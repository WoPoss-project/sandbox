<?xml version="1.0" encoding="UTF-8"?>
<!DOCTYPE TEI.2 PUBLIC "-//BIBIT//DTD BibIt TEI Document Type//EN" "http://backend.bibliotecaitaliana.it/DTD/bibit.dtd">
<TEI.2>
<teiHeader type="text">
<fileDesc>
<titleStmt>
<title>Della Eloquenza</title>
<author>Daniele Matteo Alvise Barbaro</author>
<respStmt>
<resp>Codifica XML</resp>
<name>Marina Larena</name>
</respStmt>
</titleStmt>
<extent>280 Kb in UTF-8</extent>
<publicationStmt>
<publisher>Biblioteca Italiana</publisher>
<pubPlace>Roma</pubPlace>
<date>2003</date>
<idno>bibit:cibit:200303222027</idno>
<availability>
<p>Questo documento digitale è liberamente accessibile per uso personale o scientifico in base a quanto stabilito dalla Licenza d'uso BibIt (<xref>http://www.bibliotecaitaliana.it/license</xref>). Ogni uso commerciale è vietato</p>
</availability>
</publicationStmt>
<seriesStmt>
<title>Collezione BibIt</title>
</seriesStmt>
<sourceDesc>
<bibl>
<title>Trattati di poetica e retorica del Cinquecento</title>
<editor id="ed" role="editor">Weinberg, Bernard</editor>
<publisher>Laterza</publisher>
<pubPlace>Roma [etc.]</pubPlace>
<date>1970-1974</date>
</bibl>
</sourceDesc>
</fileDesc>
<encodingDesc>
<projectDesc><p>Testo digitalizzato e codificato nell'ambito del progetto Biblioteca Italiana</p></projectDesc>
<samplingDecl><p>Tutti i materiali paratestuali della fonte cartacea non riconducibili alla responsabilità dell'autore dell'opera sono stati soppressi nella versione digitale</p></samplingDecl>
<editorialDecl>
<correction status="medium" method="silent"><p>Livello medio: controllo a video con collazione con edizione di riferimento</p></correction>
<normalization method="silent">
<p>Nessuna normalizzazione linguistica eseguita rispetto alla fonte cartacea</p>
</normalization>
<quotation marks="all" form="data"><p>I simboli di citazione e di discorso diretto presenti sulla fonte cartacea sono stati rappresentati sulla versione digitale</p></quotation>
<hyphenation eol="none"><p>I trattini di sillabazione a fine riga sono stati soppressi e le parole ricomposte</p></hyphenation>
</editorialDecl>
<classDecl>
<taxonomy id="CDD">
<bibl>Classificazione Decimale Dewey</bibl>
</taxonomy>
<taxonomy id="CGB">
<bibl>Classificazione generi BibIt</bibl>
</taxonomy>
</classDecl>
</encodingDesc>
<profileDesc>
<creation>
<date>500</date>
</creation>
<langUsage>
<language id="ita">Italiano</language>
</langUsage>
<textClass>
<keywords scheme="CDD">
<term>808.009031 - RETORICA E RACCOLTE</term>
</keywords>
<keywords scheme="CGB">
<term>Trattati</term>
</keywords>
</textClass>
</profileDesc>
<revisionDesc>
<change>
<date>Data sconosciuta anteriore al 2000</date>
<respStmt>
<name>CIBIT-Roma</name>
</respStmt>
<item>Digitalizzazione - OCR</item>
</change>
<change>
<date>Data sconosciuta anteriore al 2000</date>
<respStmt>
<name>CIBIT-Roma</name>
</respStmt>
<item>Correzione linguistica</item>
</change>
<change>
<date>11/03/2003</date>
<respStmt>
<name>Marina Larena</name>
<name>BIBIT</name>
</respStmt>
<item>Codifica XML - Codifica manuale</item>
</change>
<change>
<date>24/03/2003</date>
<respStmt>
<name>Elena Pierazzo</name>
<name>BIBIT</name>
</respStmt>
<item>Validazione</item>
</change>
</revisionDesc>
</teiHeader>
<text>
<body>
<div1 n="Dialogo">
<stage><emph>Interlocutori</emph>: L'ARTE, la NATURA e l'ANIMA</stage>
<sp><speaker>ARTE.</speaker>
<p>Io vorrei volentieri, o Natura, che noi disputassimo insieme, se però l'ufficio del disputare alla tua condizione si convenisse.</p></sp>
<sp><speaker>NAT.</speaker>
<p>Il disputare è cosa da te, o Arte, figliuola mia. Ma se a me stesse l'ammaestrarti, di presente direi che tra il tuo intendimento et il mio alcuna differenza non fusse da che destro ti venisse il contender meco.</p></sp>
<sp><speaker>
ARTE.</speaker>
<p>Io almeno desidero tale occasione.</p></sp>
<sp><speaker>
NAT.</speaker>
<p>Vano e dannoso desiderio è il tuo, sì perché io non sono mai ociosa come perché tu sempre dei non meno abbracciare il bene che cercare la verità delle cose.</p></sp>
<sp><speaker>
ARTE.</speaker>
<p>Niente primi giova che il bene, né che il vero più mi dliletta.</p></sp>
<sp><speaker>NAT.</speaker>
<p>In questo almeno tu m'assomigli, che ovunque sia Mio mi ritruovi, il vero sono et il bene di ciascuna cosa.</p></sp>
<sp><speaker>ARTE.</speaker>
<p>Sì, ma tu alla cieca ne vai, et ic, di tanto ame, ognuno che con deliberato consiglio, et antiveduto fine faccio e so di far bene.</p></sp>
<sp><speaker>NAT.</speaker>
<p>Dimmi pur manifesto che la tua grandezza è di nascondere te stessa quanto puoi e di accostarti a me.</p></sp>
<sp><speaker>ARTE.</speaker>
<p>Questo è; ma ciò aviene perché tu prima di me al mondo s, enisti e gli uomini a' tuoi piaceri adusasti innanzi ch'io ci nascessi; e questa mia imitazione non ti accresce dignitade alcuna.
Perciò che né la formica vile animaluzzo è più degna, né l'uomo, meno onorato, ancor che questo quella imitando l'estate per lo verno si proveda. La mia industria. o Natura, fa maggiore il tuo povero patrimonio.</p></sp>
<sp><speaker>
NAT.</speaker>
<p>Che accrescimento farebbe ella se io non ti lasciassi che accrescere? Tu pure, se vuoi, ben sai che ogni opera presuppone il soggetto senza il quale nulla si può fare. Questo da me e non da, te procede; oltra che appresso giusto giudice il secondo luogo, nonché il primo, ti saria denegato.</p></sp>
<sp><speaker>ARTE.</speaker>
<p>Giusto a tua scelta intendi colui che te a me anteponga; ma non sai che per la età molto ti concedo.</p></sp>
<sp><speaker>NAT.</speaker>
<p>E' mi piace di ragionare un poco teco sopra questa materia, poi che tant'oltra proceduta sei che di te con buona equità mi dolga. Dicoti, adunque, che in ordine di onoranza né prima sei né seconda.</p></sp>
<sp><speaker>ARTE.</speaker>
<p>Chi adunque a noi soprastà?</p></sp>
<sp><speaker>NAT.</speaker>
<p>Chi ne fece ambedue è il primo.Io senza mezzo da lui nacqui, tu doppo me sei.</p></sp>
<sp><speaker>
ARTE.</speaker>
<p>Adunque mentono coloro che affermano te esser madre universale, poiché tu stessa non nieghi essere d'altrui fattura?</p></sp>
<sp><speaker>
NAT.</speaker>
<p>Ad un modo io sono madre, ad un altro figlia.</p></sp>
<sp><speaker>ARTE.</speaker>
<p>Adunque di te cosa più prestante si truova?</p></sp>
<sp><speaker>NAT.</speaker>
<p>Chi ne dubita? Ma io per essere agli umani sentimenti vicina, tutta fiata son preferita.</p></sp>
<sp><speaker>ARTE.</speaker>
<p>Hai tu conoscimento di fine alcuno?</p></sp>
<sp><speaker>NAT.</speaker>
<p>Certo no; ma nel governo del tutto io son drizzata e quasi addestrata dal padre mio.</p></sp>
<sp><speaker>ARTE.</speaker>
<p>In che dunque è riposta questa tua gloria?</p></sp>
<sp><speaker>NAT.</speaker>
<p>Tanto potente, saggio e buono il mio, fattore che la sua gloria in me mirabilmente soprabonda.</p></sp>
<sp><speaker>ARTE.</speaker>
<p>Sommi più volte maravigliata di cotesta tua occulta virtù, dalla quale tu sei così gentilmente guidata. E spesse fiate mi è venuto in animo di credere che ella forse abbia potere di trar me ad imitarti di forza; e però discorrendo e più dentro penetrando, ho giudicato essere gran somiglianza tra quel principio che ti muove e me, onde per la secreta virtù, non tua, io mi muovo ad operar come tu fai. Ma poi mi pare che se il discorrere, l´ordinare, et il ridurre a fine le cose antivedute ufficio mio, io sia inanzi di te stata nel cielo appresso il padre tuo, e che egli abbia l´opera mia usata in generarti o produrti.</p></sp>
<sp><speaker>NAT.</speaker>
<p>In altra guisa io faccio le cose mie, e tu le tue, di quella del fattor nostro che ne ha fatte e create. Però guardati di non giudicare troppo animosamente le cose, figurando le invisibili et occulte per le visibili e manifeste. Ma perché così agramente mi condanni, se in qualunque modo tu vuoi per le cose già dette chiamarmi, o madre, o figlia, o sorella o amica sei sforzata di nominarmi? nomi tutti di congiunzione, amicizia e strettezza. Egli non si vuol così correre a furia.</p></sp>
<sp><speaker>ARTE.</speaker>
<p>Non ti adirare, o Natura, ché io non ho contra te mal volere, né il fine mio, stato cattivo, anzi per lo tuo essaltamento ho voluto raffrenare la mia credenza, che era di sapere con qual calamita io tirata fussi ad operare come tu fai. E mi venuto ben fatto per lo ragionamento che è state, fra noi, perché avendo noi ritrovata l'origine del nostro nascimento, siamo sicure della nostra nobiltà come quella che con la eternità si pareggi e dal primo fattore d´ogni cosa proceda. Ma ben mi duole, e per questo ti ho chiamata, che a molte sciagure sia la grandezza mia sottoposta. E quanto maggiore è lo stato mio, tanto a più pericoli mi veggio esser soggetta.</p></sp>
<sp><speaker>NAT.</speaker>
<p>Quai sciagure e quai pericoli sono questi?</p></sp>
<sp><speaker>ARTE.</speaker>
<p>Saper dei, Natura madre mia, che in tutte le parti del mondo mi truovo aver molti ministri, de' quali ne sono alcuni che mi fanno una gran vergogna, et oltre a ciò mi sono di danno infinito e per lor cagione io ne sento male. Perché non indrizzando me al debito fine, anzi fieramente in abuso ponendomi, come buona, utile, et onorevole che io sono, rea, dannosa e vituperabile mi fanno. Onde gli uomini per mezzo mio ingannati da loro, certi de' loro danni ma incerti di chi la colpa si sia, s'accendono d´ira contra di me a guisa di colore, che le spade e non gli omicidi punir volessero.</p></sp>
<sp><speaker>NAT.</speaker>
<p>Tu non sei sola nel male di sì fatti oltraggi; tutto 'l di me ne vengono assai. Perciò che, producendo io ogni cosa a beneficio della vita di chi ci nasce, molti sciagurati e pieni di mal talento, male usando l'artificio loro, empiono il tutto di confusione, avelenando, uccidendo, ingannando, et offendendo senza riguardo alcuno; e chi ode o vede tali sceleraggini maledice ogni mia fattura.</p></sp>
<sp><speaker>ARTE.</speaker>
<p>Dura per certo è la sorte nostra, però che il volgo cieco et ignorante non sa che reo non quello che in bene usar si puote. Ma per ver dire, io poco mi maraviglio se il veleno avelena o il ferro uccide; ma ben grande ammirazione mi porge quando il cibo di cui si vive così spesso in cattivo umore si converte che alla morte conduce. E ciò dico a fine che tu sappia quanto io giustamente mi dolga che la più preziosa parte, che tu per grazia del tuo fattore all'uomo concedi, con la quale egli possa e debbia altrui essere d´infinito giovamento, così ad offesa sia et a danno preparata che niente più.</p></sp>
<sp><speaker>NAT.</speaker>
<p>Chi è quel malvagio et ingrato che tal cosa ardisca di fare?</p></sp>
<sp><speaker>ARTE.</speaker>
<p>L'Anima e la più divina parte di lei.</p></sp>
<sp><speaker>NAT.</speaker>
<p>Perseguitiamola dunque e facciamola citare dinanzi al tribunal divino. Voglio che ella dica la causa sua.</p></sp>
<sp><speaker>ARTE.</speaker>
<p>Ma prima voglio che infingendo noi con esso lei, tanto la prendiamo che ella dica a noi ogni sua escusazione.</p></sp>
<sp><speaker>NAT.</speaker>
<p>Né la giustizia del giudice, né la verità del fatto, né la tua dignità ricerca tale inganno, essendo quello sincerissimo, la cosa verissima, e tu quella che del medesimo errore, del quale sei per riprender lei, puoi esser accusata.</p></sp>
<sp><speaker>ARTE.</speaker>
<p>Ben di'. Ma io altrimenti non sono usata di fare. Ma eccoti questa ingrata che di molte parti et eccellenti doni da noi dotata, d'alcuna grazia che fatta le abbiamo non si ricorda, contra me con me stessa e contra te per li beni che dato le hai, altiera si lieva. Ascoltiamola alquanto.</p></sp><stage><add resp="ed"><emph>Entra l'anima</emph></add></stage><sp><speaker>AN.</speaker>
<p>Iddio vi salvi, sorelle amantissime, delle quali una mi rende atta, l'altra mi fa gagliarda all´operare.</p></sp>
<sp><speaker>ARTE.</speaker>
<p>E te ancora secondo il tuo buon volere. Ma dinne: che vai tu cercando?</p></sp>
<sp><speaker>AN.</speaker>
<p>Te sopra tutte le cose.</p></sp>
<sp><speaker>ARTE.</speaker>
<p>In parte difficile ti sei rivolta, perciò che bisogna che tuosservi con diligenza tutte le operazioni e modi di cotesta nostra commune amica.</p></sp>
<sp><speaker>AN.</speaker>
<p>Ho io ad impiegare tanta fatica innanzi ch'io t´imprenda?</p></sp>
<sp><speaker>ARTE.</speaker>
<p>E posponere a questa ogni altra cura, benché dolcissima cura ti fia, per la speranza dello acquisto che ne farai. Ma che parte di me conoscer desideri?</p></sp>
<sp><speaker>AN.</speaker>
<p>Indifferentemente, se possibil fusse, tutte le vorrei, tutte le abbraccerei, tutte le possederei. Ma ora a grado mi fia tant'oltre procedere ch'io sappia altrui palesare i concetti miei.</p></sp>
<sp><speaker>ARTE.</speaker>
<p>Più chiaramente mi di' quel che vuoi, perché in molte maniere giovar ti posso d´intorno a così fatto dimostramento di pensieri. Vuoi tu sapere con qual nodo di ragione si stringa una parola con l'altra e quale sia la concordanza de' numeri, delle persone, e de' vocaboli delle cose, e con quai regole dirittamente si scrive?</p></sp>
<sp><speaker>AN.</speaker>
<p>Questa parte io la presuppongo.</p></sp>
<sp><speaker>ARTE.</speaker>
<p>Forse tu vai cercando d´intendere con quale unione una cosa con l'altra convenga per poter a tua voglia discorrere, argomentare, e sostenere le contese.</p></sp>
<sp><speaker>AN.</speaker>
<p>Né ciò intendo per ora, ma di più dilettevol parte ho cura.</p></sp>
<sp><speaker>ARTE.</speaker>
<p>Tu vuoi tutta fiata porgere diletto col parlar soavissimamente, a guisa di delicata vivanda acconciando i numeri, il suono e l'armonia delle voci esprimenti cose piacevoli e grate ai sensi umani?</p></sp>
<sp><speaker>AN.</speaker>
<p>Io vorrei più a dentro penetrare, né tanto esser sollecita di piacere alle orecchie quanto di giovare all'animo. E però dimmi se hai più parti, quasi figliuole, cui si convenga la cura del ragionare.</p></sp>
<sp><speaker>ARTE.</speaker>
<p>Honne, et aver ne posso ancora molte altre che non sono in luce; ma tra le altre una ve n'ha che non è leggitima et un'altra la quale, benché leggitima sia, pure è di tanto rispetto che rare volte si lascia al mondo compiutamente vedere. La prima intanto da me è avuta per buona in quanto ella insegna di conoscere gli inganni del parlare et a fuggire i ciurmatori. La seconda è da me costodita e guardata molto, perché io temo che gli uomini di mal affare non la sviino. Et essendo ella di bellezza e di formasopra ogni altra eccellente, gran pericolo mi soprastà; il quale tolga Iddio. Ma dove non passa la malvagità, umana? dove non penetra l'audacia? E di questo, poco fa, la Natura et io ci dolevamo, e pensavamo che tu fussi quella, tu che d'ogni male e vergogna nostra fussi l´apportatrice.</p></sp>
<sp><speaker>AN.</speaker>
<p>Per una rea e perfida che si truova, non crediate, di grazia, che oggidì tutte sieno tali, perché da me vi prometto che altro che onore non averete.</p></sp>
<sp><speaker>ARTE.</speaker>
<p>Bene, e così ne cape nell'animo. Che vuoi tu, adunque, da me sapere?</p></sp>
<sp><speaker>AN.</speaker>
<p>Io cerco molto, o Arte, a modo mio di possedere cotesta tua così bella e riguardata figliuola, a benefizio dei popoli e delle genti et a gloria tua e di me, di cui altro cibo più soave non truovo.</p></sp>
<sp><speaker>ARTE.</speaker>
<p>Prega tu prima la Natura, che a te conceda corpo ben disposto e formato, aspetto grave e gentile, voce chiara et espedita, fianco, modo, e movimenti conformi alla virtù che desideri. Appresso, poi, a me pronietterai con giuramento di non usare già mai la figliuola mia, vezzosa, insolente, e che tanto vaga sia delle bellezze sue che per farsi vagheggiare in ogni luogo, in ogni tempo, in ogni proposito senza rispetto alcuno comparisca, e con lusinghe et adulazione dal ben fare le genti et i popoli ascoltanti rimuova.</p></sp>
<sp><speaker>AN.</speaker>
<p>Se ottimo volere, se onesta dimanda ritruova luogo appresso di te, o Natura, con ogni affetto ti priego che tu mi dia quello che l'Arte mi persuade che ti dimandi: corpo grazioso, formato, e dotato di quelle parti che convenienti sono al valore della figliuola sua. E se bene in alcun tempo io non ti potessi di tanto dono rimeritare, pure non cesserò di esserti sempre obligatissima.</p></sp>
<sp><speaker>NAT.</speaker>
<p>Siati la grazia che dimandi concessa.</p></sp>
<sp><speaker>AN.</speaker>
<p>Io ti giuro, o Arte, per quella divinità che si truova maggiore, di accostumare la tua figliuola a giovare et a ben far altrui, né per modo alcuno permettere che ella segua gli appetiti disordinati, ma circospetta sempre e sempre riguardevole, comparisca.</p></sp>
<sp><speaker>ARTE.</speaker>
<p>Così abbi la chiarezza del sangue, la libertà, et eccellenzadella patria, et i beni dagli uomini desiderati, come ciò facendo al colmo della gloria a pochi concessa pervenirai.</p></sp>
<sp><speaker>NAT.</speaker>
<p>Felice patria, che di tale e tant'uomo sarà fornita. Ma qual patria le daresti tu, o Arte?</p></sp>
<sp><speaker>ARTE.</speaker>
<p>A mia voglia le darei quella in cui le leggi potessero più che gli uomini, dove la maggior parte alla commune utilità s'indrizzasse; antica, nobile, illustre; e di quel governo nel quale il bene di tutti gli altri governi si contenesse, quale forse non più che una s'è ritrovata o si ritruova al mondo. E forse tu, o Natura, consentisti di prepararle il più sicuro e comodo luogo et il più forte sito che veder si possa, non meno al mare che alla terra vicino, cui di grazia speciale ancora il cielo concede privilegio di esser nimica d'ogni tumulto e sedizione; parca, pia, e religiosa e con instituti ottimi temperata.</p></sp>
<sp><speaker>NAT.</speaker>
<p>Troppo di cuore commendi e lodi questa tua città, e forse a ciò fare questo t´induce, che tu in essa puoi il tuo valore e la tua forza chiaramente dimostrare. Ma tu. o Anima, già ricca di tanti doni che fatti t´abbiarno, che dici?</p></sp>
<sp><speaker>AN.</speaker>
<p>Le grazie non sono pari al volere. Io attendo quello che attender dei, e so lo studio che tu sei solita di porre nelle cose tue. E mi rendo certa che tu sai ancora che ritrovando io una temperatissima complessione di corpo, a quella do la umana perfezione; e come quella temperanza cade, così sopra di essa declina il mio valore; laonde sono alcune cose alle quali io non degno la vita concedere. Ad altre veramente dono la vita, ma le operazioni di quella così sono occulte, che in forse si sta di credere se in esse la vita si truovi. Altre vita, senso e movimento da me hanno, come alcune intelligenza et amore, cosa nobile e veramente divina.</p></sp>
<sp><speaker>NAT.</speaker>
<p>Questo mi pare che così sia. Ma pure alcuna fiata io veggo che le anime van seguitando le complessioni de' corpi. Onde poi sono alcuni sdegnosi, alcuni mansueti, altri vanno dietro alle apparenze, altri alle favole più che alla verità si danno, e molti in ogni pruova, soda e inquisita ragione van ricercando.</p></sp>
<sp><speaker>AN.</speaker>
<p>E questo quello da me tanto desiderato dono, che è di sapere in tal guisa spiegare i concetti miei ch'io satisfaccia a tanta diversità di nature e d'ingegni.</p></sp>
<sp><speaker>NAT.</speaker>
<p>Quando tu sarai giunta a quel passo, che tu sappia per mezzo dell'arte così ben governarti con ogni maniera di persone, dotte, rozze, civili, barbare, umane et inumane, allora potrai a tua voglia mitigar anco gli adirati, spingere i pigri, raffrenare i feroci, ingagliardire i deboli, e di uno in altro contrario a viva forza ogni anima tramutare.</p></sp>
<sp><speaker>AN.</speaker>
<p>Cotesta è una magica eccellentissima. Ma tu, Arte, cui è dato di ritrovare alcune vie ragionevoli di pervenire alla cognizione di cose non conosciute, incomincia da quelle che facili et espedite ad inviarmi al desiderato fine riputerai.</p></sp>
<sp><speaker>ARTE.</speaker>
<p>Così voglio, et a te farò capo, o Natura, di nuovo addimandandoti, di che beni vuoi tu adornare questa nostra novella sposa?</p></sp>
<sp><speaker>NAT.</speaker>
<p>Hollo già detto e più aperto ti distinguo. Darle voglio, oltre al corpo ben formato, una voce grata, chiara, eguale, e che in ogni suono agevolmente si pieghi, e che se stessa insino all'estremo sostenti.</p></sp>
<sp><speaker>ARTE.</speaker>
<p>Et io le dimostrerò parole atte ad esprimere leggiadramente ogni concetto, pure, ampie, illustri, eleganti, severe, gioconde, accostumate, semplici, vere, tarde, veloci, e finalmente tali che abbracceranno la vera idea di me in questo essercizio. E di più io l´insegnerò di collocarle si fattamente insieme che diletteranno sempre e non falliranno già mai. E tu, Anima, sarai ociosa?</p></sp>
<sp><speaker>AN.</speaker>
<p>Avendo io per grazia di te, Natura, le cose convenienti, e per tua cortesia, o Arte, le parole conformi, farò si che niuno in me potrà desiderare né pensamento né studio alcuno.</p></sp>
<sp><speaker>NAT.</speaker>
<p>Io a' sensi tuoi sottoporrò tutte le cose dalle quai facilmente ti verrà fatto di prendere argomento di ragionare. Tu fin tanto non mancherai di diligenza.</p></sp>
<sp><speaker>ARTE.</speaker>
<p>Paterno e saggio ricordo. Però che con la diligenza ogni giorno te stessa avanzerai; ella ti farà possibile ogni impossibilità, ella è la perfezione e la lode di tutte le opere de' mortali, a cui congiunte sono tutte queste cose: cura, industria, pensamento, fatica, essercizio, imitazione de' migliori, et il tempo padre d´ogni cosa. Credi adunque a me quello che la lunga esperienza mi hadimostrato, cioè che niente giovano i miei precetti, niente le regole, niente gli ammaestramenti, senza la diligenza, con la quale oltre alla invenzione et all'ordine delle cose, otterrai di accommodar la voce alle parole, esprimendo le umili con basso e rimesso suono, le pure con ischiettezza, le aspre con durezza, abbassando et inalzando questo beato instrumento a que' tuoni che saranno convenienti.</p></sp>
<sp><speaker>AN.</speaker>
<p>Coteste sono leggi da essere osservate allora che io sarò col corpo congiunta. Perché ben sai che né lingua né voce abbiamo, né però egli si vuol dire così ad ognuno in che maniera tra noi favelliamo.</p></sp>
<sp><speaker>NAT.</speaker>
<p> Io so bene che gli uomini andranno favoleggiando di noi come altre fiate hanno detto che le cannucce parlarono, il che è maggior miracolo che se gli indiani uccelli esprimono le voci umane.</p></sp>
<sp><speaker>ARTE.</speaker>
<p>Se già col mio aiuto volarono gli uomini e molte cose insensate ebbero movimento, che maraviglia potranno oggimai prendere del parlar nostro?</p></sp>
<sp><speaker>AN.</speaker>
<p>Che debbo dir io, partita ora dal luogo ove il parlare è visibile, l´intendimento senza favella si scuopre, muovesi senza luogo e s'impara senza discorso?</p></sp>
<sp><speaker>ARTE.</speaker>
<p>Cotesti miracoli che tu ci narri sono segno che tu non abbia bisogno dell'opera nostra.</p></sp>
<sp><speaker>AN.</speaker>
<p>Tu di' vero, se io nella mia primiera simplicità mi rimanessi. Ma discendendo dal puro e purgato essere e venendo quasi ad un'aria infettata e corrotta, molto mi sento dal mio primo stato rimossa.</p></sp>
<sp><speaker>NAT.</speaker>
<p> Peggio ti averrà mescolandoti con la massa materiale del corpo.</p></sp>
<sp><speaker>AN.</speaker>
<p>Ad ogni modo mi bisogna star sottoposta.</p></sp>
<sp><speaker>ARTE.</speaker>
<p>Non usciamo di strada, ma come buoni mercatanti accontiamo insieme. Hassi dunque finora promessa di voce espedita, di copia di parole, di modo conveniente di accomodar la voce alle parole. Ora ci resta di assettare le parole alle cose. Che di´ tu, Natura?</p></sp>
<sp><speaker>NAT.</speaker>
<p>Dico ch'egli è più che necessario questo assettamento,senza il quale le parole sarebbon vane e senza frutto. Però accrescendo le doti che io intendo dare a costei, promettole di dimostrarle nelle cose mie una certa verità, alla quale accostandosi potrà seco tirare ogni sorte di gente; e di tale verità senza dubbio ti affermo esserne ognuno capace.</p></sp>
<sp><speaker>ARTE.</speaker>
<p>Già tre corde di questo liuto sono accordate, voci, parole e cose. Resta che nelle cose si veda una certa convenienza con esso teco, o Anima, e con le parti tue, che ne risulti la perfetta e compiuta soavità della desiderata armonia. Però aiutami a ritrovare le tue più secrete parti e più occulte virtù, acciò che si sappia qual parte di te, con quai cose, e con che parole e con che azione si debba muovere.</p></sp>
<sp><speaker>AN.</speaker>
<p>Piacemi questa disposizione mirabilmente. E sappi che avenga ch'io non sia stata col corpo già mai, nientedimeno come novella sposa nella casa del padre molte cose ho sapute che mi averranno quando ci sarò legata.</p></sp>
<sp><speaker>ARTE.</speaker>
<p>Ora incomincia a dirmene alcune.</p></sp>
<sp><speaker>AN.</speaker>
<p>Ho già inteso che quando io sarò con esso il corpo, molte mie forze e molte mie virtù si scopriranno, le quali ora non si conoscono. E prima negli occhi io sarò il vedere, nell'orecchie l'udire, nel palato il gusto, e per ogni luogo e parte del corpo sarò sentimento, nel cuore principio di vita, di senso e di movimento, benché ad altra intenzione altri riguardando, la origine di tai cose ad altre parti assegneranno. In un luogo sarò fantasia, in altro memoria, in altro ingegno, e per tutto sarò anima. E se il corpo fusse di tal tempra che egli fusse disposto a ricevere ogni mia virtù, sarei nelle orecchie la vista e negli occhi l'udito, quantunque per molti accidenti che vengono ai corpi l'anime poverelle usar non possano le forze loro; da che nacque 1'opinione di coloro che dicono e credono che noi moriamo insieme col corpo. Ma io ti giuro per quell'onnipotente maestro che mi fece che noi siamo immortali; e se ora io sono senza il corpo, perché non si dee credere che io restar possa da poi che 'l corpo sarà disfatto?</p></sp>
<sp><speaker>ARTE.</speaker>
<p>Tutto che molte ragioni assai probabili per l'una e per l'altra parte mi muovano, pure al modo che io sono solita di cercare la verità delle cose, io non sono punto sicura della vostraimmortalità. Però rimettendomi a qualche maggior sapienza che la mia non è, mi giova di credere che voi viviate eternamente.</p></sp>
<sp><speaker>AN.</speaker>
<p>Più oltra, se senza il corpo conosco e veggio e conosco di conoscere mia propria operazione, che dirai tu poscia dello esser mio?</p></sp>
<sp><speaker>ARTE.</speaker>
<p>Ritorniamo al cominciato ragionamento.</p></sp>
<sp><speaker>AN.</speaker>
<p>Ben ti dico ora delle forze mie, perché io conosco di dentro e di fuori, dentro con la fantasia, col discorso e con l'intelletto; e ciò si dimanda volontà, come quello del senso appetito, il quale ha virtù di porsi inanzi alle cose dilettevoli e di fuggire le dispiacevoli. La volontà è regina.</p></sp>
<sp><speaker>ARTE.</speaker>
<p>A me pare che tu mi abbi posto inanzi agli occhi la forma di una ben ordinata republica, nella quale vi sia il principe, i consiglieri, i guardiani, e gli artefici. Ma infinitamente mi doglio d'alcuni che per molti secreti avenimenti, de' quali non san rendere altramente ragione, corrono a fabricar nomi che non sono, e con quelli impauriscono le genti a guisa delle nutrici che spaventano i fanciulli con le favole. Quindi è nato il nome della Fortuna, cui capital nimica io sempre sono stata; non perché io creda che a quel nome alcuna cosa risponda, ma perché mi molesta la falsa opinione di coloro che non solamente vogliono che ella sia una cosa come le altre che sono, ma le attribuiscono la divinità.</p></sp>
<sp><speaker>NAT.</speaker>
<p> Io so bene che la fortuna non è fattura mia.</p></sp>
<sp><speaker>ARTE.</speaker>
<p>Né di me ancora.</p></sp>
<sp><speaker>AN.</speaker>
<p>Molto meno di me, avezza a cose stabili et impermutabili.</p></sp>
<sp><speaker>ARTE.</speaker>
<p>Lasciamola dunque andare e veggiamo se io ti ho ben intesa. Due sono i consiglieri, per quanto io comprendo, ragione et appetito; dai quali commosso e persuaso s'induce a fare et operare il tutto, perché ora né di fortuna né di violenza alcuna ragiono.</p></sp>
<sp><speaker>AN.</speaker>
<p>Senza dubbio, se riguardi al nome. Ma saper dei che sotto questo nome di appetito si comprendono due consiglieri, l'uno nel quale è posto l'iracondia, che è come difensore dell'altro nel quale è posta la concupiscenza.</p></sp>
<sp><speaker>ARTE.</speaker>
<p>O di quanti mali e di quante contese l'uno e l'altro degli appetiti suol esser semenza!</p></sp>
<sp><speaker>AN.</speaker>
<p>Questo non già aviene pur che il dritto governo in tirannia non si tramuti. Diritto governo è quello nel quale chi deve ubidire ubidisce e chi dee comandare comanda. La ragione, adunque, di questa piccola città preceder deve allo appetito, e non permettere che egli ad abandonate redini correndo seco dietro la tiri.</p></sp>
<sp><speaker>ARTE.</speaker>
<p>Molto mi piace quello che tu di', e per ricompensa di tal piacere voglioti scoprire molti secreti che io ho d´intorno alle predette cose. Ma dimmi tu prima: questa una parte nella quale è riposta la ragione, di che hai tu inteso che ella esser debbia adornata?</p></sp>
<sp><speaker>NAT.</speaker>
<p>Di scienza e di buona opinione.</p></sp>
<sp><speaker>ARTE.</speaker>
<p>Vero è, perché la scienza è il più bello adornamento che s'abbia, al quale se s'avicina la buona opinione, o che gentile abito è questo di che l'anima si veste apparando le scienze! Allora ella acquista la sua perfezione, allora ella è pronta a conseguire il desiderato fine, e quasi sé sopra sé innalzando, avanza ogni cosa mortale e si congiunge con la divinità. Ma come di cosa preciosa e rara, difficile e non da noi ora cercata, non ne ragioniamo, ma ritorniamo alla buona opinione; la quale, sì come la scienza è una certa cognizione delle cose occulte, nata da vere e manifeste cagioni, così essa opinione à una incerta notizia, nata da alcune dubbiose cagioni alle quali l'anima con timore di fallire e di errare s'inchina. Per voler adunque ottenere l'intento suo, è bisogno conoscere il modo col quale da pigliare si hanno e (come si dice) farsi benevoli i detti consiglieri; acciò che, acquistata la grazia loro, l'anima si muova a fare le voglie di chi parla. Muovesi adunque la ragionevol parte, che è nell'anima, con le pruove e con le ragioni, e tal movimento s'addimanda insegnare. E perché la ragione è uno de' consiglieri, prudente e svegliato, però nell'ufficio dell'insegnare è di mestiere di acuto e pronto intendimento. Ma l'appetito in altro modo si muove. Il primo, che è detto concupiscibile, richiede una certa piacevolezza e conciliazione, perciò che così di dentro i petti umani sono da quello tirati. Il secondo gli spigne a forza, e però con esso egli si vuole usare uno impeto a cui più propriamente questo nome di movimento si conviene che agli altri. E come debito è lo insegnare, cioè il dimostrare con verisimil pruova le proposte cose, così è onorevole il conciliare e necessario il muovere. Ma da ogni ufficio di questi tre perviene la propria dilettazione.</p></sp>
<sp><speaker>AN.</speaker>
<p>Io so almeno che altro diletto non ho che lo apparare.</p></sp>
<sp><speaker>ARTE.</speaker>
<p>E tu proverai appresso quanto piacere nasca negli appetiti.</p></sp>
<sp><speaker>AN.</speaker>
<p>Io pure sono avisata che essendo in essi riposte le umane affezioni, non può essere che senza risentimento di dolore si muovano.</p></sp>
<sp><speaker>ARTE.</speaker>
<p>In ogni affetto e movimento d'animo, dolore e piacere sono compagni. Or vedi quanto sfrenata sia l'iracondia e quanto doloroso sia l'adirato, e pure conoscerai che lo appetito e la imaginazione della vendetta gli è più soave che il mèle. Ho avvertito che negli estremi dolori gli uomini avuto hanno piacere di dolersi, et il non poter ciò fare è stato loro di doppia doglia cagione, non che a loro elezione avessero voluto l'occasione di dolersi, ma posti nel dolore, dolce cosa il poter a lor voglia ramaricarsi hanno riputato. Diletta veramente la speranza, ma il desiderio la tormenta. Pessima cosa è la disperazione tra tutti gli affetti umani, ma sola è sicura contra la morte. Ma vanne tu discorrendo nelle altre perturbazioni, che troverai nella allegrezza stessa un mancamento di spiriti et una tenerezza che al pianto ti condurrà spesse fiate. Però io ti scuoprirò intorno a tai cose bellissimi secreti.</p></sp>
<sp><speaker>AN.</speaker>
<p>Sì, di grazia, perciò che queste mi paiono le vere e potenti funi con le quai si tirano l'altrui alle nostre voglie.</p></sp>
<sp><speaker>ARTE.</speaker>
<p>Io ho insegnato a' miei fedeli che non sieno sempre solleciti d'intorno ad uno affetto, per fuggire la noia con la varietà delle cose; imitando la Natura, la quale ama sopra modo il variare et il mutare le cose sue.</p></sp>
<sp><speaker>NAT.</speaker>
<p> Vero è, perché chiaramente dei vedere la diversità delle stagioni e dei tempi, la grandezza e l'ornamento dei cieli, la moltitudine delle cose e delle apparenze ch´io sono usata di dare alle cose mie.</p></sp>
<sp><speaker>ARTE.</speaker>
<p>O quanto io leggo sopra il tuo libro, o Natura! Ma non abandoniamo l'impresa. Dei adunque sapere, o Anima, un altrosecreto non meno del sopra detto bello e degno da essere apprezzato. Io ti dico che tu avvertisca bene di non sollecitare con tutte le forze ad uno stesso tempo i detti consiglieri, perché l'anima traviata in molti movimenti non attende come si dee ad un solo. L'esperienza ti mostrerà che ad un'ora né gli occhi di bellissime pitture, né l'orecchie di soavissime consonanze potrai pienamente saziare; ma compartendo le opere, meglio assai per gustare i diletti et i piaceri del senso, vederai quanto può questa separata persuasione. Insegna adunque. Insegnato che averai, muovi, apporta le facelle et eccita con gli stimoli degli affetti l'animo degli ascoltanti.</p></sp>
<sp><speaker>AN.</speaker>
<p>O Arte, tu sarai sempre arte! </p>
    </sp>
<sp><speaker>ARTE.</speaker>
<p>E tu, Anima, sarai sempre anima.</p></sp>
<sp><speaker>AN.</speaker>
<p>Essendo io anima e da te ammaestrata, diventerò Arte, e tu essendo in me Arte, Anima diventerai.</p></sp>
<sp><speaker>ARTE.</speaker>
<p>Nuovo miracolo, di due cose farne una. Ma, di grazia, non ci lasciamo sviare dalle occasioni, ché invero alcuna volta è più difficile la scelta che la invenzione. Ora soniamo a raccolta, e quasi sotto uno stendardo riduciamo le tue virtù, dalle quali finora abbiamo i regali assistenti: ragione, concupiscenza et ira. Resta che andiamo alle altre parti.</p></sp>
<sp><speaker>AN.</speaker>
<p>Così faremo, e da essa memoria si darà principio.</p></sp>
<sp><speaker>ARTE.</speaker>
<p>O quanto ti son tenuta in nome suo! Che mi gioverebbe avvertire un affetto di Natura se altra fiata in quello abbattendomi la memoria presta non mi dicesse: «Eccoti, o Arte, quello che ancora vedesti»? Che esperienza si truova in me senza di essa? Chi s'accorgerebbe che in alcuna di voi, o Anime, io mi ritrovassi, se non fusse la memoria come guardiana e tesoriera di tutte le parti dello ingegno? Onde con verità si dice che «tanto sa l'uomo, quanto si ricorda». Nasce la memoria dal bene ordinare, l'ordine dallo intendere e dal pensamento. Però posso io con le imagini in alcuni luoghi riposte artificiosamente indurre la memoria delle cose.</p></sp>
<sp><speaker>NAT.</speaker>
<p> A lungo andare tu le sei più tosto di danno che di pro alcuno; però non mi piace altro che uno essercizio di essa memoria che si fa mandando molte cose a mente.</p></sp>
<sp><speaker>ARTE.</speaker>
<p>Che sai tu di essercizio, o Natura, l'ordine della quale è sempre conforme? Il tuo fuoco sempre tira all'insù, la tua terra per lo dritto all'ingiù discende, e col suo giusto peso al centro rovinando, a modo alcuno non si può usare alla salita. Volgesi il cielo tutta fiata raggirandosi in se medesimo. Ogni tua legge è impermutabile, e tutto che i tuoi monstri e le tue sconciature alcuna volta ci diano da maravigliare, pure sono tue fatture né sono alla tua generale intenzione repugnanti. Ma l'anime da uno in altro contrario trapassando, buone di ree e ree di buone divengono.</p></sp>
<sp><speaker>NAT.</speaker>
<p> Io conosco il bisogno in quel modo che gli occhi comprendono la notte, che è privazione di luce. Ma ben ti dico che la memoria da me con molta cura è guardata nella composizione dell'uomo.  </p></sp>
<sp><speaker>ARTE.</speaker>
<p>.Io l´ho avvertito nel tagliare di esso, e mi sono maravigliata con quanta cura difeso hai quella parte nella quale è la memoria collocata, avendole dato nella parte di dietro della testa un osso fermo e rilevato che da ogni straniera forza nella difenda. Ivi, in temperata umidità è la impressione et in secco proporzionato la ritenzione delle cose. Ma tu, Anima, la cui nobiltà si fa manifesta per tante e tali operazioni, di ciò il tuo fattore ne ringrazierai, regolando con la ragione i tuoi appetiti. Pensa, ordina, e con lo essercizio conserva la memoria quanto puoi, perché ciò facendo tale diventerai quale desideri; e conoscendo te stessa, conoscerai l'altre tue sorelle; e come della più onorata di esse la tua ragione soprastà alla loro, il tuo dritto desiderio sarà lor freno. Onde infinita riputazione acquisterai, perché di leggeri si crede a colui in chi si fida, e facilmente si fida in chi si truova autorità e credito, il qual nasce dalla integrità e bontà de' costumi. E questo è ch'io, desiderosa — se altra si truova — del bene, temo assai non abbattermi in persone malvage.</p></sp>
<sp><speaker>AN.</speaker>
<p> In che potranno usare la loro malvagità, non essendo lor data fede?</p></sp>
<sp><speaker>ARTE.</speaker>
<p>Come io non ti niego che il viver bene et accostumatamente non sia di gran giovamento a farsi luogo nel cospetto degli uomini et acquistar la grazia degli ascoltanti, così non ti consento che l'avergli dalla sua, per virtù e forza di parole, non si possa fare.</p></sp>
<sp><speaker>AN.</speaker>
<p>Perché insegni tu cotesti incantesimi?. Il mio valore è tale che io possa in parti contrarie e repugnanti, senza che io desidero scoprire in altrui simili inganni, e però bisogna conoscergli. Così la verità sta di sopra e la bugia cade vinta in terra. Così si pon fine alle contese, così si terminano le liti, così si ammollisce le durezze degli adirati, s'attura le rabbie de' sediziosi, si sollieva l'autorità delle leggi caduta contra il volere di quegli che, stimando l'oro e l'argento più che il dovere et a prezzo servendo, pospongono la salute commune alla utilità privata. O, quanto nei publici mali e nei tempi pericolosi compenso pigliar si suole dal parlare di grave et onorato cittadino, le cui parole condite di senno seco hanno l'alleggiamento d'ogni malinconia che gli afflige!</p></sp>
<sp><speaker>AN.</speaker>
<p>È dunque gran difetto d'uomini da bene?</p></sp>
<sp><speaker>ARTE.</speaker>
<p>Senza dubbio, e ciò aviene perché la via diritta è una ma le torte sono infinite; però di raro si vede tra' mortali chi per la sola camini. Ma tu scordata ti sei d'un'altra virtù, la quale per mettere le cose dinanzi agli occhi (il che è sommamente richiesto) non ha pari. Di questa virtù, perché ella ha grande amicizia coi sensi corporali et è molto confusa, come quella che è lo specchio generale di tutti i sentimenti umani e perciò è detta imaginazione; di questa virtù, dico, non avendola tu ancora essercitata, non ne hai finora alcuna parola mossa.</p></sp>
<sp><speaker>AN.</speaker>
<p>Io odo dire che nella imaginazione si riserbano le imagini e le apparenze da' sensi ricevute, e bene spesso in lei così stranamente tramutarsi che i sogni non sono così turbati e confusi, laonde molti sono detti e riputati fantastici, altri si fanno re e signori, e talmente par loro essere que' tali che si credono di essere, che riso e compassione movono a chi gli vede. Alcuni vanno, come si dice, in aria fabricando, e tanto si stanno nel lor pensiero fissi che forsennati e pazzi da tutti creduti sono.</p></sp>
<sp><speaker>ARTE.</speaker>
<p>Quanto più vanamente spender si suole tal virtù, tanto a maggior pro si deve usarla et adoperarla. Per questa l'uomo prima tale si fa qual vuole che altri sieno; perché egli prima dentro di sé si propone la cosa che egli cerca dare ad intendere altrui, con quel migliore e più eccellente modo che si può, e volendo egli metter altri a pianto non terrà mai gli occhi asciutti. Simile forza nella pittura si dimostra, lo artefice della quale ogni forma che egli cerca di far vedere nelle sue tele, prima nella imaginazione fermamente si dipinge; e quanto più bella e gagliarda è la sua imaginazione, tanto più illustre e lodata è la sua pittura. Molte forme e sembianze sono degli adirati, ma una più esprime la forza dell'iracondia. Questa una deve inanzi alle altre esser posta nella fantasia, et a quella il pennello e la lingua si deve indrizzare. E così tutta fiata il più efficace modo o di movere o di dilettare o d'insegnare por si dee chi ragiona inanzi, acciò che egli si abbia l'ascoltatore come desidera. E questa è la utilità grande di cotesta tua pericolosa potenza; pericolosa, dico, perché molti non sanno usarla a servigi dello intelletto e credono che lo imaginarsi sia intendere e discorrere. Ma lasciamo questo da parte e raccogliamo le tue virtù. Che mi hai tu dato finora?</p></sp>
<sp><speaker>AN.</speaker>
<p>Mente, volontà, appetito, memoria, imaginazione.</p></sp>
<sp><speaker>ARTE.</speaker>
<p>Molto mi piace. Nella mente, che vi porremo altro se non buona opinione con l'ufficio dello insegnare? laonde la volontà si muova ad abbracciar le cose. E nello appetito, che vi starà se non gli affetti eccitati col muovere e col dilettare? laonde l'animo sia violentato a bene essequire. Della memoria non dico altro né della imaginazione, perché sono ambedue di sopra assai bene state da noi distinte. Ora bella cosa udirai, e da non esser a dietro lasciata.</p></sp>
<sp><speaker>AN.</speaker>
<p>Che mi dirai tu?</p></sp>
<sp><speaker>ARTE.</speaker>
<p>Dicoti che doppo la espedita dimostrazione di tutte le tue parti, fa di mestiere di sapere in qual maniera elle sieno disposte a ricevere la impressione dei loro oggetti. Perché vana e frivola fatica quella sarebbe, di chi affettasse in parte al pianto disposta senza alcun mezzo porre il piacere. Credi tu che eguale prontezza averai allo imparare et allo adirarti? Indirizza adunque i tuoi pensieri agli ammaestramenti che io ti voglio dare, e saperai come deve esser apparecchiato l'animo di colui che ricerca la pruova e di colui che è pronto all'affezione; imitando i buoni medici, i quali prima vanno investigando quai parti sieno guaste e quai sane, et appresso le guaste vanno disponendo a ricevere i rimedii convenienti; e prima leniscono et ammolliscono, poi apportano la medicina. L'anima, adunque, nella quale la ragione si dee porre acciò che dia luogo alle pruove et accettar possa la buona opinione et iscacciare la contraria, deve essere riposata e quieta e non in modo niuno affezionata e travagliata. Perché essendo il piacere che ha l'anima quando impara soavissima cosa, bisogno fa che ella sia lontana da ogni turbazione. E però molto male è consigliato colui che nel consigliar altrui usa la forza e la violenza degli appetiti e degli affetti, lasciando il riposo della verità da parte. E qual contento può riportar colui che partito dal Senato dica: «Per qual ragione ho io assentito? Perché ho io così deliberato?». Buona cosa è l'aver alla verità consentito, ma miglior è ciò aver fatto ragionevolmente più tosto che a forza, perché in tal caso non pure si fa bene, ma si sa di far bene, di che non è cosa più dilettevole e gioconda. Abbiasi, dunque, l'animo riposato di colui che attende la ragione, e questo agevolmente si può fare ponendosi prima di mezzo tra il sì et il no, come chi sta in dubbio. Però che più prontamente si prende partito e si ammette il vero dubitando che portando seco alcuna opinione. Ma come disposto sia lo appetito alle cose sue, attendi; ché lo saprai con una bella divisione degli affetti, perciò che in esso appetito gli affetti riposti stanno, come t'ho detto.</p>
<p>Ogni affetto è d'intorno al male o d'intorno al bene, truovisi pure lo affetto in qualunque parte si voglia. Ecco nel tuo generoso soldato, cui è concesso l'adirarsi e prender l'armi quando bisogna, dico dello appetito irascibile. D'intorno al bene vi sta la speranza e la disperazione. La speranza è uno aspettare il bene, la disperazione è un cadimento da quello aspettare. D'intorno al male vi sta l'ira, la mansuetudine, il timore, e l'audacia. Ira è appetito di vendetta evidente per ricevuto oltraggio. Mansuetudine è raffrenamento dell'ira, e ambedue questi affetti sono intorno al male difficile e presente. Il timore è un'aspettazione di noia o vero un sospetto di essere disonorato, e questa si chiama vergogna. Il primo o vero è temperato o vero eccede la misura. Dal temperato ne viene il consiglio, dall'altro la inconsiderazione, il tremore, et altri strani accidenti. La confidenza et audacia è contrario affetto, e queste perturbazioni tutte sono d'intorno al male che dee venire.</p>
<p>Nell'altro appetito, in cui è posta la concupiscenza, d'intorno al bene vi sta l'amore, il desiderio e l'allegrezza; d'intorno al male, 1'odio e l'abominazione, di cui segno infelice è la tristezza dalla quale nasce l'invidia, la emulazione, lo sdegno e la compassione, quando aviene che la tristezza detta sia dei mali o vero dei beni altrui. Ma nelle cose proprie affligendosi l'uomo, tre alleggiamenti ritruova. Il primo è riposto nel proprio valore, perché niuno scelerato è compiutamente allegro. L'altro è messo nel considerare il dritto della ragione e la verità delle cose, da che nasce la sofferenza figliuola della fortezza. L'ultimo è la conversazione di alcuno amico, perché negli amici è riposta la soavità della vita.</p>
<p>Ritornando adunque allo amore, ti dico che amore è voglia del bene altrui, e se è movimento d'animo a far bene, si dimanda grazia; se non sopporta concorrenza, gelosia; e se la sopporta ad onesto fine, amicizia. L'invidia non vorrebbe che altri avesse bene, se ben vi fusse il merito; lo sdegno non lo vorrebbe non vi essendo il merito; la emulazione il vorrebbe anche per sé. La compassione si duole del male altrui, temendo il simile non avenga a lei. E ciò ti può bastare in quanto ad una brieve dichiarazione di tutti gli umani affetti.</p>
<p>Ora è conveniente che tu sappia in che modo a ciascuno d'essi tu sia disposta, acciò che tu sappia poi altrui simigliantemente disporre. Essendo adunque l'appetito variamente affezionato, quando si sdegna, quando invidia, quando aborrisce, quando ama, quando teme, quando spera e quando in altro modo è travagliato e commosso. Ascolta un bellissimo secreto, il quale non solamente a disporre gli animi a qualunque affetto è buono ma in ogni operazione è necessario; e benché oggimai per vero ammaestramento della vita da ognuno si dica «Riguarda al fine», non è però d'ognuno l'applicare alle azioni e opere de' mortali così bella sentenza. Lascierò da canto le cose che non spettano alla nostra intenzione; solo dirotti quanto io desidero che sia negli affetti osservato. Dei sapere che egli si truova una maniera di parlare la quale in molte e manifeste parole esprime la forza e la natura delle cose, e quelle molte e manifeste parole altro non sono che le parti della cosa espressa. Questa maniera di parlare è detta diffinizione. Ora, dunque, io ti ammonisco che nel muovere gli affetti prima tu abbia a riguardare alla diffinizione di ciascuno, come al desiderato fine. Però che se la diffinizione rinchiude in certi termini la natura della cosa proposta, senza dubbio averrà che il conoscitore della natura e delle parti del tutto diffinito et espresso, indrizzerà tutte le forze dello ingegno suo a ciò fare, e tale aiuto presterà abondantissima copia di ragionare e di sciogliere ogni occorrente difficultà e durezza. Eccoti, se sai che l'ira è desiderio di vendetta per ricevuto oltraggio e se mirerai in questo fine, non anderai tu discorrendo in qual modo esser debbia disposto all'ira colui che tu vorrai avere scorucciato? e con chi, e per quali cagione, e quanti modi sieno di oltraggiare altrui? E ciò in ogni affetto facendo, non ti farai signore e posseditore, dello animo di ciascheduno? E tanto più dimostrerai con la voce e coi movimenti del corpo te tale essere quale vorrai che altri sia, certamente sì. La diffinizione, adunque, è il segno al quale si deve attentamente guardare.</p>
<p>Ora in brieve ti dico dell'ira, che essendo ella voglia di vendetta, è necessario che lo adirato si dolga e dolendosi appetisca alcuna cosa, dal che nasce che repugnando altri agli umani desiderii o vero a quelli alcuno impedimento ponendo, o vero in qualunque modo ritardando le voglie altrui, porga cagione di adirarsi, cioè di desiderare vendetta; il perché nella stanchezza, nell'amore, nella povertà e nei bisogni sono disposti i petti umani agramente al dolore cagionato dall'ira, e più che sono i desiderii maggiori, più apparecchiati e pronti sono all'ira et al furore. Lo aver male da chi s'attende il bene, lo essere in poco pregio tenuto o disubidito o sprezzato, o per ingratitudine o per ingiuria senza pro dello ingiuriatore, sono tutte disposizioni al predetto movimento. Giova molto, et in questo et in altri affetti, saper la natura, il paese, la fortuna e la consuetudine di ciascheduno. Se adunque si accende nell'ira in tal modo chi è disonorato et iscordato, senza dubbio acqueterai colui che sarà onorato, riverito, ubidito, ammesso e riputato, o vero chi si sarà vendicato, a cui sarà dimandato perdono con la confessione del fallo, incolpando la violenza e non la volontà. Devesi dare molto al tempo et alla occasione in ogni cosa, e però ne' conviti, nei diletti e nei giuochi gli umani appetiti sono più alla mansuetudine inchinati. Dell'amore altro non ti dico se non che essendo esso voglia del bene altrui, l'essere cagione, mezzano, intercessore, aiutore al bene altrui dispone agevolmente a tale affetto ciascuno. E perché amore appresso è una simiglianza et unione di volere, però colui sarà più amato e con l'animo più abbracciato, il quale dimostrerà d'essere d'un animo e d'una voglia stessa con noi; il che nelle allegrezze e nei dolori si conosce e nei bisogni ancora, non solo nelle persone amate ma ancora negli amici degli amici. Allo amore riferisco la benvoglienza e l'amicizia, la quale benché affetto non sia, pure è nata da esso amore, che è uno degli umani affetti. Qui non è luogo di più distintamente ragionare dell'amicizia, degli oggetti, delle parti e del fine suo, perciò che altrove nei gravi ragionamenti di filosofia ciò si conviene. Bastiti d'avere per ora la superficie e l'apparenza.</p>
<p>Ritorno, adunque, e ti dico che i piacevoli, coloro che si dimenticano dell'ingiurie, i faceti, i mansueti, gli officiosi verso i lontani, atti sono ad esser amati. Per il contrario saperai che dire intorno all'odio, il quale è ira insaziabile, da vendetta, da tempo, da ruina alcuna non mitigato; occulto insidiatore e mortale, nato da ingiurie o sospetti, al quale disposte sono altre nature più, altre meno. Et a meglio disporle bisogna amplificare le ingiurie et i sospetti, acciò che non solo si brami una semplice vendetta, ma la distruzione della persona odiata. Del timore e della confidenza, che ne attendi più se di questa e d'ogni altra perturbazione nei volumi degli scrittori e nelle pratiche umane ne sei per vedere assai? Timore è turbazion d'animo, nata da sospetto di futura noia. E però chi teme sa o pensa di potere agevolmente esser offeso, e da chi specialmente, soprastando il tempo e la occasione. E chi ciò non sospetta non è al timore disposto, come è chi sempre è stato fortunato, chi sempre misero, chi è copioso d'amici, di roba e di potere, chi è fuggito spesso dalle sciagure e da' pericoli, et altri simiglianti; e que' tali sono confidenti et audaci. Èvvi altra maniera di timore, non di danno ma di biasimo, alla quale disposti sono i giovanetti, i rispettosi e riverenti, quelli che vogliono esser avuti per buoni da' più vecchi o da simili, e pari; e però alla loro presenza sono pronti ad arrossire. Non così sono i vecchi, perché non credono che di loro altri sospettino quelle cose che sono ne' giovani, come lascivie, amori e vanità. E perché il disonore è cosa che vien altronde, però gli spiriti dal sangue a quella parte che più lo ricerca inviati sono, là dove il viso si tigne di quel rossore che si vede. Il contrario nei timidi, nel cuore dei quali il sangue si ristringe, per soccorso di quella parte che teme la offensione. Nella vergogna si abbassano gli occhi, come che tolerar non si possa la presenza di colui che è giudice dei difetti umani. Questo è ne' giovani assai buon segno di gentil natura, però che pare che vergognandosi conoscano i difetti et abbiano cura di quelli.</p>
<p>Non voglio più discorrer intorno all'audacia, allo sdegno, alla compassione, alla emulazione, et alla invidia, però che molto ne vedrai scritto e ragionato da altri. Ben non ti posso tacere del male acerbo e mortale ch'io voglio a quella fiera indomita et abominevole dell'invidia, che all'udir solo il nome suo stranamente mi muovo. La figura, i modi, et i costumi di essa sono da gran poeta descritti. Di questa mi dolgo per esser quella che più regna nei miei seguaci, là dove il fabro al fabro, il medico al medico, l'uno artefice all'altro invidia portano sempremai. Ma tacciamo ora di questo, e poi che ragionato abbiamo di te, delle parti tue, delle qualità che in esse si stanno, e delle loro disposizioni, addimandiamo la Natura quai cose a quai parti di te convengono, acciò che accordando la soavissima armonia della umana eloquenza con piacere e utile degli ascoltanti, uditi siamo a pieno popolo raccontare i miracoli della Natura.</p></sp>
<sp><speaker>AN.</speaker>
<p>Io veggio ben oggimai, o Arte, che tu sei quella che fai l'acume o la sottilezza dell'occhio mortale nel secreto della divina mente trapassare.</p></sp>
<sp><speaker>ARTE.</speaker>
<p>Anzi per te, o Anima, cotesto mirabile ufficio s'acquista, la cui cognizione tanto apporta di lume e chiarezza ad ogni professione e scienza che veramente si può dire che tu sia il principio d´ogni conoscimento. E però chiunque stima o la usanza di uno leggeri essercizio o il caso tanto potere quanto tu et io vagliamo, grandamente s'allontana dal vero. Tu t'abbatterai in un secolo impazzito d'uomini i quali s'accosteranno ad imitare più uno che l'altro, e lo imitar loro non sarà se non manifesto rubamento; sciocchi e servi imitatori che non sapendo perché altri s'abbiano acquistato il nome, tuttavia in ciò s'affaticano. Altri, perché hanno una scelta di belle et ornate parole, vogliono ad uno stesso tempo scoprirle accomodando a quelle i concetti loro; ma che poi sono così rozzi et inetti che senza ordine e fuor di tempo le metteranno, e diranno: «Io così dissi perché così ha detto alcuno de' più prestanti». Questi sono gli incomodi del secolo.</p></sp>
<sp><speaker>NAT.</speaker>
<p>O quanto m'incresce perciò essere stimata povera e bisognosa, come che a me manchi alcuna fiata che donare, e che nel cercare l'altrui tesoro l'uomo perda o non conosca il suo! </p></sp>
<sp><speaker>ARTE.</speaker>
<p>Chi sempre segue sempre sta di dietro, e chi non va di pari non può avanzare. Male averebbono fatto i primi inventori delle cose se avessero aspettato chi loro dovea far la strada, e troppo pigro è colui che si contenta del ritrovato. Io non porgo già mai la mano a chi lascia et abandona la naturale inclinazione, come bene ho veduto que' tali non conseguire il desiderato fine.</p></sp>
<sp><speaker>NAT.</speaker>
<p>Mi turbano, appresso, quelli, o Arte, che tanto di me si fidano che te lasciano a dietro.</p></sp>
<sp><speaker>ARTE.</speaker>
<p>Non ti dissi da principio che noi eravamo unite, e che ciò che appare di varietà e di somiglianza tra noi è in un principio ricongiunto?</p></sp>
<sp><speaker>NAT.</speaker>
<p>Che mi di' tu?</p></sp>
<sp><speaker>ARTE.</speaker>
<p>Chiunque opera alcuna cosa da me drizzato usa una regola commune et universale, che a molte e diverse nature servendo, quelle unisce e lega in uno artificio medesimo; perché io sono la conformità e la simiglianza. Altri acuti sono e svegliati, altri severi e gravi, altri piacevoli et eleganti per natura. Una però è l'arte, una è la via che ciascuno al suo segno conduce. Quando adunque l'arte precede, facile è lo imitare, lodevole il rubare, et aperta la strada al superare altrui. Et in tal guisa bene si spende senza lo avantarsi di esser ricco e senza dar sospizione di vergognoso furto. Accompagnisi dunque nelle civili contese il core e la scrima, cioè la natura e l'arte, e si vederanno poi que' miracoli ch'io so fare. Ma lasciamo tai cose e incomincia, o Natura, e dimmi in che modo le cose tue si stanno che di esse così di leggeri gli uomini si vanno ingannando?</p></sp>
<sp><speaker>NAT.</speaker>
<p>Sappi, o Arte, che ognuno che ci nasce seco porta dal nascimento suo una certa inclinazione alla verità, donde aviene che insieme con gli anni crescendo ella in parte suole il vero congetturare; la qual congettura opinione più tosto che scienza userai di chiamare. Lascio la usanza mia imitatrice, che fino da' primi anni recar suole molte opinioni che poi a pena con l'altra certezza si levano, e parlerò di quella sembianza più tosto che sembiante di vero, che è atta nata a muovere l'umane menti a far giudicio delle cose. Dico, adunque, alcune cose esser da se stesse manifeste e chiare, altre niente da sé hanno di lume e di splendore; ma illuminate da quelle che seco hanno la luce, si fanno a' sensi umani palesi. Nel primo grado è il sole e tutti que' corpi che son chiamati luminosi. Nel secondo sono i corpi coloriti, i quali non hanno in sé scintilla di chiarezza, ma d'altronde sono illuminati. Il simigliante si ritruova nello intelletto, il quale ricevendo alcune cose di sùbito quelle apprende e ritiene, però che quelle seco hanno il lume loro. E se a me stesse il fabricare de' nomi, io le chiamerei «notizie» o vero «intendimenti primi». Ma poi altre sono che non hanno da sé lume o vivezza alcuna, e però di quelle si fa giudicio con sospetto di errare se da altro luogo la loro intelligenza non viene. Quinci è nata la opinione, la quale come opinione che ella è, né vera si truova né falsa. Il difetto nasce da quella virtù che poco dianzi diceste. Però che le cose mie sono come sono, ma ricevute nell'anima e da' sensi alla fantasia per alcune debili sembianze trasportate e stranamente mescolate, fanno diverse opinioni. Ben è vero ch'io non faccio una cosa tanto diversa da un'altra che l'uomo aveduto non possa alcuna simiglianza tra esse ritrovare.</p></sp>
<sp><speaker>ARTE.</speaker>
<p>Molto mi piace che l'anima di ciò non sia fatta capace, perché accadendole spesso mutare le opinioni umane, e da uno in altro contrario traportarle, molto destramente bisogna adoperarsi e di simiglianza in simiglianza a poco a poco passando (perché lo errore in esse simiglianze si nasconde), tirar le menti che non s'aveggono di una in altra sentenza.</p></sp>
<sp><speaker>AN.</speaker>
<p>E chi può questo agevolmente fare?</p></sp>
<sp><speaker>ARTE.</speaker>
<p>Chi con diligenza investiga la natura delle cose sottilmente vedrà in che l'una con l'altra si convenga. Ma non chiamiamo però la opinione incerta «cognizione» a questo senso, che colui che ha opinione sappia sempre quella esser incerta e dubbiosa conoscenza; ma bene che in sé considerata come opinione da chiunque averà il vero sapere, sarà riputata incerta.</p></sp>
<sp><speaker>NAT.</speaker>
<p>O, quanto mi nuoce in questo caso la usanza insieme con la età cresciuta! la quale a guisa di me stessa ferma talmente le cose nelle menti umane, che bene spesso la bugia più che la verità in essi ritruova luogo. E però credono molte cose che non sono, o vero se sono ad altro modo di quello che sono vengono giudicate. E se pure dirittamente apprese sono, altre cagioni lor dànno che le vere e quelle ch'io so essere immediati e continuate agli effetti. E questo aviene quando la ragione inchina più al senso che all'intelletto e più all'apparenza che all'essenza.</p></sp>
<sp><speaker>ARTE.</speaker>
<p>Tu hai più dell'arte, o Natura, che di te stessa; così bene vai distinguendo i tuoi ragionamenti.</p></sp>
<sp><speaker>NAT.</speaker>
<p>Non te ne maravigliare, o Arte, perché io qual sono tale mi dimostro, e se di me medesima parlo come tu vedi, io lo faccio in quel modo che tu altre volte hai confessato che io ragionerei se io fussi te.</p></sp>
<sp><speaker>ARTE.</speaker>
<p>Quello che io dico, lo dico per ammaestramento di costei la qual anche non si dee maravegliare di questa apparenza del vero. Perciò che è assai all'uomo saggio che le buone ragioni gli sieno sempre quelle stesse, e da quelle ne prenda la simiglianza del vero, che per lo più muove le umane menti et in esse agevolmente si pone; al che fare opportuna e comoda cosa è ricordarsi in che maniera per lo passato l'uomo se stesso abbia ingannato, et in qual modo ancora e per qual cagione altri ingannati si sieno da loro medesimi. Invero te ne riderai, vedendo alcuni che pensano ogni cosa che precede un'altra esser di quella cagione, o che lo esser simile sia il medesimo. Né perciò direi che l'opinione fusse ignoranza, come non dico essa essere scienza, perché la scienza è stabilita e fermata da vero e infallibile argomento, e la ignoranza non è di cose vere. Onde nasce che la opinione è un abito mezzano tra il vero intendimento e l'ignoranza, differente dal dubitare in questo, che la opinione piega più in una che in un'altra parte. Il dubitare tiene in egual bilancia la mente tra l'affermare et il negare, e però bisogna rivocare in dubbio le cose già ammesse e dimostrare quanto pericolo sia il giudicare. Da questo ne nascerà la questione e la dimanda, la quale disponendo le menti alle ragioni, quanto leverà della prima opinione tanto porrà di quella che tu vorrai; et a ciò fare via non è appresso quella che va per le simiglianze delle cose. Parti poco, o Anima, cotesta virtù? Pensi tu che sia così facile il persuadere? O credi tu che già bisogni con dritto giudicio e con saldo intendimento penetrare dalla superficie alla profondità delle cose?</p></sp>
<sp><speaker>AN.</speaker>
<p>Da che occulta radice è l'apparente bellezza di cotesta tua figliuola, nel cui adornamento la Natura sola non basta.</p></sp>
<sp><speaker>NAT.</speaker>
<p>Ora ogni sentimento mi si scuopre, o Anima, da costei, e manifesta vedo essermi fatta la cagione per la quale molti miei amici sono disonorati.</p></sp>
<sp><speaker>ARTE.</speaker>
<p>Quai sono cotesti amici tuoi?</p></sp>
<sp><speaker>NAT.</speaker>
<p>Quei che investigando vanno i secreti miei, le riposte cagioni delle cose, i movimenti, le alterazioni et i nascimenti d'ogni cosa, e che non si contentano di stare par pari degli altri uomini, ma nobilitando la specie loro con le dottrine trascendono i cieli.</p></sp>
<sp><speaker>ARTE.</speaker>
<p>Che strano accidente può venire a persone così pregiate come sono i seguaci tuoi e gli amatori della sapienza, i quali come rettori del mondo felicissimi e beatissimi esser deono riputati?</p></sp>
<sp><speaker>NAT.</speaker>
<p>Questi fedeli miei a punto sono quelli che più degli altri sono disonorati.</p></sp>
<sp><speaker>AN.</speaker>
<p>In che cosa?</p></sp>
<sp><speaker><add resp="ed">NAT.</add></speaker>
<p>Ascolta, di grazia. Mentre che gli studiosi di me si stanno soli et in parte riposta come schivi dell'umano consorzio, non è loda o grido onorato che con ammirazione delle genti non gli essalti et inalzi insino al cielo. Ma poi che compareno e vengono alla luce, sono prima da ognuno guardati, sì per la espettazione già conceputa della virtù loro, sì ancora per la novità dell'abito e dell'aspetto e del portamento. Ognuno lor tiene gli occhi addosso et attentamente si dimostra di volergli udire. Io non ti potrei esprimere con che gravità poi aprono la bocca e con che tardezza poi mandano fuori le parole, e quanta sia la dimora dei loro ragionamenti, i quali poi che da principio non sono intesi dalle genti, come cose lontane dalla umana conversazione, non così tosto viene lor tolta la credenza. Perché pur si attende cosa migliore e più conforme alla opinione de' volgari, i quali dalla prima espettazione inviati dànno a se stessi la colpa del non capire la profondità de' concetti loro. Ma poiché nel seguente ragionare s'accorgono pur in tutto di non poter alcuna cosa da que' beati ritrarre, e che ognora più le cose intricate e le parole ascose ogni lume d'intelligenza vanno lor togliendo, quanto scherno, Dio buono, e quanto riso se ne fanno!</p></sp>
<sp><speaker>ARTE.</speaker>
<p>Io gravemente mi sdegno, o Natura, e mi dolgo di simili avenimenti, poiché gli infelici non sanno drittamente stimar le cose, benché sino al fondo di esse passar si credono. Ma forse è che stando essi sempre in alto, quando poi allo ingiù riguardando veggono l'altezza loro e la profondità delle cose terrene, vanno vaccillando con gli occhi e, comparando il cielo alla terra, stimano la terra un minimo punto et una bella città un niente. Che nobiltà e che chiarezza di sangue può essere appresso coloro che se stessi con la eternità misurando, tutti da uno stesso principio venuti affermano? Che ricchezza sarà grande appresso coloro che si stimano posseditori del cielo? Qual provisione da sostentare i popoli farà colui il quale, quasi pasciuto del cibo dei dèi, altro non gusta, altro non sente, altro non disia che sempre stare alla stessa mensa? Né credono che altri sieno in bisogno. Queste cose io direi in loro escusazione. Ma che mi dirai tu di quelli che sono studiosi della vita civile, e che sanno le cagioni de' mutamenti dei regni e delle republiche, le condizioni de' prìncipi, gli ufficii di ciascuno, le virtù e gli abiti virtuosi? Non credi tu che questi sieno più aventurati degli altri?</p></sp>
<sp><speaker>NAT.</speaker>
<p>Peggio, perciò che il sapere ciascuna delle dette cose et aver le diffinizioni d´ogni virtù e conoscere distintamente ogni buona qualità, non è assai; ma egli bisogna usar tanto tesoro al governo altrui per salute e comodo universale, et oltre all'uso aver parole al presente maneggio et alla civile usanza accomodate.</p></sp>
<sp><speaker>ARTE.</speaker>
<p>Donde procede cotesta loro così sottile ignoranza? Forse così eleggono pensando di esser avuti per dotti et intelligenti parlando in cotal guisa? Ma questa è una grossezza infinita, perché non è piacere che s'agguagli a quello che prende l'ascoltatore quando impara et intende ciò che vien detto. Sai tu dunque la cagione di così fatto errore?</p></sp>
<sp><speaker>NAT.</speaker>
<p>Forse è perché non avendo essi alcuna esperienza della conversazione cittadinesca, fanno quel giudicio di molti che sono soliti di far d'alcuni pochi, loro compagni, coi quali tutto '1 giorno con varie disputazioni argomentando trapassano, né mai sono risoluti.</p></sp>
<sp><speaker>ARTE.</speaker>
<p>Et io ancora così credo. Però guardati, o Anima, di non entrare nel loro non conosciuto collegio, o se pure vi vorrai entrare tanto ivi dimora quanto alcun giovamento ne puoi ritrarre per la civile amministrazione. Nel resto pronta e svegliata nel cospetto degli uomini non meno alla scuola et all'academia che alla piazza, alla corte et al senato intenta sarai, et usando l'antiche leggi, con moderne voci ragionerai. Perché niuna cosa è più molesta che udire nei publici consigli le varie digressioni e le inusitate parole di molti, i quali ragionando se è buono per la città prendere una guerra, né al fine né ai mezzi di essa van riguardando; ma aprendo le scuole de' filosofi, distinguono, diffiniscono, et argomentano più scioccamente del mondo, e cercano chi fu il primo inventore dell'armi, chi primo in Roma trionfasse, chi ritrovò le navi, chi imbrigliò i cavalli, et altre ciance sì fatte che né insegnano né dilettano; lasciando stare della provisione de' danari, delle genti, e del modo col quale s'abbia a far tal guerra. I1 perché spesso poi aviene che i meno periti, più degnamente di loro parlando, sono con grande ammirazione ascoltati.</p></sp>
<sp><speaker>NAT.</speaker>
<p>Cotesto è mio dono, perché di tanto potere appresso alcuni mi truovo che a viva forza gli metto innanzi a' tuoi seguaci.</p></sp>
<sp><speaker>ARTE.</speaker>
<p>E forse come sfrenati cavalli gli fai nel mezzo del corso pericolare. Però alla eccellente natura che tu lor dai, vorrei che vi fusse l'aiuto mio, perché meglio e più sicuri andrebbono per le simiglianze delle cose.</p></sp>
<sp><speaker>AN.</speaker>
<p>Bisogna dunque più alla simiglianza guardare che al vero?</p></sp>
<sp><speaker>ARTE.</speaker>
<p>Così bisogna; e quando per niun'altra cosa il facessi, sì il doveresti tu fare e ciascuno che voglia altrui persuadere, acciò che sia et ascoltato et inteso dalle genti, le quali bene spesso alla bugia riguardano purché in essa sia qualche aspetto del vero. Questo penso essere, che i più saggi abbiano meno autorità avuta appresso i popoli che i mediocri ingegni.</p></sp>
<sp><speaker>AN.</speaker>
<p>Dimmi, di grazia: quando è che gli uomini dànno fede a quello che appar vero, non lo fanno perché loro piace il vero?</p></sp>
<sp><speaker>ARTE.</speaker>
<p>Sì.</p></sp>
<sp><speaker>AN.</speaker>
<p>Può piacere già mai cosa non conosciuta?</p></sp>
<sp><speaker>ARTE.</speaker>
<p>No, mai.</p></sp>
<sp><speaker>AN.</speaker>
<p>Forza sarà, dunque, che il vero sia dagli uomini conosciuto?</p></sp>
<sp><speaker>ARTE.</speaker>
<p>Forza.</p></sp>
<sp><speaker>AN.</speaker>
<p>Perché, dunque, più che il vero abbracciano l´apparenza?</p></sp>
<sp><speaker>ARTE.</speaker>
<p>Perché stimano la simiglianza esser quello stesso.</p></sp>
<sp><speaker>AN.</speaker>
<p>Adunque non hanno conoscenza del vero.</p></sp>
<sp><speaker>ARTE.</speaker>
<p>Non t'ingannare ancor tu, o Anima. Perché la naturale cognizione del vero è molto debile e confusa, come quella che ai sensi piegando, lascia da parte la ragione e lo intelletto. E se niuno il sa o ne può render testimonianza, costei una di quelle la quale dal primo nascimento de' mortali sino all´estremo della vita loro, se per dottrina o per essercizio alcuno non son rimossi, il giudicare concede a' sentimenti o a quelle virtù che sono più prossime ad essi. Questi sentimenti, a sé la ragione traendo, fanno fallace et inconstante giudicio; ché se la opinione con la ragione sarà legata, per modo niuno potrà fuggire, anzi fuori dell'esser suo leggiadramente uscita non più opinione ma scienza si potrà nominare.</p></sp>
<sp><speaker>AN.</speaker>
<p>Dimmi se 'l verisimile è tale ad ognuno egualmente.</p></sp>
<sp><speaker>ARTE.</speaker>
<p>.No.</p></sp>
<sp><speaker>AN.</speaker>
<p>Che differenza ci fai tu?</p></sp>
<sp><speaker>ARTE.</speaker>
<p>Grande. Ben è vero che quando io dico verisimile, io intendo ciò che pare alla più parte. Ma distinguendo dico la più parte però essere o degli uomini senza dottrina o degli uomini letterati, et altro sarà il verisimile che parerà agli idioti, altro ai periti.</p></sp>
<sp><speaker>AN.</speaker>
<p>Insegnami a conoscere questo verisimile.</p></sp>
<sp><speaker>ARTE.</speaker>
<p>Il segno della simiglianza alcuna fiata si ritruova in essa superficie delle cose, che senza discorso di ragione sono ricevute et apprese dai sensi umani. Da ciò nasce il verisimile che pare egualmente a tutti, come aviene di molte misture che s'assomigliano all'oro, che se il giudicio si lasciasse al senso solo, per oro, da ognuno sarebbono avute. Alcune volte il detto segno è mescolato con alcuna ragione, accompagnata col senso, e questo è quello che pare a molti. Spesso più di ragione che di senso si mette, e ciò è quello che pare ai più saggi; e quanto più dal senso s'allontana e s'accosta la ragione all´intelletto, tanto de' più saggi e di pochi sarà l'apparenza del vero. Ma lasciando coteste più interne somiglianze del vero, avendo tu a fare con la moltitudine, a quelle attendi che a tutti o alla parte maggiore appariranno; e così ogni forza di proponimento nelle altrui menti rompendo, farai la voglia tua.</p></sp>
<sp><speaker>AN.</speaker>
<p>Questo mi piace. Ma vorrei che tu m'insegnassi a congetturar quello che può essere. Dimmi se n'hai ammaestramento alcuno.</p></sp>
<sp><speaker>ARTE.</speaker>
<p>Dimandane pur la Natura.</p></sp>
<sp><speaker>AN.</speaker>
<p>Non n'hai tu ancora poter alcuno?</p></sp>
<sp><speaker>ARTE.</speaker>
<p>Sì bene; ma la Natura operando sa meglio di me quello che è possibile.</p></sp>
<sp><speaker>AN.</speaker>
<p>Dimmi tu, dunque, o Natura, quai cose esser possono.</p></sp>
<sp><speaker>NAT.</speaker>
<p>Tutte quelle il principio delle quali si ritruova.</p></sp>
<sp><speaker>AN.</speaker>
<p>Adunque, vi sarà l'arte del dire, poiché 'l principio di lei si truova? il quale non è altro che l'osservazione che fa l'Arte di te, o Natura.</p></sp>
<sp><speaker>ARTE.</speaker>
<p>Che vai tu mettendo in dubbio quello che fin qui abbiamo fermato? Segui.</p></sp>
<sp><speaker>NAT.</speaker>
<p>Se quello che più importa o che più vale o che ha più difficultà si vede, senza dubbio il meno importante, il più debile, il più facile esser potrà.</p></sp>
<sp><speaker>AN.</speaker>
<p>Adunque, se l'arte può ridurre gli uomini rozzi alla vita civile, meglio potrà gli ammaestrati inalzare al governo della città.</p></sp>
<sp><speaker>ARTE.</speaker>
<p>Tu pur vai argomentando.</p></sp>
<sp><speaker>AN.</speaker>
<p>Mercé tua, che già mi sei fatta familiare.</p></sp>
<sp><speaker>ARTE.</speaker>
<p>Questo so io, che posseduta che io sono dalle anime, dimostro il valore, il piacere e la facilità dell'operare.</p></sp>
<sp><speaker>NAT.</speaker>
<p>Se può esser la cagione, chi vieta che lo effetto non possa essere? E se questo è, quella di necessità si have. Quello che segue dimostra che può essere quello che antecede. Insomma, ogni cosa può essere di cui naturale appetito si vegga, e dalla possibilità delle parti nasce quella del tutto; dall'universale il particolare, e dal meno quello che più comprende si congettura. Una metà, il simile, il pare ricerca l'altra metà, l'altro simile, e l'altro pare. E se senza arte si può far una cosa, molto meglio si farà con artificio. Se chi meno può opra, chi più può non opererà egli ancora? Che ne attendi più, se questo ti può essere a bastanza a farti aprire gli occhi a ritrovare il fonte della eloquenza?</p></sp>
<sp><speaker>ARTE.</speaker>
<p>Et io già mi truovo satisfatta in questa parte che alle cose appartenenti all'intelletto si conviene. Però a quelle io vorrei che passassi, le quali sono da essere negli appetiti collocate. Et attendo che tu quelle brievemente mi dimostri e diffinisca, acciò che l'Anima, oggimai contenta della seconda promessa, alla terza et ultima si rivolga.</p></sp>
<sp><speaker>AN.</speaker>
<p>Per qual cagione, o Arte, dimandi tu le diffinizioni della Natura, essendo tuo carico il diffinire?</p></sp>
<sp><speaker>ARTE.</speaker>
<p>Perché ora io non attendo le esquisite e regolate diffinizioni, ma quelle che dalla più parte delle genti sono ammesse, delle quai quasi senz'artificio se ne può formare un numero infinito.</p></sp>
<sp><speaker>AN.</speaker>
<p>Tu sei molto circospetta.</p></sp>
<sp><speaker>ARTE.</speaker>
<p>Segui, o Natura, se le cose agli umani appetiti di lor natura piacere o dispiacere possono apportare, o pur l'anima ne li fa tali.</p></sp>
<sp><speaker>NAT.</speaker>
<p>Senza dubbio non solo essa anima ha virtù di apprendere fuggire le cose, ma in esse ancora è non so che da esser fuggito o vero abbracciato. Quando, adunque, tra la cosa e l'anima si truova alcuna conformità, allora lo appetito si muove ad abbracciarla; e questo movimento si può dire e nominar «desiderio», il quale è appetito di cosa che non si possiede, conforme però a quella virtù o parte dell'anima che l'appetisce. Ma quando non vi è questa conformità tra gli oggetti e l'anima, ella gli aborre e fugge. Né solamente ove et anima e sentimento si truova, cotesti abbracciamenti e fughe si veggono, ma dove occultamente io sono solita di operare, dove non è senso, e ciò faccio con un semplice instinto il quale al mio potere è tale quale al tuo è la conoscenza. Cotesto instinto ogni cosa conduce alla conservazione et al bene, e dal male e dalla morte il tutto ritragge quanto può. Ma per dirti degli uomini, sappi che essendo tra le cose opposte e le parti degli animi loro convenienza, quando aviene che quelli sieno presenti e che lascino impressa la loro qualità in quella parte che gli appetisce, allora si genera il diletto e l'allegrezza nata dalla morte del primo desiderio: perché possedendo la cosa desiderata, il disio è già convertito in piacere, il qual piacere altro non è che adempimento di voglie. Tu conoscerai che il gusto tuo averà conformità con le cose dolci; da questa ne nascerà l'appetito; avenendo poi che le cose dolci vicine sieno a quella parte dove il detto senso dimora e che in essa lascino la lor qualità impressa, che è la dolcezza, non ha dubbio che quella parte non sia per aver diletto e giocondità. Il simigliante vedrai in ogni tua parte. E per lo contrario si sente noia e dispiacere o nella privazione delle cose desiderate o nell'avere le difformi et aborrite; e come il principio di ottenere il bene era il desiderio dalla speranza accompagnato, così il principio di avere la noia era la fuga dal timore commossa. E come nella prima impressione la speranza in gioia si convertiva, così nella seconda la paura si tramutava in dolore. Eccoti adunque i quattro principali affetti di voi anime.</p></sp>
<sp><speaker>AN.</speaker>
<p>Vorrei sapere, o Natura, in che sia posta la convenevolezza che è tra le cose e le parti mie.</p></sp>
<sp><speaker>NAT.</speaker>
<p>Perché io sono tale in ciascuna cosa quale io mi truovo, però nelle cose essa è riposta per me; ma perché poi avenga che io tale mi truovi in ciascuna cosa, dimandane chi così ab eterno provide.</p></sp>
<sp><speaker>ARTE.</speaker>
<p>Or l'Anima ti pare troppo curiosa? Ma dimmi quai cose a qual parte dell'anima sono conformi.</p></sp>
<sp><speaker>NAT.</speaker>
<p>Insomma il vero è il bene, e per tal cagione quello che vero vien giudicato bene.</p></sp>
<sp><speaker>ARTE.</speaker>
<p>Che intendi tu bene?</p></sp>
<sp><speaker>NAT.</speaker>
<p>Ciò che da ognuno e da ogni cosa vien desiderato e voluto.</p></sp>
<sp><speaker>ARTE.</speaker>
<p>Qual bene è cercato dall'intelletto?</p></sp>
<sp><speaker>NAT.</speaker>
<p>Dimandane costei.</p></sp>
<sp><speaker>AN.</speaker>
<p>Il sapere e la dritta opinione.</p></sp>
<sp><speaker>ARTE.</speaker>
<p>Dalla volontà?</p></sp>
<sp><speaker>NAT.</speaker>
<p>Ogni abito di virtù.</p></sp>
<sp><speaker>ARTE.</speaker>
<p>Dagli appetiti?</p></sp>
<sp><speaker>NAT.</speaker>
<p>Ogni utilità e diletto.</p></sp>
<sp><speaker>ARTE.</speaker>
<p>Che nascerà, poi, o Natura, dal desiderio di tai cose?</p></sp>
<sp><speaker>NAT.</speaker>
<p>Lo sforzo e lo studio de' mortali per conseguirle.</p></sp>
<sp><speaker>AN.</speaker>
<p>Èvvi alcuno inganno degli appetiti intorno al bene, come vi è l'inganno dell'intelletto intorno al vero?</p></sp>
<sp><speaker>NAT.</speaker>
<p>Grandissimo.</p></sp>
<sp><speaker>AN.</speaker>
<p>E come, se il bene è così conforme all'anima?</p></sp>
<sp><speaker>NAT.</speaker>
<p>Non hai tu udito, poco di sopra, come l'anima era d'intorno al vero, e pure anco il vero le era molto convenevole e proporzionato?</p></sp>
<sp><speaker>AN.</speaker>
<p>Ben intesi che la cognizione del vero era molto confusa rispetto alla fantasia.</p></sp>
<sp><speaker>ARTE.</speaker>
<p>Così è. E di nuovo ti dico et affermo che ognuno confusamente apprende un bene nel quale par che l'animo s'acqueti e quello desideri. Ma poi dagli appetiti traportato (come prima era l'intelletto dalla fantasia) et a quegli rivolto, smarrisce la vera strada di quel bene al quale ciascuno di giugner contende, mosso dalla interna forza della Natura. Et in quella strada ora più lentamente ora più velocemente camina, troppo o meno amando e desiderando quello che con misura dovrebbe amare o desiderare. Indi è nata la ingorda voglia delle ricchezze, lo sfrenato appetito dei piaceri, e talora la pigrizia e negligenza dell'ocio; e desiderando altri la propria conservazione, s'inganna credendo che il bene altrui sia la ruina sua, o vero temendo di perder i suoi beni, favori, grazie, amistà, onori e lodi, si muove alla ingiuria, alla invidia, alla vendetta. E di qui nasce quello di che tutto dì si contende fra' mortali, il giusto, le, ingiusto, il dovere, 1'equità, l'utile, et altre cose che sono cagioni di liti e di contese. Per il diletto, adunque, e per il comodo ciascuno si muove a fare. E «bene» sarà quello al quale ogni cosa si riferisce o vero si riferirebbe, o per ragione, o per appetito, o per natura. E ciò che opera, difende, conserva, accresce, accompagna, segue, ordina, e significa il bene, «bene» si chiama; e però la felicità e tutte le parti sue saranno buone, e le virtù sopra tutto sono beni di sua natura degni, benché a molti non sono così apparenti. Il pro, l'utile, il piacere è bene, perché l'utile è mezzo di conseguire il desiderio, et il piacere è molto alla natura conforme.</p></sp>
<sp><speaker>AN.</speaker>
<p>Fermati un poco e dimmi come, non essendo beni così apparenti le virtù de' costumi, gli uomini sieno venuti in cognizione di quelle?</p></sp>
<sp><speaker>ARTE.</speaker>
<p>Credi, o Anima, che ogni maniera di bene che appare agli nomini è simiglianza di quel bene che non appare, e chi vuole drittamente giudicare di cotesti apparenti beni potrà ritrovare la via di pervenire alla cognizione di quegli che sono in sé beni e che fanno la vera e sola felicità, più desiderata che conosciuta; ma non sta bene ora di filosofare intorno a tal cosa. Bastiti ch'io ti ritruovi la via per la quale gli uomini sono andati a ritrovare i beni dell'animo e le virtù interiori. Dicoti adunque che, vedendo i mortali nel corpo umano molte buone condizioni, hanno congetturato ancora nell'animo ritrovarsi alcune ottime qualità, a quelle del corpo in qualche parte convenienti. Dimandane la Natura quali sieno le doti del corpo, che tu saprai da me poscia quali sieno gli ornamenti tuoi.</p></sp>
<sp><speaker>AN.</speaker>
<p>Dimmi, o Natura, se egli ti piace, di che beni adorni tu i corpi umani?</p></sp>
<sp><speaker>NAT.</speaker>
<p>Prima di sanità e di forza, poi di bellezza e d'integrità di sensi.</p></sp>
<sp><speaker>AN.</speaker>
<p>In che consiste la sanità?</p></sp>
<sp><speaker>NAT.</speaker>
<p>Nella proporzionata mescolanza degli umori principali e nell'uso di essa, e questa proporzionata mescolanza veramente si può chiamare una egualità ragionevole.</p></sp>
<sp><speaker>ARTE.</speaker>
<p>Credi tu, o Anima. di esser al corpo inferiore?</p></sp>
<sp><speaker>AN.</speaker>
<p>Non già.</p></sp>
<sp><speaker>ARTE.</speaker>
<p>Credi adunque che in te esser deve una certa egualità,  il cui valore consiste nell'uso.</p></sp>
<sp><speaker>AN.</speaker>
<p>Quale vuoi tu che ella sia?</p></sp>
<sp><speaker>ARTE.</speaker>
<p>Quella che giustizia si chiama, ferma e costante volontà di render a ciascuno il suo. Ma che dici tu delle forze?</p></sp>
<sp><speaker>NAT.</speaker>
<p>Dico la gagliardezza esser una virtù del corpo, posta nel potere a sua voglia abbattere, atterrare, e volgere ogni alieno impeto con leggiadria.</p></sp>
<sp><speaker>ARTE.</speaker>
<p>Bella e necessaria virtù nell'animo. Per questo giudicarono i saggi esser la fortezza, la quale resistendo agli impeti della fortuna, sola, né superba nel bene né vile nelle avversità si dimostra, e sola guida nella milizia della vita mortale vincendo, gloriosamente trionfa.</p></sp>
<sp><speaker>NAT.</speaker>
<p>Che dirai tu della bellezza del corpo, la quale è una proporzione di membra e di parti tra se stesse e col tutto convenienti, da vivacità di colori e gentil grazia accompagnata?</p></sp>
<sp><speaker>ARTE.</speaker>
<p>Tu mi dipingi la temperanza dell'animo, la quale in se stessa raccolta e composta, in vera e proporzionata misura consiste; e tanto può di dentro che di fuori nel corpo il riposato e quieto pensiero vedi, dolce e graziosa maniera si conosce, e quasi una consonanza di tutte le consonanze.</p></sp>
<sp><speaker>NAT.</speaker>
<p>Che cosa troverai tu nell'anima conforme alla integrità dei sensi, come alla bontà della vista, alla perfezione dell'udito, et al vigore d'ogni sentimento?</p></sp>
<sp><speaker>ARTE.</speaker>
<p>La prudenza, la quale consiste in saldo e sincero conoscimento delle azioni umane.</p></sp>
<sp><speaker>AN.</speaker>
<p>Egli mi pare che io sia da Dio creata a fine che le cose mie sieno scala all'altezza di quello.</p></sp>
<sp><speaker>ARTE.</speaker>
<p>Che pensi tu altro, o Natura?</p></sp>
<sp><speaker>NAT.</speaker>
<p>Nulla, se non che conchiudo fra me che gli uomini si sieno aveduti delle virtù interiori per le qualità esteriori.</p></sp>
<sp><speaker>ARTE.</speaker>
<p>Senza dubbio. E molti anche si sono ingannati e per una simiglianza che hanno le virtù con alcuni vizii, spesso cangiando il nome hanno detto che la tardezza sia moderata prudenza, la liberalità sia la larghezza senza misura, e così all'incontro il prodigo sia liberale. E non hanno considerato esser gran differenza tra il saper dare et il non saper conservare. E questo è quel verisimile nei beni che muove spesso le menti e gli appetiti umani. Ora in brieve l'ordine, l'ornamento e la costanza delle cose han dimostrato le virtù, et appresso la concordanza di tutte le operazioni e la grandezza che sé sopra se stessa inalza. E sì come in ogni arte et in ogni scienza bisogna aver alcuna cosa manifesta e chiara dalla quale da prima ella nasca e s'augumenti, così nella felicità e beata vita si richiede evidente fondamento, preso dai beni manifesti ai sensi umani, dal quale s'argomenti il vero et ottimo fine. E però dalle predette cose si stima quella esser felicità che con prospero corso tracorre, tutta di se stessa, tutta di sua voglia, tutta piena, tutta d'ogni parte abondevole e copiosa. E d'intorno a tai cose ricordati sempre della diffinizione, da una parte considerando che cosa è bene, dall'altra distinguendo quello che è del corpo da quello che è dell'animo, e come ciascuno in molte parti si divide. Perciò che così ne trarrai quella abondanza di cose che tu vorrai, dove meritamente la predetta parte si può dar tutta alla invenzione, la quale è il fondamento della nostra fabrica. Partendo adunque tutto quello che sotto il nome di bene o vero o apparente si contiene, troverai la felicità con tutte le sue parti; e troverai che 'l fuggire dal maggior male sia bene, e l'acquisto del maggior bene, et il contrario del male, e questo perché molti s'affaticano, e che i nimici lodano alcuna fiata; e che si fa senza incomodo, spesa, fatica, o tempo, se è disiderata; e finalmente tutto è bene, vero, apparente, e dubbio, quello che viene desiderato.</p></sp>
<sp><speaker>AN.</speaker>
<p>Che dirai tu del piacere?</p></sp>
<sp><speaker>ARTE.</speaker>
<p>Grande veramente la forza del piacere e del dispiacere, perché sin da fanciulli si vede che il tutto si fa per tai contrarietà. E s'io volessi pienamente ragionarti, io non finirei così tosto. Però di esso alcune brievi sentenze io ti propongo, dalle quai se ne ritrarrà quella simiglianza di vero che in tai beni si può trarre. Dicoti, adunque, che quelle cose grate sono e di piacere che sono alla natura conformi, come hai di sopra sentito. E però a ciascheduno grato sarà quello a che egli di natura sua sarà inchinato, e per la medesima ragione soave e gioconda cosa è la consuetudine, come quella che molto alla natura si confaccia. Perciò quello che spesso e per lo più si fa molto vicino a quello che sempre si suol fare. Caro è quello che non si trae per forza, perché la forza è contra natura. Onde i travagli, le cure et ogni maniera di studio e di pensiero che turbi la quiete dell'animo, perché è violento, arrecca molestia e dispiacere, se forse la consuetudine non l'ammollisce; così per contrario il diletto, il giuoco, il riposo, la sicurezza, il suono e la rimessione, come cose da ogni necessità lontane. Né solo col senso vicino si prende piacere delle cose presenti, ma con la memoria e con la speranza, delle quali una riguarda le passate, l'altra le future. Le passate apportano nella ricordazione assai diletto, perché la imaginazione le fa quasi presenti, e se erano gravi e noiose, con lieto e piacevol fine fatte sono dolci e soavi. Le cose buone che hanno a venire nello sperare confortano, come le presenti nel goderle o vero nell'imaginarle, il che suole agli amanti venire, i quali non hanno riposo se non quando pensano alle cose disiderate. La vittoria è soavissima cosa e lo avanzare il compagno, e però ogni maniera di giuoco suol dilettare, la caccia, l'uccellare, la pescagione; et appresso l'onore ogni gratitudine, ogni riverenza, insin l'adulazione piace infinitamente. Lo imparare ancora è cosa piacevole, onde la imitazione delle cose è giocondissima tutto che le cose imitate non dilettino, perché non la cosa espressa ma lo sforzo et il contrasto dell'arte suol dilettare. Indi è nato che la pittura, le statue e l'opre finte aggradano chi li mira. Né più ti voglio affaticare, o Anima, in dimostrarti quello che da te et in te proverai essendo con esso il corpo. O quanto ti fia di piacere il dominar altrui, il comandare, il ridurre a compimento le cose incominciate, il veder riuscire ogni tua deliberazione, e finalmente tutto quello che al bene t'indrizzerà o dal male ti ritrarrà.</p></sp>
<sp><speaker>AN.</speaker>
<p>Se queste cose sono buone come tu di', per qual cagione si può errare nel desiderarle e nel cercarle?</p></sp>
<sp><speaker>ARTE.</speaker>
<p>Due movimenti, o Anima, in te conoscerai, l'uno de' quali da essa Natura riceverai e l'altro riporterai teco. Nel primo niuno errore puoi commettere, perché non è colpa tua che alcuna cosa si truovi che ti diletti. Ma nel secondo agevolmente puoi cadere, essendo in tua mano il freno di non consentire così a pieno a quella prima voglia e non riguardare alla ragione, che con certo consiglio al governo de' primi appetiti guidar ti dee. Ma perché per lo primo e naturale movimento gli uomini fanno il più delle loro operazioni, però debbono esser verisimilmente guidati. Et è creduto per lo più che ciascuno faccia con deliberazione quello che egli fa, seguendo il primo instinto; né si considera che in te si truova virtù libera e potente, dalla quale ogni lode et ogni biasimo procede. Et acciò che ella sia più drittamente governata, eccoti l'autorità delle sacre leggi, nella quale è posta la salute e la correzione d'ogni umano errore; contra le quai chiunque presume di opporsi, dal proprio consiglio abandonato, è dato in preda alle sue proprie voglie e sottoposto alla pena, come quello che iniquo et ingiusto sia. Ora in brieve ti dico che essendo esse leggi nelle republiche agli animi quasi medicine delle lore infirmità e rimedii ai loro errori, bisogna sapere ogni maniera di governo in che egli più fermo sia, da che vegna il cadimento di quello et quanti sieno i contrarii suoi, per poter alla commune utilità con le sante instituzioni liberamente provedere.</p></sp>
<sp><speaker>NAT.</speaker>
<p>Ma tu non dimostri, o Arte, che alcune leggi sono eterne et immutabili, non dagli uomini secondo gli stati loro ordinate, ma dallo editto divino e da me inviolabili statuite, communi et universali a tutte le genti, le quai non più allo Indiano che allo Etiope eguali, in ogni secolo, in ogni luogo si sogliono ritrovare; non nei grandi volumi spianati da' mortali, ma nel libro della eternità impresse e sigillate in ciascuno che ci nasce.</p></sp>
<sp><speaker>ARTE.</speaker>
<p>Coteste leggi, o Natura, non sono ritrovamenti umani né secondo le occasioni formate, ma eterne e continuate ad un modo impermutabile, del quale non tocca a me il ragionare. E più è quella ch'io non dico di esse; e forse quella equità di che spesso si ragiona altro non è che la legge scritta nel cuore d'ognuno per correzione di quella, che è posta per commune volere di ciascun popolo.</p></sp>
<sp><speaker>AN.</speaker>
<p>Dunque, nelle umane leggi si truova errore?</p></sp>
<sp><speaker>ARTE.</speaker>
<p>Non già. Ma ben può essere che il fondatore di esse al tutto non proveda e che non consideri molte cose, le quai per alcuno accidente, come che molti ne sieno, fanno variare i giudicii. Et in questo caso la equità e l'onestà può assai. E però molto prudente et aveduto bisogna che sia chiunque forma le sante leggi, e che il più che può tolga il potere agli uomini di giudicare da se stessi; però che ben sai quanto pericolo soprastà nel giudicio rispetto allo amore, all'odio, et ogni altra perturbazione umana. Ma tempo è che si dia fine a questa parte, perché assai s'è detto d'intorno alle virtù dell'anima e d'intorno alle cose appartenenti ad essa, sì di quelle che allo intelletto come di quelle che appartengono allo appetito, in quanto che elle hanno simiglianza del vero e del bene et appartengono alla invenzione.</p></sp>
<sp><speaker>AN.</speaker>
<p>Tutto che, o Arte, inanzi agli occhi mi sieno le cose che tu m'hai dimostrate, avendole tu sopra la natura delle cose stabilite, pur vorrei sapere alcun secreto, come di sopra molti me n'hai scoperti quando tra noi si ragionava delle parte mie.</p></sp>
<sp><speaker>ARTE.</speaker>
<p>Io non per nasconderti alcuna cosa mi son taciuta, ma perché egli mi pare che da te stessa potrai ogni riposta bellezza considerare e vedere; che da que' beni che di sopra abbiamo distinti nascono tre parti principali dello artificio nostro. Però che se il bene è utile, ne nasce quella parte che è posta nel consigliare, la quale si usa nei senati. Se 'l fine è giusto, quell'altra parte che delle ingiurie civili o criminali tra i popoli fa menzione. Se 'l fine è onesto, allora ampia e magnifica materia si presta di lodare nelle pompe e nei trionfi le opere gloriose; ma il valore del grave e riputato cittadino, prima nel ben fare, poi nel ben consigliare si dimostra.</p></sp>
<sp><speaker>AN.</speaker>
<p>Di che cosa più si consiglia?</p></sp>
<sp><speaker>ARTE.</speaker>
<p>Di quello che più abbraccia l'utile universale; e prima d'intorno al corpo delle vettovaglie e del vivere per sostenimento di ognuno, e della difensione per sicurtà dei popoli, e delle ricchezze per sostenere la difesa; da poi delle sacre leggi e della religione per ottenere l'ultimo e desiderato fine.</p></sp>
<sp><speaker>AN.</speaker>
<p>Che si ricerca nel consigliare?</p></sp>
<sp><speaker>ARTE.</speaker>
<p>Prudenza, benevolenza, animo, secretezza e celerità nello essequire.</p></sp>
<sp><speaker>AN.</speaker>
<p>Gli inesperti, adunque, i maligni, i timidi, i vani, i pigri uomini, non sono atti al consigliare?</p></sp>
<sp><speaker>ARTE.</speaker>
<p>Non già. Né coloro che non sanno consigliare se stessi. Ma odi alcuni secreti di questa parte, forse non uditi finora. Vuoi tu sapere un modo mirabile di conoscere gli animi de' mortali?</p></sp>
<sp><speaker>AN.</speaker>
<p>Questo è il tutto.</p></sp>
<sp><speaker>ARTE.</speaker>
<p>Sappi che ciò che secreto nell'uomo si truova è forza
      che sia in alcun sentimento di esso, o di dentro o di
      fuori. Sentimento chiamo ora ogni parte di te, o Anima. E
      però volendo tu ritrovar cotesto secreto, tenterai ogni
      sentimento; perché quando tu toccherai quella parte nella
      quale è riposto il secreto di alcuno, o piacevole o
      noioso che egli si sia, senza dubbio manderà fuori alcuni
      segni come messaggieri delle voglie sue, e con alcune
      simiglianze dimostrerà quello che egli pensa di avere
      dentro di sé nascoso; a guisa di una corda che al segno
      tirata di un'altra, quando ritruova la consonanza si muove e
      suona di pari armonia con quella. Da questa revelazione dipende
      la vittoria e l'onore di chi parla nel cospetto degli uomini. E
      questo è un secreto riposto assai e degno di
      pensamento. L'altro è che a conoscere il giusto e lo
      ingiusto, bisogna riguardare al fine, al quale ciascuna cosa
      deve esser meritamente riferita. Perché quando sia che
      dal debito fine alcuna cosa si rimuova, allora ne nasce la
      ingiuria, la quale è una espressa maniera di
      ingiustizia. A questa ingiuria altri sono più disposti a
      farla che a patirla, altri per lo contario. E questo bisogna
      considerare per potere in quella parte valere il cui final
      giudicio riguarda il giusto e l'ingiusto. Altri secreti vi sono,
      ma io mi riservo là dove della applicazione ragioneremo,
      cioè quando si dirà il modo di porre le cose
      nell'anima.</p></sp><stage><add resp="ed"><emph>Sparisce
       l'Anima</emph></add></stage>
<sp><speaker>ARTE.</speaker>
<p>Ma che maraviglia è questa? Dove è gita l'Anima, o Natura? Perché te ne ridi tu? Come sono ingannata? Come tolto mi viene il poter seguire l'incominciato ragionamento?</p></sp>
<sp><speaker>NAT.</speaker>
<p>Aspetta, o Arte. Non ti turbare. Tosto verrà con chi tu abbi a ragionare. Ora voglio che noi ci tramutiamo e che ci facciamo palpabili e visibili.</p></sp>
<sp><speaker>ARTE.</speaker>
<p>Che mutazioni mi vai predicando?</p></sp>
<sp><speaker>NAT.</speaker>
<p>Taci et attendi. Eccomi qui di corpo e di forma umana.</p></sp>
<sp><speaker>ARTE.</speaker>
<p>Guardami ancora tu, ch'io sono trafigurata. A chi mi somigli tu, o Natura?</p></sp>
<sp><speaker>NAT.</speaker>
<p>Io non saprei a cosa alcuna simigliarti, ma bene io vedo che tu hai molto del grave nell'aspetto e nello andare e nel vestire, et a pena io ardisco fissarti gli occhi a dosso. E mi viene una certa tenerezza di lagrimare.</p></sp>
<sp><speaker>ARTE.</speaker>
<p>Cotesto è segno che tu mi ami e riverisci, e tanto più ch'io ti scorgo un certo rossore nel volto e ti odo sospirare. Ma che ti pare degli occhi miei?</p></sp>
<sp><speaker>NAT.</speaker>
<p>Tu hai del divino in essi, come che sieno di colore celeste e di luce penetrante.</p></sp>
<sp><speaker>ARTE.</speaker>
<p>E de' capelli che di' tu? e delle ciglia?</p></sp>
<sp><speaker>NAT.</speaker>
<p>Quelli sono neri e queste rare e di onesta grandezza.</p></sp>
<sp><speaker>ARTE.</speaker>
<p>Sai tu di che sieno segni le predette cose?</p></sp>
<sp><speaker>NAT.</speaker>
<p>Non già, ma bene stimo che tu l'abbi figurata in quel modo di fuori che tu sei di dentro, cioè piena d'intelletto e di capacità, studiosa del bene, solerte, e svegliata come sei.</p></sp>
<sp><speaker>ARTE.</speaker>
<p>Tu di' il vero, e di più il naso aquilino, le orecchie eguali, il collo brieve, il petto largo, le spalle grosse, le braccia, le palme, et i diti lunghi, tutti sono segni evidenti dello esser mio.</p></sp>
<sp><speaker>NAT.</speaker>
<p>Ma tu non sei però troppo grande, benché il tuo movimento sia tardo e lo stare diritto, che dimostrino te mansueta, umana e piacevole.</p></sp>
<sp><speaker>ARTE.</speaker>
<p>Se non fusse il mio continuo pensamento, mi vedresti ancora più allegra. Ma guarda quanti strumenti adoperar mi conviene per porre in opra quello che io nella mente disegno.</p></sp>
<sp><speaker>NAT.</speaker>
<p>Io sono di te più semplice e più schietta, come vedi.</p></sp>
<sp><speaker>ARTE.</speaker>
<p>Tu mi fai ridere con tante mammelle.</p></sp>
<sp><speaker>NAT.</speaker>
<p>A punto io fo ridere ogni cosa per tante mie mammelle; perché credi tu che le femine e non i maschi abbiano tai parti?</p></sp>
<sp><speaker>ARTE.</speaker>
<p>Perché le femine sono quelle che partoriscono, e però bisogna che come esse dànno la vita, così diano il notrimento, e però hanno le dette parti come istrumenti della nodrizione.</p></sp>
<sp><speaker>NAT.</speaker>
<p>Quante adunque ne debbo aver io, essendo madre di tutte le cose?</p></sp>
<sp><speaker>ARTE.</speaker>
<p>Tu hai ragione. Ma chi è quel giovane così bello che incontro ne viene?</p></sp>
<sp><speaker>NAT.</speaker>
<p>L'anima, che poco dianzi era sola, ora è accompagnata col corpo.</p></sp>
<sp><speaker>ARTE.</speaker>
<p>Che miracoli fai tu, o Natura?</p></sp>
<sp><speaker>NAT.</speaker>
<p>Credi tu, o Arte, sapere ogni cosa?</p></sp>
<sp><speaker>ARTE.</speaker>
<p>Io so bene quello che credo, e so che le genti non crederanno queste mutazioni che tu et io facciamo.</p></sp>
<sp><speaker>NAT.</speaker>
<p>Pochi sono i veri savii. Però non diamo orecchie al volgo.</p></sp><stage><add resp="ed"><emph>Entra Dinardo</emph></add></stage><p>Eccoti il desiderato aspetto. Considera e misura le parti sue, che ritroverai bella e proporzionata composizione.</p><sp><speaker>ARTE.</speaker>
<p>Che carne gentile e delicata, non però troppo molle! Guarda che dignità, che maniera, che fronte allegra e signorile. Chi potrà dire che egli non abbia ad essere pieno di costumi e d'ingegno?</p></sp>
<sp><speaker>NAT.</speaker>
<p>Ben sai che io gli ho la promessa servata in tutto.</p></sp>
<sp><speaker>ARTE.</speaker>
<p>Rallegromi veramente, e mi pare che tu sei molto miglior maestra di me. Ma che nome gli daremo?</p></sp>
<sp><speaker>NAT.</speaker>
<p>Quello che convenga a chi lo fece.</p></sp>
<sp><speaker>ARTE.</speaker>
<p>Io ne ho poco che fare.</p></sp>
<sp><speaker>NAT.</speaker>
<p>Anzi tu gli hai dato e darai il miglior essere. Ben è vero ch'io ne ho la parte mia et il mio fattore la sua.</p></sp>
<sp><speaker>ARTE.</speaker>
<p>Chiamiamolo dunque Dinardo.</p></sp>
<sp><speaker>NAT.</speaker>
<p>Perché?</p></sp>
<sp><speaker>ARTE.</speaker>
<p>Perché Dio, Natura, et Arte il donarono.</p></sp>
<sp><speaker>NAT.</speaker>
<p>Tu mi allegri con tal fabrica di nomi.</p></sp>
<sp><speaker>ARTE.</speaker>
<p>In molte lingue io ho questo potere, il quale è poco dagli uomini conosciuto.</p></sp>
<sp><speaker>NAT.</speaker>
<p>Mi piace. Ma perché non l'hai tu da capo a piedi minutamente misurato?</p></sp>
<sp><speaker>ARTE.</speaker>
<p>Mi è assai lo avergli dimostrato che la orazione esser dee come il corpo umano, et avere principio, mezzo e fine, e che le parti sue deono corrispondere a se stesse et al tutto con dignità e decoro. E sì come nel capo sono tutti i sentimenti del corpo, così nel principio esser deono riposti i sentimenti della orazione. A lui poscia starà di ordinar la predetta materia secondo il bisogno, facendolo avvertito che i testimonii delle opere de' mortali sono le cose che stanno d'intorno a quelli. E però mi giova di nominarle circostanze, perciò che facendo et operando l'uomo alcuna cosa, ha sempre inanzi o appresso il tempo, il luogo, le persone, il modo, il fine, le quai cose fanno fede se l'opera sua è buona o rea. Da cotesta considerazione si stima chi ragiona, e con chi, se è la occasione di dire, se in questo o in quel luogo starà bene di parlare, se il fine è buono, et altre cose alle opere appertenenti. Ma tu, graziosissimo giovane, che con tanto favore del cielo sei nato, ti ricorderai tu quelle cose che dette abbiamo finora? Non ti turbare, che io sono l'Arte e questa è la Natura, con la quale tu — essendo Anima — ragionasti.</p></sp>
<sp><speaker>DIN.</speaker>
<p>In che maniera sono le cose schiette et ignude et in che forma sono le composte, che così vi siete mutate, piacemi di avervi riconosciute; e così vi affermo di ricordarmi di quanto s'è detto.</p></sp>
<sp><speaker>ARTE.</speaker>
<p>Io non mi posso saziare di guardarti.</p></sp>
<sp><speaker>NAT.</speaker>
<p>Che giovanezze sono queste?</p></sp>
<sp><speaker>ARTE.</speaker>
<p>Non ti dolere, o Natura, che la bellezza delle opere tue sia da me riguardata con maraviglia.</p></sp>
<sp><speaker>NAT.</speaker>
<p>Poi che io a tale son venuta che pienamente ho satisfatto al desiderio tuo, e che l'anima pronta s'è dimostrata, comincia tu ancora, o Arte, ad insegnarci il modo col quale applichiamo le cose all'anima. E perché non più astratte siamo ma composte, però voglio che con le esperienze degli ingegni altrui e con gli essempi che sono ostaggi della verità, e con l'uso quotidiano, tu ti rivolga a darci ad intendere la forza dell'eloquenza umana.</p></sp>
<sp><speaker>ARTE.</speaker>
<p>Così farò. Ma tu, o Dinardo, prestaraimi udienza; e non lasciare a dietro cosa ch'io ti dica. Maravigliosa è veramente la forza e la virtù della favella umana. Perciò che oltre alla intenzione dei concetti e delle voglie di voi mortali, che per essa si suole con beneficio universale et evidente diletto appalesare, non è in voi sentimento alcuno l'appettito del quale non sia da quella fieramente eccitato e commosso. E chi volesse di ciò prender debito argomento, ognora che venisse bene riguardando ai modi che si usano tra voi, ritroverebbe le cose ai sensi sottoposte alcuna volta essere di minor virtù in muovere ciascuna il senso suo che il parlare, qualora egli sia con bello, efficace e maestrevole modo formato e fabricato; et appresso, doppo alcuna più profonda considerazione, conoscerebbe essere quasi infinito il valore di esso parlare, come che solo allo intelletto dimostri la sostanza e la ragione delle cose — il che a niuno altro sentimento, quantunque la Natura sempre a tutti liberalissima stata sia, né è né fu né sarà concesso già mai. Quante cose del cielo, quante delle intelligenze, quante di Dio, per mezzo della lingua, senza l'aiuto degli occhi o d'altro sentimento, si sanno? Il parlare è solo dimostratore della sostanza, il parlare è solo per universale ministro dell'anima, il parlare è solo strumento della ragione. Ma onde è, o Dinardo, che negli avenimenti e negli atti degli uomini tanta forza discenda nelle parole?</p></sp>
<sp><speaker>DIN.</speaker>
<p>Credo veramente che essendoci dato da essa Natura il parlare (come tu dici) affine che le nostre bisogne et i nostri pensieri altrui manifestiamo, gran potere in quella favella debba essere, la quale da vero e saldo intendimento e da sforzevole disiderio procedendo, tale di fuori apparirà quale di dentro nell'animo dimorando starassi.</p></sp>
<sp><speaker>ARTE.</speaker>
<p>Ben di'. Essendo adunque le parole come ostaggi delle voglie e de' concetti, bisogna (come tra' signori aviene) dare gli ostaggi alle persone convenienti. E però prendendo noi d'intorno al parlare quel miglior partito che si conviene, voglio che, piede inanzi piè mettendo e gentilmente più oltre passando, ritroviamo le maniere e gli aspetti della orazione e consideriamo quale parlamento a qual cosa et a qual persona si convenga.</p></sp>
<sp><speaker>DIN.</speaker>
<p>Di', ch'io t'ascolto.</p></sp>
<sp><speaker>ARTE.</speaker>
<p>Non è dubbio che, riportando il parlare per gli orecchi alle anime degli ascoltanti la forza dello intendere e del volere, bisogna in questo viaggio dar movimento e modo ad esso parlare. Perciò che lo intendimento o la voglia nell'anima si riposano, et ivi come nel suo caro nido dimorano, né si potrebbono da quello senza ragione et artificio dipartire. Al che fare acconciamente voglio in prima che in ciascuna forma e maniera dell'orazione si truovi il concetto delle cose intese e desiderate, il quale per ora sia detto e nominato <emph>sentenza</emph>. Appresso voglio che ci sia lo artificio di levare la sentenza dal luogo suo e là dove farà bisogno leggiadramente portarla, perché simigliando la sentenza al riposo et all'anima, diremo che l'artificio sia la machina et il modo conveniente di levare il peso della sentenza dalla mente umana. Ma perché si vede che l'anima usa le forze sue et adopra il corpo come strumento, però a ciascuna forma dell'orazione, appresso l'artificio e la sentenza, le si darà parole e voci, per mezzo delle quali potrà l'anima delle sentenze la sua virtù e le forze sue gentilmente adoperare. Ma perché aspetto alcuno non si potrà vedere ove sieno le parti, la composizione di esse, il colore, i contorni et i finimenti del tutto, desidero condonar alle parole i suoi colori, il sito e le parti quasi membra, et i suoi termini, acciò che altri allo aspetto et alla forma conosca quali ostaggi sieno dati dall'anima dei suoi riposti e secreti intendimenti. Chiameremo dunque i colori <emph>figure</emph>, le parti <emph>membra</emph>, il sito <emph>composizione</emph>, il finimento <emph>chiusa</emph> o <emph>termine</emph> della orazione. E perché vana fatica sarebbe la nostra se avessimo solamente formato sì bella creatura affine che ella si stesse né punto si movesse, però come vivo s'intende quel corpo cui movimento è concesso, così daremo al nostro parlare il suo passo o vero il suo corso, il quale si farà col riposo di alcune parti e col movimento di alcune altre, come far si vede negli animali. E perché con altro movimento si muove uno adirato, con altro un mansueto, et altro è il passo d'uomo grave et attempato, altro d'un leggero et ancora fresco di età, però nello spazio per lo quale averà da correre o caminare la orazione, voglio che si conosca ogni interna qualità delle cose per lo movimento e per lo riposo delle parti del sermone. E perché di sopra abbiamo dato a ciascuna parte il nome che a formar una maniera di parlamento si richiede, daremo ancora a questa ultima il nome suo, sì veramente che il riposo et il movimento delle parti sotto uno stesso vocabolo si rinchiuda, e chiamato sia o <emph>numero</emph> o <emph>numeros componimento</emph>.</p></sp>
<sp><speaker>DIN.</speaker>
<p>Qual Dedalo potrebbe così belle figure e fare et adornare come fai tu, o Arte? Raccolgo fin tanto quello che io ho da te sentito finora, e dico che tu vuoi che la orazione abbia una qualità che convenga alle cose et alle persone soggette, e questa istessa qualità «forma» o maniera o guisa dimandi.</p></sp>
<sp><speaker>ARTE.</speaker>
<p>Così è.</p></sp>
<sp><speaker>DIN.</speaker>
<p>Tu vuoi appresso che ciascuna forma primieramente abbia la sua sentenza, che altro non è che il concetto della cosa; da poi l'artificio, che è il modo di levarla dal luogo suo. Né questo ti basta, e però vuoi che grandemente si consideri con quai parole si possa più acconciamente ragionare et esprimere la occulta virtù delle sentenze, disponendo quelle parole e dando loro i suoi colori; e finalmente richiudendole in alcuni termini acciò che sieno alla sentenza eguali, come l'anima a tutto il corpo, et a ciascuna parte dare il suo numeroso e misurato movimento, che col riposo e con la velocità del tempo presente si misuri.</p></sp>
<sp><speaker>ARTE.</speaker>
<p>Così v'ho detto.</p></sp>
<sp><speaker>DIN.</speaker>
<p>Ogni cosa mi pare d'intendere ragionevolmente, solo che tu voglia dichiararmi alquanto d'intorno a questo numeroso componimento che <emph>numero</emph> hai nominato.</p></sp>
<sp><speaker>ARTE.</speaker>
<p>Et io son disposta a farlo, sì veramente ch'io voglio prima partitamente ragionare e distinguere le maniere e le forme predette, acciò che tu sappia il numero di ciascuna determinazione. Dico, adunque, la prima guisa e la prima forma dover essere la <emph>chiarezza</emph>, la quale sotto di sé contiene la purità e la eleganza del dire; anzi, più presto da queste maniere ne risulta la cagione che nel primo luogo si riponga questa forma, perché niuna cosa più si ricerca o si disidera da chi ragiona che il lasciarsi intendere, il che altramente non si può fare senza la purità del dire e la mondezza, la quale oggi voglio che <emph>eleganza</emph> si chiami da noi. Ma perché spesso aviene che sforzandosi alcuni di esser intesi, cadono in forma umile e dimessa, molto levando e togliendo della dignità e della grandezza del parlare, però appresso la predetta forma si dirà della <emph>grandezza</emph> e gravità della orazione, la quale da molte altre forme procede, che sono queste: maestà, comprensione, asprezza, veemenza, splendore, vivacità. Doppo la chiarezza e la grandezza del dire a me pare che si convenga conoscer un'altra forma, la quale a tutto il corpo della orazione con la convenienza delle parti, ornamento e grazia recando, bella e misurata si mostra, e però mi giova di nominarla <emph>bellezza</emph>; alla quale un'altra forma si darà, volubile e presta, perché leggiadramente si muova — «leggiadramente» dico a fine che né troppo sciolta né troppo legata si veggia. E se la chiara e la grande e la bella e la <emph>veloce</emph> forma sono tanto richieste quanto puoi da te stesso considerare, che diremo noi di quella nella qual si dimostrano i modi et i <emph>costumi</emph> delle persone? E di quell'altra, che fa credere ogni cosa che si dice esser verissima? Certo non meno queste che quelle esserti care devriano, quando in queste sta riposta ogni riputazione di chi parla et ogni credenza delle cose. Così voglio nominar quella forma la quale secondo le nature e gli abiti delle genti va ragionando, sotto della quale la simplicità, la giocondità e l'acutezza; e quell'altra ancora che <emph>verità</emph>si dimanda. Sono forme senza le quali morta e spenta sarebbe la orazione. Et in questo numero sono chiuse le maniere e le guise, delle quali alcune averanno le loro sentenze et i loro artificii e l'altre parti distinte e separate dalle altre, alcune comunicando insieme si confaranno, o nelle sentenze, o nello artificio, o nelle parole, o nelle figure, o nel resto, come chiaramente vedrai. Queste voglio che tu da se stesse e come semplici forme riguardi, distinte l'una dall'altra. Perciò che non quello che si truova ma quello che può essere voglio che tra te medesimo rivolgendo consideri, e ciascuna forma come tale e tale conoschi.</p></sp>
<sp><speaker>DIN.</speaker>
<p>Io t'intendo. Tu vuoi ch'io sappia considerare ogni guisa di orazione in se stessa, onde poi a scelta mia io possa, questa con quella e quella con altra mescolando, di più semplici formarne una bella composizione.</p></sp>
<sp><speaker>ARTE.</speaker>
<p>Che credi tu che vaglia poi cotesta mescolanza, che nella purità ritenga grandezza e peso, nella semplicità, forza e splendore, et abbia nella grandezza del bello e dilettevole, e che aspramente piacevole e piacevolmente aspra si dimostri, pungendo et ungendo (come si dice) ad un'ora stessa; e, facendo che quello che è nelle sentenze ampio e ripieno, sia nello artificio ampio e leggiadro? Et in tal modo accompagnando le figure d'una forma con le parole d'un'altra, di più contrarii (cosa alla natura medesima riputata impossibile) farne una amorevole fratellanza, onde poi questo generoso accozzamento di cose repugnanti empia ognuno di maraviglia?</p></sp>
<sp><speaker>DIN.</speaker>
<p>Non mi accender più, di grazia, di quello che io sono; e cominciami oggimai a formare ciascheduna delle dette maniere, acciò che io veda il fine della desiderata catena dell'anima delle cose e del parlare.</p></sp>
<sp><speaker>ARTE.</speaker>
<p>Ben di'. Dei dunque sapere che, come nell'anima altra parte è quella che apprende la ragione, altra quella che è dagli effetti commossa, come dicemmo, e nella natura altre sono le cose allo insegnare, altre al muovere appartenenti, così alcune forme della orazione saranno le quali converranno alle cose dello intelletto, alcune alle cose della voglia e dello appetito. E quando questo non fusse, né via né ragione alcuna sarebbe di poter acconciamente indurre opinione o affezione con la forza della favella. Però avvertisci che nel trattamento delle forme da te stesso potrai intendere qual forma a qual cosa si confaccia.</p></sp>
<sp><speaker>DIN.</speaker>
<p>Ricorditi di farmi ogni cosa chiara con gli essempi, et io mi obligo di leggerli secondo la occasione in qualunque libro di questi che tu vorrai. Ma prima desidero saper alcuna cosa d'intorno al <emph>numero</emph> o <emph>numeroso componimento</emph>.</p></sp>
<sp><speaker>ARTE.</speaker>
<p>Lasciati a me guidare, che il tutto saperai secondo il bisogno. Sappi adunque, o Dinardo, che qualora alcuno si rivolga a considerare il modo e la ragione del medicare, e che ritrovando alcuna bella cosa nella medicina, voglia giudiciosamente applicarla all'arte del dire, non è dubbio che egli non sia per vedere tra la medicina e l'arte di che si ragiona grandissima simiglianza. Ecco la medicina cerca di indurre sanità ove ella non è o di conservarla dove ella si truova. Il simile fa quest'arte d'intorno alla  buona opinione, perché con ogni studio s'affatica di metterla o di mantenerla ove sia bisogno. La medicina conosce qual parte del corpo con qual rimedio esser debbia risanata o preservata; così quest'arte opra con l'anima e con le parti sue con le forme del parlare. La medicina quanto più può fugge la noia che potrebbe alcuno medicamento recar all'infermo, con mèle o con zucchero o con altra coperta mitigando il pessimo sapore e l'odore delle medicine. Né da questa gentilezza si parte la mia figliuola, cercando di non offendere quel sentimento che prende i suoi rimedii, il qual sentimento negli orecchi riposto, per le quali sotto la soavità del suono fa trapassar insino all'anima la opinione, quantunque sia di cosa dalla natura aborrita. E finalmente la medicina nelle sue composizioni alcune cose vi mette, non tanto giovevoli alle parti offese quanto preste apportatrici delle virtù dell'altre cose al luogo infermo, il che quanto si convenga all'artificiosa favella, non ti posso in poca ora dichiarare perché troppo grande è la forza del suo numeroso componimento, il quale portando seco agevolissimamente il valor delle parole e delle sentenze, passa e penetra per ogni parte dell'anima desiderosa di questa soavità. E benché gli orecchi del volgo, ne sentano assai, non è pero da dimandare alcuno idiota onde ella proceda o come si faccia, perché questo giudicio è più proprio dell'intelletto che del sentimento umano. Giudicando, adunque, o considerando lo intendente uomo quale sia la cagione che le parole più ad un modo che ad un altro disposte sieno dilettevoli e numerose, ritruova il tutto essere alla natura, quanto al suo principio, conveniente; ma quanto alla perfezione non così, però che io ne ho grandissima parte. E perché tu sappia quello che la natura e quello che io ti possiamo prestare, dico che la natura ha posto ancor nelle orecchie il suo piacere e diletto, e vuole che quelle affaticate si sollevino con la soavità e dolcezza del dire; al che fare niuna cosa è più potente nel vostro ragionare che 'l numero e la soavità delle parole. Il qual numero bisogna che di sua voglia vegna nella orazione, sì perché sia orazione e non musica, sì per fuggir la sospizione dello artificio, la quale con lusinghevole inganno pare che voglia abbagliar l'animo degli ascoltanti, e però leva loro ogni persuasione e fede. Ma quando con incerto e non conosciuto numero, dolce però e soave, si compone il parlamento e si lega insieme il fascio della sentenza e dell'intendimento, senza dubbio il tutto con credenza e diletto si riceve. Fuggasi dunque il verso et ogni regola continovata del verso; continovata, dico, però che lo stesso numero più volte replicato facilmente si riconosce e fa che gli orecchi, aspettanti l'ordinato e consueto ritorno, più al suono che al sentimento si diano, cosa assai chiara et attesa nei versi, il numero de' quali usato è conosciuto più dall'arte che dalla natura procedente. Ma perché senza legge di numero alcuno e sciolta del tutto non dee restare l'orazione, che oscura e spiacevole ne rimarrebbe, però numerosa e composta ella si disidera grandemente. Ora da che nasca e per qual cagione diversamente esser convenga numerosa 1'orazione, quanto a me s'appartiene dirò brievemente, dichiarando prima che cosa sia <emph>numero</emph> o numeroso componimento.</p></sp>
<sp><speaker>DIN.</speaker>
<p>Questo ordine a me sommamente diletta. Però di cuore ti priego che più distintamente che puoi me lo dimostri.</p></sp>
<sp><speaker>ARTE.</speaker>
<p>La necessità vuole che le parole sieno pari alla sentenza, perché a questo fine si ragiona, come si è detto, acciò che quanto abbiamo di dentro si dimostri di fuori; dove mancando o accrescendo parole, o il concetto interno non sarebbe espresso come nella mente dimora, o il parlar sarebbe ocioso o manchevole. Ma perché la sentenza nell'anima è finita e terminata, però debbon esser finite e terminate in quantità le parole che la sentenza dimostrano. La qual quantità insieme ragunata, <emph>giro</emph> e <emph>circuito</emph>  nomineremo, il quale altro non sarà che pieno e perfetto abbracciamento della sentenza. Questo abbracciamento di pari accompagnando la virtù di essa sentenza, può avere una o più parti, o maggiori o minori secondo le parti della sentenza. E ciascuna parte è composta di parole e si chiama <emph>membro</emph> o <emph>nodo</emph>. E sì come ogni parte del corpo ha il suo principio, il suo fine et il suo mezzo, et il corpo medesimo è terminato e finito, così le parti dello abbracciamento et esso abbracciamento sarà finito e terminato. In tutto questo spazio, adunque, che è tra il principio et il fine di ciascuna parte, e tra il cominciamento e la chiusa (che s'è detto chiamarsi <emph>giro</emph>), è forza che la lingua alcuna volta s'adagi e si riposi secondo il bisogno, e si muova più veloce o più tarda secondo la qualità del concetto. E questo riposo e questo movimento, misurato col tempo del proferire, partorisce il numero del qual ragioniamo, vero figliuolo della composizione e dei termini del parlare, e molto più nel fine che nel cominciamento, e più apparente negli estremi che nel mezzo. E perché di esso numero gli orecchi fanno giudicio in quanto al sentimento del piacere e del dispiacere, per esser naturale a ciascuno la dilettazione de' sensi, e l'intelletto solo come ti dissi ne cerca la cagione, però avendosi finora in parte dimostrato quello che all'intelletto s'appartiene (in parte, dico, perciò che l'intelletto in questo caso molto alle orecchie deferisce e diverse maniere hanno diverso numero), però cominciando a trattare delle forme del dire daremo a ciascheduno il suo numeroso componimento, e con essempi ancora ritroveremo quello che con ragione si sarà dimostrato.</p></sp>
<sp><speaker>DIN.</speaker>
<p>Molto bene avisi di farmi capace di questa magnifica et illustre composizione. Però segui, ché con maggior desiderio che prima sono apparecchiato di ascoltarti, perché mi pare che ora tu facci di me pruova maravigliosa.</p></sp></div1>
<div1 type="dialogo">
<head><add resp="ed">DELLA CHIAREZZA, e prima
      della <emph>purità</emph></add>.</head>
<sp><speaker>ARTE.</speaker>
<p>La prima forma è nominata <emph>chiarezza</emph>, la qual nasce da purità e da eleganza, come s'è detto. Però essendo ella quasi un tutto, acciò che meglio si manifesti si dirà delle parti sue, e prima della mondezza e purità, poi della scelta et eleganza. Deesi dunque dare alla purità del dire quelle sentenze, le quali sono di piana intelligenza e non hanno bisogno di più considerazione, come per lo più sono et esser deono le narrazioni delle cose, come qui. Leggi:</p></sp>
<sp><speaker>DIN.</speaker>
<p>«Tancredi, Principe di Salerno, fu signore assai umano e di benigno aspetto».</p></sp>
<sp><speaker>ARTE.</speaker>
<p>Eccoti che senza alcuna fatica di discorso ogni mediocre ingegno può capire il sentimento della sentenza già letta, come ancora in questi versi. Leggi:</p></sp>
<sp><speaker>DIN.</speaker>
<p><quote rend="blok"><lg>
<l>«…Io son Manfredi,</l>
<l>Nipote di Costanza imperatrice»</l>
       </lg></quote></p></sp>
<sp><speaker>ARTE.</speaker>
<p>E molti essempi sono della purità nelle novelle, la sentenza delle quali per la maggior parte è molto alla volgar intelligenza sottoposta, purché partitamente sia ciascheduna in sé considerata, perciò che pure non sarebbono quando ad alcun fine si riguardasse o vero altro attendessero per fornir il sentimento loro, come se in questa guisa si dicesse: «Essendo Tancredi principe di Salerno signore assai umano…», perché questa sentenza non sarebbe terminata e finita, dovendo attendere a quello che segue, e però più presto oscura sarebbe che monda e netta. Non aspetti adunque altro intendimento chi vuol esser puro nella sentenza, la quale stando nell'anima dee esser con tal artificio levata che sola si tiri fuori; e come di dentro dimostra il concetto, così di fuori sia fatto palese senza alcun accidente che quella accompagni o consegua. E però da questa forma sia bandita ogni circostanza di tempo, di luogo, di persona e di modo, o d'altro avenimento. Vedi questa parte, quanto è pura nella sentenza:</p></sp>
<sp><speaker>DIN.</speaker>
<p>«La quale, perciò che egli, sì come i mercatanti fanno, andava molto intorno e poco con lei dimorava, s'inamorò d'uno giovane chiamato Roberto».</p></sp>
<sp><speaker>ARTE.</speaker>
<p>Non lascia esser pura cotesta sentenza quel tramezzamento che dice «perciò che egli, sì come i mercatanti fanno, andava molto intorno», e questo adiviene perché sospeso si tiene l'animo di chi ode. Fuggi adunque ogni raccoglimento se vuoi essere nel tuo dir mondo e netto, e narra le cose partitamente come stanno; ma dei raccoglimenti quanti e quali sieno si dirà poi. Delle parole veramente con le quali si dee vestire la purità breve ammaestramento si darà, perché tutte le parole piane, facili, usitate, brievi e communi sono all'anima della purità molto proporzionate, onde le traportate, le straniere, le lunghe e quelle che la lingua pena a proferire e l'intelletto a capire, sono dalla purità lontane. Però purissime sono queste:</p></sp>
<sp><speaker>DIN.</speaker>
<p>«Che a me pareva esser in una bella e dilettevole selva, et in quella andar cacciando et aver preso una cavriola, e pareami che ella fusse più che la neve bianca, et in brieve spazio divenisse sì mia domestica che punto da me non si partiva; tuttavia a me pareva averla sì cara che acciò che da me non si partisse, le mi pareva nella gola aver messo un colaro d'oro e quella con una catena d'oro tener con le mani».</p></sp>
<sp><speaker>ARTE.</speaker>
<p>Non è poco aver giudicio di ritrovar le parole ad ogni maniera conformi, ma molto più si deve avvertir nel disporle e colorirle, onde ne nasce il desiderato aspetto. E però sappi che la figura delle parole alla purità sottoposte è il dritto. Ecco:</p></sp>
<sp><speaker>DIN.</speaker>
<p>«Nicolò Cornacchini fu nostro cittadino, e ricco uomo».</p></sp>
<sp><speaker>ARTE.</speaker>
<p>E qui ancora:</p></sp>
<sp><speaker>DIN.</speaker>
<p>«Asolo, adunque, vago e piacevole castello posto negli estremi gioghi delle nostre Alpi sopra il Trivigiano, è (sì come ognuno dee sapere) arnese della Reina di Cipri».</p></sp>
<sp><speaker>ARTE.</speaker>
<p>Non così puro sarebbe se dagli obliqui casi avesse cominciato, dicendo: «Di Asolo, vago e piacevole castello, posseditrice fu la Reina di Cipri». Ma puro è per la figura del dritto, avegna che secondo quella parola puro non sia dove si dice «arnese», voce straniera; et ancora nello artificio non è puro per quello tramezzamento che dice «(sì come ognuno dee sapere)» e per quelle circostanze del castello «vago, piacevole», perché ritarda il sentimento degli ascoltanti e vi mette le circonstanze del luogo.</p></sp>
<sp><speaker>DIN.</speaker>
<p>Dunque erra chi volendo esser puro usa parole non pure, et artificio o figura d'altra maniera della orazione?</p></sp>
<sp><speaker>ARTE.</speaker>
<p>Errerebbe se egli credesse o tentasse d'essere in ogni parte puro e netto e non usasse quello che si conviene; ma non erra volendo alla purità del dire porgere e grandezza e dignità. Ma ancora voglio che ogni maniera sia in se stessa considerata, e però la purità del dire avrà le parti sue distinte e separate dalle altre. Né solamente il dritto è figura di questa forma e maniera, ma anche ogni altro colore che sia contrario alla comprensione; della quale si dirà poi. Ora trattiamo del sito e della composizione delle parole. Dico nella purità e mondezza del dire doversi mettere le parole insieme con quel modo che più vicino sia al favellare, usitato senza molta cura et affettazione, semplicemente quanto si può. E sì come in ciascheduna parola di questa forma bisognava levar ogni durezza et ogni difficultà di lettere e di sillabe, acciò che la voce di suono equale e temperato e non impedito uscisse fuori, così nella composizione bisogna guardare di acconciare talmente che più tosto nate che fabricate appariscano, come nello essempio già letto del sogno si conosceva. Considera tu poi la forza e lo spirito di ciascuna lettera e di ciascuna sillaba, come la natura in tutte ha posto la sua piacevolezza e durezza, e ti farai questo giudice del suono delle parole e della loro disposizione. Vedi che la «A» si forma nella più profonda parte del petto et esce poi fuori con alta voce e risonante, onde lo spirito di essa grande e sonoro, si sente. Odi la seguente, ch'è «B». La «B» è pura, snella et espedita, come è aspra la «C» quando è fine della sillaba, «Isac», o rauca quando è posta inanzi la «A» o la «U», come per lo contrario è di dolce, spesso e pieno suono precedendo alla «I» et alla «E», come qui: «Salabetto mio dolce, io mi ti raccomando, e così come la mia persona è al piacer tuo, così è ciò che per me si può fare al comando tuo». Considera poi da te stesso il restante delle lettere, in che maniera essa natura di sua propria qualità ha ciascuna dotata, e vederai onde nasce più questa che quella composizione. Le parti e le membra della purità esser deono brevi, e ciascuna dee terminar il suo sentimento, non ritardando con lunghezza de giri e di raccoglimenti la intelligenza del popolo, come qui:</p></sp>
<sp><speaker>DIN.</speaker>
<p>«Suol essere a' naviganti caro, qualora da oscuro e fortunevole nembo sospinti errano e travagliano la lor via, col segno della indiana pietra ritrovare la trammontana, in modo che qual vento soffi conoscendo, non sia lor tolto il potere e vela e governo, là dove essi di giugner procacciano, o almeno dove più la loro salvezza veggiono, indirizzare».</p></sp>
<sp><speaker>ARTE.</speaker>
<p>Bisogna parimente in minore spazio raccogliere il sentimento di ciascuna parte ove si vuole esser puro, e fare in questo modo, benché le parole sieno alquanto dure. Leggi:</p></sp>
<sp><speaker>DIN.</speaker>
<p>«Chino di Tacco piglia l´Abbate di Clugni e medicalo del male di stomaco, e poi il lascia. L'abbate ritorna in corte di Roma et il riconcilia con Bonifazio Papa, e fallo friere dell´ospedale».</p></sp>
<sp><speaker>ARTE.</speaker>
<p>E nel verso ancora esser dee la predetta norma osservata, come qui. Leggi:</p></sp>
<sp><speaker>DIN.</speaker>
<p><quote rend="blok">
<lg>
<l>Pace non trovo, e non ho da far guerra,</l>
<l>E temo e spero et ardo e son un ghiaccio.</l>
</lg>
</quote></p>
</sp>
<sp><speaker>ARTE.</speaker>
<p>Il che non aviene in questa altra parte:</p></sp>
<sp><speaker>DIN.</speaker>
<p><quote rend="blok">
<lg>
<l>Voi ch´ascoltate in rime sparse il suono.</l>
</lg>
</quote></p>
</sp>
<sp><speaker>ARTE.</speaker>
<p>Perciò che il senso troppo ritardato e con lunghissime parti rattenuto. Hassi dunque della purità quello che bisogna d´intorno alle sentenze, allo artificio, alle parole, alla figura, alla composizione, et alle parti di essa. Resta che si tratti del numero e del finimento, cioè della chiusa e del termine della sentenza o delle parti sue. Dico adunque che nello andare e nello spazio di questa forma non si dee essere né veloce né tardo, ma temperato e nei riposi e nei movimenti. E perché il numero nasce dalla composizione e dal fine, però sapendo quale esser dee la composizione delle parole e quale il fine, tutto quello che sotto di queste parti si contiene darà ad intender quello che si è detto; e perché quanto si ricerca alla composizione si è dichiarito, resta che si dica del finimento.</p>
<p>Ogni sentenza et ogni giro può finire o in alcuna parola
       tronca o in parola piena, sieno queste parole o di due o di tre
       o di più sillabe et ancora di una. Le parole piene e
       compiute o sono sdrucciolose e volubili o salde e ferme. E
       perché non solo si dee considerare l´estrema
       parola di tutta la chiusa ma anco la vicina e prossima,
       però partitamente si dirà di ciascun finimento al
       luogo suo. Come, adunque, voglia la purità terminare le
       chiuse sue, assai chiaro esser dee. Perciò che
       assimigliandosi elle al dire cotidiano, fuggirà il fine
       delle parole tronche, come sono quelle: «andò,
       Corfù, starà», eccetera, perché le
       medesime dee nella disposizione fuggire come ramarico e render
       florido. E si contenterà di quel fine che per lo
       più la natura a' volgari dimostra. Ma io non voglio che
       con tanta religione si finisca in parole piene e perfette,
       fuggendo le tronche e le sdrucciolose, che alcuna volta non si
       metta fine altrimenti al suo parlare; perché quello che
       si dice si dice per la maggior parte dei finimenti e delle
       chiuse della purità. Da questi, adunque, e dalla
       disposizione risorge quella misura che noi <emph>numero</emph>
       addimandiamo. Essendo adunque la chiusa simile alla
       disposizione, e la disposizione non isforzevole ma temperata e
       naturale, séguita che il numero dell'uno e dell'altro
       figliuolo sarà a quelle somigliante. Ben è vero
       che la forza di ciascuna maniera è riposta più
       tosto nelle altre parti che nel numero, eccetto che nella
       bellezza, dove l'ornamento et il numero grandemente si cerca, e
       molto più nei versi e nella poesia che altrove. E questo
       dico acciò che tu non metta più studio dove non
       bisogna, riportandoti agli orecchi, il giudicio delle quali da
       essa natura è sommamente aiutato. Ecco adunque, o
       Dinardo, quanto giova la mondezza e purità del dire alla
       chiarezza. Ma perché questa semplice forma non
       può da sé sola sì chiaramente parlare che
       non vi sia qualche impedimento, però bisogna, ovunque le
       sia di aiuto mestieri, con la eleganza aiutarla, come con
       maniera che più un modo che un altro, più questo
       ordine che quello secondo il bisogno adoprando, elegga e
       sovegna alla semplice purità del dire; il qual aiuto
       più presto nell'artificio che nelle sentenze riposto,
       però che ella si sforza far ogni sentenza chiara et
       aperta, nonché le pure già dichiarite di
       sopra.</p></sp></div1>
<div1 type="dialogo">
<head><add resp="ed">Della <emph>eleganza</emph> del dire.</add></head>
<p>Parliamo, adunque, della <emph>eleganza</emph> e prima dello
      artificio col quale ella levar suole ogni sentenza nella mente
      riposta. La eleganza è maniera che porta chiarezza a
      tutte le maniere della orazione, e però non tanto alla
      purità, dove ella manca, soccorre, quanto a ciascaduna
      forma opra intelligenza e facilità. Da questo nasce che
      la eleganza dalla purità del dire in alcuna cosa è
      differente. Perciò che la purità da se stessa
      è chiara et aperta, ma la eleganza nella grandezza e
      magnificenza del dire è come un sole che ogni
      oscurità che per quella potesse venire, leva e disgombra;
      e però in ogni sentenza ella può molto, sì
      con l'artificio suo, sì coi colori e le
      figure. L'arteficio adunque di levare ogni sentenza dallo
      intelletto, acciò che ella sia intesa, è ogni
      avvertimento innanzi fatto di quello che si ha da
      ragionare. Leggi:</p>
<sp><speaker>DIN.</speaker>
<p><quote rend="blok">
<lg>
<l>Canterò com'io vissi in libertade</l>
<l>Mentre Amor nel mio albergo a sdegno s'ebbe,</l>
<l>Poi seguirò sì come a lui m'increbbe</l>
<l>Troppo altamente.</l>
</lg>
</quote></p>
</sp>
<sp><speaker>ARTE.</speaker>
<p>Il simigliante si fa nella prosa, come qui:</p></sp>
<sp><speaker>DIN.</speaker>
<p>«Mi piace a condiscendere a' consigli d'uomini, de' quai dicendo mi converrà far due cose molto a' miei costumi contrarie, l´una fia alquanto me comendare e l'altra il biasimare alquanto altrui; ma perciò che dal vero né dall'una né dall'altra non intendo partirmi, il pur farò».</p></sp>
<sp><speaker>ARTE.</speaker>
<p>Vedi quanto gentilmente si sbriga lo intelletto dello ascoltare con tali avvertimenti. Appresso i quali assai bello artificio s'intende quello che per chiarezza di alcune cose altre ne narra, senza le quali non si intenderebbe agevolmente il restante. Leggi:</p></sp>
<sp><speaker>DIN.</speaker>
<p><quote rend="blok">
<lg>
<l>Ma per trattar del ben ch'io vi trovai,</l>
<l>Dirò de l'altre cose ch'io vi ho scorte.</l>
</lg>
</quote></p>
</sp>
<sp><speaker>ARTE.</speaker>
<p>Se il poeta qui non dovesse dimostrare le pene de' dannati et i tormenti di quegli che sono in disgrazia di Dio, non avrebbe potuto dare ad intendere facilmente il bene che ne riuscì poi, per aver lo inferno cercato. Ecco qui, dalla medesima necessità costretto, quest'altro descrive la pestifera mortalità pervenuta nella egregia città di Firenze, avvertendo prima chi legge in questo modo:</p></sp>
<sp><speaker>DIN.</speaker>
<p>«Ma perciò che quale fusse la cagione perché le cose che appresso si leggeranno, avenisseno, non si poteva senza questa rammemorazione dimostrare, quasi di necessità costretto a scriverla mi conduco».</p></sp>
<sp><speaker>ARTE.</speaker>
<p>Ecco qui ancora un'altra bella preparazione di cose, fatta per levare ogni impedimento che potesse offendere il rimanente:</p></sp>
<sp><speaker>DIN.</speaker>
<p>«Ma io mi ti voglio un poco scusare, che di que' tempi che tu te n'andasti, alcune volte ci volesti venire e non potesti et alcune ci venisti e non fosti così lietamente veduto come solevi, et oltre a questo di ciò che io al termine promesso, non ti rendei gli tuoi danari».</p></sp>
<sp><speaker>ARTE.</speaker>
<p>In fine ogni precedente aviso et ogni ordine di cose, e secondo che elle son fatte narrandole, è artificio scelto et elegante, e però tutte le proposizioni de' poeti sono elegantissime. Leggi:</p></sp>
<sp><speaker>DIN.</speaker>
<p><quote rend="blok">
<lg>
<l>Veramente quant'io del regno santo</l>
<l>Ne la mia mente potei far tesoro</l>
<l>Sarà ora materia del mio canto.</l>
</lg>
</quote></p>
</sp>
<sp><speaker>ARTE.</speaker>
<p>E qui ancora:</p></sp>
<sp><speaker>DIN.</speaker>
<p><quote rend="blok">
<lg>
<l>E canterò di quel secondo regno,</l>
<l>Ove l'umano spirito si purga</l>
<l>E di salir' al ciel diventa degno.</l>
</lg>
</quote></p>
</sp>
<sp><speaker>ARTE.</speaker>
<p>.Il simigliante modo è osservato nei principii di ogni novella, come da te stesso vedrai. Suole ancora la eleganza porre artificiosamente le opposizioni con le risposte partitamente, come qui. Leggi:</p></sp>
<sp><speaker>DIN.</speaker>
<p>«Saranno per aventura alcuni di voi che diranno ch'io abbia nello scrivere queste novelle troppo licenza usata».</p></sp>
<sp><speaker>ARTE.</speaker>
<p>Ecco la dimanda; seguita la soluzione:</p></sp>
<sp><speaker>DIN.</speaker>
<p>«La qual cosa io niego, perciò che niuna cosa è sì disonesta che con oneste parole dicendola si disdica ad alcuno».</p></sp>
<sp><speaker>ARTE.</speaker>
<p>E così di pari passo alle obiezioni risponde, benché altre fiate insieme posto abbia ogni accusa di sé fatta e poi s´abbia scusato. Ma quel modo non ha dello elegante, come il predetto pose prima le opposizioni tutte insieme allora quando disse. Leggi:</p></sp>
<sp><speaker>DIN.</speaker>
<p>«Sono, adunque, discrete donne, stati alcuni che queste novelle leggendo hanno detto che voi mi piacete troppo, e che onesta cosa non è che io tanto diletto prenda di piacervi e di consolarvi. Et alcuni han detto peggio, di commendarvi come io fo. Altri più maturamente mostrando di voler dire, hanno detto che alla mia età non sta bene l´andar omai dietro a queste cose, cioè a ragionare di donne o a compiacer loro. E molti molto teneri della mia fama mostrandosi, dicono ch'io farei più saviamente a starmi con le muse in Parnaso che con queste ciance mescolarmi tra voi. E son di quegli ancora che più dispettosamente che saviamente parlando, hanno detto ch´io farei più discretamente a pensare donde io potessi aver del pane, che dietro a queste frasche andarmi pascendo di vento. E certi altri, in altra guisa essere state le cose da me raccontatevi che come io le vi porgo, s'ingegnano in detrimento della mia fatica di dimostrare».</p></sp>
<sp><speaker>ARTE.</speaker>
<p>In questo luogo molte accuse contra dello autore si mettono prima che ad alcuna si risponda, il che non è così elegante come il primo artificio, benché in tanta confusione egli studiasse di esser chiaro et inteso, et avisasse avanti lo ascoltante, come fa dove dice, doppo alquanto dalle predette opposizioni perché non di subito risponde, il che ancora è dalla eleganza lontano. Ma leggi:</p></sp>
<sp><speaker>DIN.</speaker>
<p>«Ma avanti ch´io vegna a far la risposta ad alcuno, mi piace in favore di me raccontare non una novella intera, ma parte di una».</p></sp>
<sp><speaker>ARTE.</speaker>
<p>E ne' poeti ancora si osserva, secondo che meglio lor ben viene di fare così fatti partimenti. Vedi.</p></sp>
<sp><speaker>DIN.</speaker>
<p><quote rend="blok">
<lg>
<l>Tu argomenti, «Se 'l buon voler dura,</l>
<l>La violenza altrui per qual cagione</l>
<l>Di meritar mi scema la misura?».</l>
</lg>
</quote></p>
</sp>
<sp><speaker>ARTE.</speaker>
<p>Questa è una proposta, alla quale secondo l'arte della eleganza si dovea prima rispondere; ma si è posta ancora la seconda dove séguita:</p></sp>
<sp><speaker>DIN.</speaker>
<p><quote rend="blok">
<lg>
<l>Ancor di dubitar ti dà cagione</l>
<l>Parer tornarsi l´anima a le stelle</l>
<l>Secondo la sentenzia di Platone.</l>
</lg>
</quote></p>
</sp>
<sp><speaker>ARTE.</speaker>
<p>.Benché tu veda qui le proposte esser insieme collocate, non è però senza eleganza quella parte per quello che segue:</p></sp>
<sp><speaker>DIN.</speaker>
<p><quote rend="blok">
<lg>
<l>Queste son le question che nel tuo velle</l>
<l>Pontano egualmente, e però pria</l>
<l>Tratterò quella che più ha di felle.</l>
</lg>
</quote></p>
</sp>
<sp><speaker>ARTE.</speaker>
<p>In questo luogo non tanto la eleganza dimostra lo artificio suo per lo avvertimento fatto di quello che si dee dire, quanto per la elezione di rispondere prima ad una domanda che ad un'altra. Èvvi ancora un altro artificio della sceltezza, il quale quando si ripiglia quello che si è detto e si dimostra di che poi si ha da dire, come in questi luoghi segnati:</p></sp>
<sp><speaker>DIN.</speaker>
<p>«Ma avere insino a qui detto della presente novella, voglio che mi basti, et a coloro rivolgermi a' quali ho la novella raccontata».</p></sp>
<sp><speaker>ARTE.</speaker>
<p>II qual luogo acciò che meglio quello che è detto e quello che segue come stesse vi mostrerò. Assai si è detto fin qui con che arte la eleganza leva dalla mente ogni sentenza. Ora si dirà con quai parole più acconciamente ella ragioni, e questo brievemente si farà. Usa la eleganza le medesime parole che la purità, chiare, piane, natìe e tali che niuna durezza in esse si truovi. E però non sono eleganti, con eleganza disposte, le parole che dicono: «Amendue sopra gli mal tratti stracci caddero a terra», e quelle: «Non curando fargli falsi», e quelle che nella purità dicemmo: «Ghino di Tacco piglia l´Abbate di Clugni». Da quello che si è detto delle parole tu puoi vedere che dalla disposizione di esse, le parti, i finimenti, et il numero non sono dalla purità lontani, anzi sono le cose stesse. Leggerai come gentilmente si sbriga dalle cose, come brievemente rinchiuda il sentimento, come puramente elegga e temperatamente si muova questa novella di Ricciardo de' Manardi, e troverai parole, parti, chiuse, numeri e siti di parole purissime et elegantissime. Ma le figure di questa forma sono diverse e molte, tra le quali ottiene il primo luogo la ordinazione, la quale è una figura che da quello che si dice dimostra altro seguirne, come qui:</p></sp>
<sp><speaker>DIN.</speaker>
<p>«Et acciò che quello che mi par di fare conosciate, e per conseguente aggiugnere e menomare possiate a vostro, piacere, con poche parole ve lo intendo di dimostrare».</p></sp>
<sp><speaker>ARTE.</speaker>
<p>Et ancora qui, della fortuna parlando:</p></sp>
<sp><speaker>DIN.</speaker>
<p>«Le quai noi scioccamente nostre chiamiamo, sieno nelle sue mani e per conseguente da lei, secondo il suo occulto giudizio senza alcuna posa, d'uno in altre e d'altro in uno successivamente senza alcun conosciuto ordine da noi, esser da lei permutate».</p></sp>
<sp><speaker>ARTE.</speaker>
<p>Egli si ordina come si è detto anco nel proporre di quante cose si ha da dire, con lo avvertimento di dire prima una cosa e poi un'altra. Il che in quanto abbraccia più cose è comprensione, della quale si dirà. Ma in quanto dispone et acconcia allo intendimento, puro, elegante e chiaro. Altra figura è scelta et elegante, altra la predetta, nominata partizione, la quale si fa quando noi due cose o più separiamo parlando, come qui:</p></sp>
<sp><speaker>DIN.</speaker>
<p>«Et il tacere et il parlare oggimai mi sono egualmente discari, perciò che né quello debbo né questo posso».</p></sp>
<sp><speaker>ARTE.</speaker>
<p>In molti modi si può partitamente ragionare, come qui con molti essempi si dimostra.</p></sp>
<sp><speaker>DIN.</speaker>
<p>«Tra per la forza della pestifera mortalità e per lo essere molti infermi mal serviti et abbandonati».</p></sp>
<sp><speaker>ARTE.</speaker>
<p>E qui ancora:</p></sp>
<sp><speaker>DIN.</speaker>
<p>«E tra che egli s'accorse, sì come uomo che molto aveduto era, e tra che da alcuno fu informato, trovò dal maggiore al minore», ecc.</p></sp>
<sp><speaker>ARTE.</speaker>
<p>Et altrove:</p></sp>
<sp><speaker>DIN.</speaker>
<p>«Carissime donne, sì per le parole de' savii uomini udite e sì per le cose da me molte vedute e lette».</p></sp>
<sp><speaker>ARTE.</speaker>
<p>Appresso le dette figure il ripigliamento è bellissimo colore della eleganza, come quello che alla oblivione et alla oscurità soccorra, in questo modo:</p></sp>
<sp><speaker>DIN.</speaker>
<p><quote rend="blok">
<lg>
<l>E perché mi spogliate immantenente</l>
<l>Del ben che ador ador l'anima sente?</l>
<l>Dico che ad ora ad ora,</l>
<l>Vostra mercede, io sento in mezzo l'alma</l>
<l>Una dolcezza inusitata e nova.</l>
</lg>
</quote></p>
</sp>
<sp><speaker>ARTE.</speaker>
<p>E nella prosa, come qui:</p></sp>
<sp><speaker>DIN.</speaker>
<p>«Il che manifestamente potrà apparire nella novella la quale di raccontare intendo; manifestamente dico, non il giudizio di Dio, ma quello degli uomini seguitando».</p></sp>
<sp><speaker>ARTE.</speaker>
<p>Questo ripigliamento appresso la chiarezza è di non poco peso alla orazione, come figura molto vicina al raddoppiamento, il quale è di forza maravigliosa nell'arte del dire, et o interpretando o interrogando o rispondendo di sùbito, alla eleganza converrà grandemente. E per contrario si farà nella oscurità, la quale nasce da confusione e disordine, e nell'animosità e negli affetti grandemente si ricerca, perché in essi l'animo dallo empito traportato ogni cosa disordina e la mente confonde. È adunque la confusione alla scelta et elegante orazione contraria, come la mescolanza alla purità, e da ambedue, cioè confusione e mescolanza, nasce la oscurità, come da quell'altre due la chiarezza del dire. Della quale per ora voglio che a bastanza sia detto e dimostrato. Resta che si ragioni della grandezza del dire, acciò che il pericolo della bassezza e dell'umiltà, che nella chiarezza ci soprastà, con l´autorità della orazione si levi in tutto.</p></sp>
</div1>
<div1 type="dialogo">
<head>DELLA GRANDEZZA DEL DIRE,
e prima della <emph>maestà</emph>.</head>
<p>Essendo la grandezza del dire una maniera che oltra l´usato
      modo di ragionare inalza e sollieva la orazione, è di
      necessità di molte parti composta, delle quali altre
      saranno da se stesse, altre insieme alcune cose raccommunando
      faranno un tutto magnifico e generoso. È, adunque, la
      grandezza fatta dalla maestà, dalla comprensione, dalla
      veemenza, dalla vivacità, dallo splendore e
      dall'asprezza. La maestà e la comprensione da sé
      stanno e hanno le parti loro dall'altre separate. E però
      di esse prima dirò e poi dell'altre partitamente. La
      maestà del dire maniera conveniente alle cose grandi, e
      si fa quando di esse con dignità et ornamento si
      ragiona. Le sentenze veramente della maestà sono prima
      quelle che appartengono a Dio et alle divine cose, con
      verità e decoro espresse, come queste. Leggi:</p>
<sp><speaker>DIN.</speaker>
<p>«Convenevole cosa è, carissime donne, che in ciascuna cosa che l´uomo fa, dallo ammirabile e santo nome di colui il quale di tutto fu fattore, le dia principio».</p></sp>
<sp><speaker>ARTE.</speaker>
<p>Da poi, le cose appartenenti alla natura umana, come qui. Leggi:</p></sp>
<sp><speaker>DIN.</speaker>
<p>«Natural ragione di ciascuno che ci nasce, la sua vita quantunque può aiutare e conservare e difendere».</p></sp>
<sp><speaker>ARTE.</speaker>
<p>Et appresso, quelle. ove le secrete cagioni delle cose investigando e dimostrando si vanno, le quai poco appartengono alla vita civile — poco, dico, perché alcuna volta si dicono per fare alcuna fede a quello che diciamo, come qui:</p></sp>
<sp><speaker>DIN.</speaker>
<p>«Andiamo adunque e bene aventurosamente assagliamo la nave, che Iddio alla nostra impresa favorevole senza vento prestarle, la ci tien ferma».</p></sp>
<sp><speaker>ARTE.</speaker>
<p>La maestà usata per lo più nei proemii delle novelle, perciò che in essi si contiene il fine per lo quale si racconta il tutto, e perché il fine per utile e giovamento degli uomini si ricerca. Però di cose al vivere appartenenti con grandezza e maestà si ragiona Leggi questo principio, come è pieno di alta e degna sentenza:</p></sp>
<sp><speaker>DIN.</speaker>
<p>«Credesi per molti filosofanti che ciò che s'adopra da' mortali sia degli dii immortali disposizione e provedimento».</p></sp>
<sp><speaker>ARTE.</speaker>
<p>Degne, adunque, di riverenza sono le cose di Dio. Però chiunque di quelle altramente ragiona, dalla maestà del dire lontano. Perché chiaramente da te comprenderai che niuna maestà si truova là dove il mutamento in angelo d'un frate si narra, e dove in alcuni altri luoghi non si dicono cose alla religione conformi con quella verità e decoro che si conviene. E però aliena dalla maestà è quella comparazione che dice:</p></sp>
<sp><speaker>DIN.</speaker>
<p><quote rend="blok">
<lg>
<l>Sì come eterna vita è veder Dio,</l>
<l>Né più si brama né bramar più lice,</l>
<l>Così me, donna, il voi veder, felice</l>
<l>Fa in questo breve e frale viver mio.</l>
</lg>
</quote></p>
</sp>
<sp><speaker>ARTE.</speaker>
<p>Lo affetto di chi ragiona scusa chiunque parla in tal modo, perché lo acceso desiderio accieca l'intelletto, e la lingua come di ebbri vacilla, e fa dire che gli angeli aspettano di vedere il bel viso delle amate loro, e che la presenza di quelle adorna il Paradiso, et altre cose le quai però sotto altra forma che questa si riduranno. Sarà dunque severa e degna e piena di maestà 1a seguente sentenza:</p></sp>
<sp><speaker>DIN.</speaker>
<p><quote rend="blok">
<lg>
<l>La gloria di colui che tutto move</l>
<l>Per l´universo penetra e risplende</l>
<l>In una parte più e meno altrove.</l>
</lg>
</quote></p>
</sp>
<sp><speaker>ARTE.</speaker>
<p>E per la più parte degno il presente poema, dal quale e naturali et umane e divine sentenze, secondo la maestà delle cose, leggendo ne ritrarrai, come qui:</p></sp>
<sp><speaker>DIN.</speaker>
<p><quote rend="blok"><lg><l part="F">... Le cose tutte quante</l>
<l>Hann'ordine tra loro, e questo è forma</l>
<l>Che 1'universo a Dio fa somigliante.</l>
<l>Qui veggion l'altre creature l´orma</l>
<l>De l'eterno valore, il qual è fine</l>
<l>Al qual è fatta la toccata forma.</l>
</lg>
</quote></p>
</sp>
<sp><speaker>ARTE.</speaker>
<p>E finalmente pieni sono i volumi dei buoni scrittori. Leggi:</p></sp>
<sp><speaker>DIN.</speaker>
<p>«Ciascuno che bene et onestamente vuol vivere, dee, in quanto può, fuggire ogni cagione la quale ad altrimenti fare il potesse condurre».</p></sp>
<sp><speaker>ARTE.</speaker>
<p>E qui:</p></sp>
<sp><speaker>DIN.</speaker>
<p>«Manifesta cosa è che ogni giusto re primo osservatore dee essere delle leggi fatte da lui».</p></sp>
<sp><speaker>ARTE.</speaker>
<p>Bastiti questo d´intorno alle sentenze della forma predetta. Ora, con che artificio dal lor soggiorno levare si debbano, intenderai. Per che, adunque, piene di maestà sono quelle sentenze che di Dio e delle divine cose e delle umane e naturali <add resp="ed">parlano</add>, si però fanno con fiducia e certezza, o affermando o negando sarà l'artificio della maestà; negando, come qui:</p></sp>
<sp><speaker>DIN.</speaker>
<p><quote rend="blok">
<lg>
<l>«Né creator né creatura mai»,</l>
<l>Cominciò ei, «figliuol, fu senza amore</l>
<l>O natural o d'animo, e tu ´l sai».</l>
</lg>
</quote></p>
</sp>
<sp><speaker>ARTE.</speaker>
<p>Affermando, come qui:</p></sp>
<sp><speaker>DIN.</speaker>
<p><quote rend="blok">
<lg>
<l>Lo natural fu sempre senza errore</l>
<l>Ma Valtro puote errar, per rnal oggetto</l>
<l>O per poco o per troppo di vigore.</l>
</lg>
</quote></p>
</sp>
<sp><speaker>ARTE.</speaker>
<p>Leggi pure, che non mancano essempi:</p></sp>
<sp><speaker>DIN.</speaker>
<p>«Le cose che al. servigio di Dio si fanno, si deono far tutte nettamente».</p></sp>
<sp><speaker>ARTE.</speaker>
<p>E qui:</p></sp>
<sp><speaker>DIN.</speaker>
<p>«Chiunque sovente fa male, egli certamente non è Iddio, e chiunque Iddio è, egli senza dubbio non può far male».</p></sp>
<sp><speaker>ARTE.</speaker>
<p>La espressione ha gran forza nell'artificio di quella forma, come qui:</p></sp>
<sp><speaker>DIN.</speaker>
<p><quote rend="blok">
<lg>
<l>Veramente siam noi polvere et ombra,</l>
<l>Veramente la voglia cieca e ingorda,</l>
<l>Veramente fallace è la speranza.</l>
</lg>
</quote></p>
</sp>
<sp><speaker>ARTE.</speaker>
<p>E qui ancora:</p></sp>
<sp><speaker>DIN.</speaker>
<p><quote rend="blok">
<lg>
<l>Nel ciel, che più della sua luce prende,</l>
<l>Fu' io, e vidi cose che ridire</l>
<l>Né sa né può chi di là su discende.</l>
</lg>
</quote></p>
</sp>
<sp><speaker>ARTE.</speaker>
<p>Hanno in questa forma le allegorie peso e forza grandissima, e però le sacre lettere di allegorie sono ripiene, e tutto il presente poema quasi una continuata allegoria, cosa molto alla sua maestà di profitto e d´ornamento. E però la leonza, il leone, la lupa, e tutto quello che in tutta l'opera gli apparisce, è una raunanza di allegorie, degna e grande sopra modo. Considera come quest'altro poeta, volendo innalzar le cose basse et umili, grandemente si dà alle allegorie, facendo con quelle i cotidiani avenimenti sì grandi apparire che i fatti d'arme e le cose maravigliose di natura sì grandi non sono. Ecco:</p></sp>
<sp><speaker>DIN.</speaker>
<p><quote rend="blok">
<lg>
<l>Quando dal proprio sito si rimove</l>
<l>L'arbor che amò già Febo in corpo umano,</l>
<l>Sospira e suda a l'opera Vulcano</l>
<l>Per rinfrescar l´aspre saette a Giove.</l>
</lg>
</quote></p>
</sp>
<sp><speaker>ARTE.</speaker>
<p>Questa grandezza di cosa altro non vuol dire se non che nel partire di un luogo ad un altro della donna sua, fieramente era il cielo turbato da venti e da tempesta. E così il restante di questo sonetto, e molti degli altri che seguono, per l'artificio delle allegorie e degli enigmi mirabili appariscono a chi gli legge. Enigmi sono modi oscuri di dire, come qui:
<quote rend="blok">
<lg>
<l>Fortuna, chi t´intende non t´intende,</l>
<l>E sa chi sei, chi non sa chi tu sia.</l>
</lg>
</quote>
Tale adunque l'artificio della maestà. Resta ora a dirsi delle altre parti, e prima delle parole. Sono alcune lettere le quali fanno le parole ampie e di spirito sforzevole, come la «A» e la «O»; però quelle parole che sono di tai lettere e di sillabe di esse fatte, saranno alla maestà del dire convenientissime, e tanto più di forza averanno, quanto avanzeranno le due sillabe e di maggior significazione saranno, come qui:</p></sp>
<sp><speaker>DIN.</speaker>
<p><quote rend="blok">
<lg>
<l>Quel che infinita providenza et arte</l>
<l>Mostrò nel suo mirabil magistero,</l>
<l>Che creò questo e quell'altro emispero,</l>
<l>E mansueto più Giove che Marte.</l>
</lg>
</quote></p>
</sp>
<sp><speaker>ARTE.</speaker>
<p>Et ancora in un altro luogo:</p></sp>
<sp><speaker>DIN.</speaker>
<p><quote rend="blok">
<lg>
<l>Perseguendomi Amor al loco usato,</l>
<l>Ristretto, in guisa d'uom ch´aspetta guerra,</l>
<l>Che si provede e i passi intorno serra,</l>
<l>D´i miei antichi pensier mi stava armato.</l>
</lg>
</quote></p>
</sp>
<sp><speaker>ARTE.</speaker>
<p>Sono ancora le parole traportate di grandezza e maestà maravigliosa. E perché molti credono il loro dritto pagare, sé degni e grandi riputando, e poi gonfi sono e freddi per la troppa licenza che si pigliano nel trasferire, però alcuna cosa ti scoprirò d´intorno alle traslazioni, bella e degna e di profitto non mediocre. Voglio che dalla bruttezza del vizio spaventato, da quello alla virtù ti rivolga. E però di quelli dirò, i quali così gonfiamente e così freddamente parlando come fanno, sono da ogni saldo giudizio abborriti. Alcuni di questi hanno ardire di fingere e di compor nomi e parole senza alcuno raffrenamento di considerazione, chiamando il cielo «oculoso», il mare «veligante», la terra «granifera», e di queste s'empiono i fogli. Altri si dànno a' nomi stranieri, dalla antichità rifiutati, nuovi, oscuri e di niun sentimento, cosa spenta et agghiacciata, come essi sono (che vuoi tu più freddo che 'l continuare in simili invenzioni?): «Tu sei l´ombra dell'angustia, il diadema della mestizia, un atto fatale», e si fatti. Peccano molto dando ad ogni cosa i loro aggiunti, il che quando non si fa per diletto e con circonspezione, come per condimento del dire, affettato, insipido e rincreseevole si truova; come se in luogo di sudore si dicesse «l liquore delle carni per lo caldo stillato», e non le feste, ma «la celebrità delle feste», né i trionfi, ma «la grandezza dei trionfi», et altre gonfiezze; il qual vizio in alcuni è venuto al sommo. E però parlando essi più che poeticamente e fuor di tempo, fanno cose degne di riso e di compassione, sono oscuri e ociosi, saziano e rincrescono fieramente. Leggi:</p></sp>
<sp><speaker>DIN.</speaker>
<p>«Potrei, poscia che il vento della licenzia datami di ragionare ha tanto inanzi spinta la nave del mio parlamento per l'ampio pelago di sì fatta materia, conducervi distintamente a vedere che cosa è disposizione».</p></sp>
<sp><speaker>ARTE.</speaker>
<p>Io me ne rido di tai cose. Guarda quanto meglio si è detto qui nel verso, e con più modestia:</p></sp>
<sp><speaker>DIN.</speaker>
<p><quote rend="blok">
<lg>
<l>O voi che sete in piccioletta barca,</l>
<l>Desiderosi d´ascoltar, seguiti</l>
<l>Retro al mio legno che cantando varca,</l>
<l>Tornate a riveder i vostri liti;</l>
<l>Non vi mettete in pelago, ché forse</l>
<l>Perdendo me, rimarreste smarriti.</l>
</lg>
</quote></p>
</sp>
<sp>
<speaker>ARTE.</speaker>
<p>.Ecco che di più ampia materia ragionava il poeta, e non disse «la nave del suo parlamento»; et altrove disse:
<q rend="blok" direct="unspecified">
<lg>
<l>Per correr miglior acqua alza le vele</l>
<l>Ormai la navicella del mio ingegno</l>
<l>Che lascia retro a sé mar si crudele.</l>
</lg>
</q>
E quando pure più arditamente egli avesse alcuna traslazione usata, dico che egli era poeta et avea sotto la penna materia, se altra ne è, grandissima e d´ogni parte degna, e poteva ben lasciarsi portare (dirò così) dal vento della licenza. Ma vedi ancora nella prosa in miglior modo ridotta la sopra detta traslazione:</p></sp>
<sp><speaker>DIN.</speaker>
<p>«Madonna, assai m'aggrada, poi che vi piace per questo campo aperto e libero nel quale la vostra magnificenza ci ha messi, del novellare, d´esser colei che corra il primo arringo».</p></sp>
<sp><speaker>ARTE.</speaker>
<p>Ma rivolgiti a queste fredde et ociose maniere, e leggi:</p></sp>
<sp><speaker>DIN.</speaker>
<p>«La real condizione del quale saria stata di più felice vita e di più beata memoria che verun'altra mai, se il generoso della bontà di lui avesse men creduto al maligno delle fraude altrui».</p></sp>
<sp><speaker>ARTE.</speaker>
<p>È ancora più spento qui:</p></sp>
<sp><speaker>DIN.</speaker>
<p>«Nel fine delle parole cadendogli giù per le gote alcune lagrime non men grosse che calde, le compassioni delle sue pietadi transformarono l'ira in mansuetudine».</p></sp>
<sp><speaker>ARTE.</speaker>
<p>Di che giudicio dotati, di che esperienza ammaestrati, e di quanta grazia esser deono adornati coloro i quali vogliono trasportare le parole nate a significar una cosa alla dichiarazione d'un'altra, non si può così brievemente esporre. Bastiti per tuo ammaestramento che tu fugga le ridicole perché sono de' comici; le gonfie perché sono de' tragici, le austere e dure perché non sono evidenti; et in fine quelle che dalla lunga si vanno traendo: come se alcuno chiamasse la sapienza «lo steccato della anima», l'acqua «lo specchio di Narciso», o che dicesse «le faccende qui verdeggiano» et altre cose sì fatte. Bisogna adunque derivare le parole da cose facili e di presta intelligenza. Con queste i due poeti le loro fizioni mirabilmente innalzarono, delle quali piene ormai ne sono tutte le carte. Alte parole appresso si odono quelle del nome e del verbo partecipi, come «amante, ardente» e quelle ancora, «andando, vergognando»; perché sono di ampio e largo spirito e nel loro andare sono adagiate e gravi. E di questa sia detto assai.</p>
<p>Ora con quai colori e figure adornar si debba la maestà delle parole si dirà; e prima, che alle cose degne una salda confirmazione del proprio giudizio, come un fermo tratto di pennello, rileva mirabilmente la orazione. Perché non è vera grandezza quella della quale si tiene alcuna dubitanza, e però grande è quella parte. Leggi:</p></sp>
<sp><speaker>DIN.</speaker>
<p>«Chi il commendò mai tanto quanto tu il commendavi in tutte quelle cose laudevoli di che valoroso uomo dee esser commendato? e certo non a torto».</p></sp>
<sp><speaker>ARTE.</speaker>
<p>Ma quel giudizio che segue fatto con timore e dubbiosamente proferito; però non ha del grande, benché al modesto dire grandemente si convegna.</p></sp>
<sp><speaker>DIN.</speaker>
<p>«Che se i miei occhi non mi ingannarono, niuna laude da te data gli fu, ch'io lui operarla e più mirabilmente che le tue parole non poteano esprimere, non vedessi».</p></sp>
<sp><speaker>ARTE.</speaker>
<p>Considera quanto toglie della maestà di quel sonetto che comincia, «Perseguendomi Amor al loco usato», quel timido e sospetto giudicio che dice: «Quella che, se 'l giudicio mio non erra, / Era più degna d´immortale stato»; e tanto più quanto  quest'ultimo verso non ha quel suono che gli altri hanno. Dovea senza temenza giudicare ancora questo autore; leggi:</p></sp>
<sp><speaker>DIN.</speaker>
<p>«E perciò che la gratitudine, secondo ch'io credo, fra l´altre virtù è sommamente da commendare».</p></sp>
<sp><speaker>ARTE.</speaker>
<p>Perché la sentenza è degna e ricercava un colore che terminasse il sentimento. Né questa figura solamente alla maestà si conviene, ma tutte quelle che alla purità si richieggono, delle quai di sopra se ne è detto assai. E ciò si fa perché la maestà non entri in tumidezza e cada (dirò così) in quella infermità che idropisia è nominata. Le parti e le membra esser deono brievi senza alcuna lunghezza di giri, il che si vede ne' savii uomini i quali brevissimamente vanno raccogliendo le cose loro in sentenza e detti, come oracoli. Leggi:</p></sp>
<sp><speaker>DIN.</speaker>
<p><quote rend="blok">
<lg>
<l>«Giustizia mosse il mio alto fattore.</l>
<l>Fecemi la divina potestade,</l>
<l>La somma sapienzia e 'l primo amore».</l>
</lg>
</quote></p>
</sp>
<sp><speaker>ARTE.</speaker>
<p>E qui ancora:</p></sp>
<sp><speaker>DIN.</speaker>
<p><quote rend="blok">
<lg>
<l>«I' son Beatrice, che ti faccio andare.</l>
<l>Vegno dal loco ove tornar disio,</l>
<l>Amor mi mosse, che mi fa parlare».</l>
</lg>
</quote></p>
</sp>
<sp><speaker>ARTE.</speaker>
<p>E qui:</p></sp>
<sp><speaker>DIN.</speaker>
<p>Gli animi nostri sono eterni, perché di fuggevole vaghezza gli inebriate. Mirate voi come belle creature ci siamo, e pensate quanto dee esser bello colui di cui noi siamo ministre«.</p></sp>
<sp><speaker>ARTE.</speaker>
<p>Insomma, degno è il seguente parlare in ogni sua parte. Leggi:</p></sp>
<sp><speaker>DIN.</speaker>
<p>«E questo altrimenti non si fa che a quello Iddio gli nostri animi rivolgendo, che ce gli ha dati. Il che farai tu, figliuolo, se me udirai, e penserai che esso tutto questo sacro tempio, che noi mondo chiamiamo, di sé empiendolo, ha fabricato«.</p></sp>
<sp><speaker>ARTE.</speaker>
<p>E qui ancora di cose umane:</p></sp>
<sp><speaker>DIN.</speaker>
<p>«La virtù primieramente noi, che tutti nascemmo e nasciamo equali, ne distinse, e quegli che di lei maggior parte avevano et adoperavano, nobili furon detti, et il rimanente rimase non nobile«.</p></sp>
<sp><speaker>ARTE.</speaker>
<p>La disposizione et il sito delle parole nella maestà del dire dee talmente ordinarsi che non vi sia concorso di vocaboli onde la bocca si apra sconciamente. Voglio poi che le parole sdrucciolose con più libertà vi sieno che nella purità, e tal suono esse legate insieme diano quale si desiderava che da se stesse, e disciolte, facessero. Il simile si dice nella chiusa e nel finimento, e però il fine in parole manche non dee per alcun modo aver loco in questa forma. Desidero la varietà de' finimenti e dei principi, ma sieno di parole che avanzino le due sillabe. E quello che per lo più sarà tale in tutto il giro farà il numero che in questa forma si ricerca. Leggi tutto il sopra detto essempio, che ciò che n'ho detto chiaramente vedrai. E ciò della maestà ti può bastare.</p></sp>
</div1>
<div1 type="dialogo">
<head><add resp="ed">Della <emph>comprensione.</emph></add></head>
<p>Essendo la comprensione alla grandezza del dire come la eleganza alla chiarezza, et essendosi della maestà detto come di forma che da se medesima di tutte le sue parti era contenta, né ad altra maniera o sentenze o numeri o parole o artificio o altra qualità concedeva, né da altri alcuna cosa pigliava, non è fuori di ragione che si dica ora della comprensione, vera et unica forma da sollevare ogni bassa et umile maniera della orazione. E però delle sue sentenze si dirà prima, e poi delle altre parti. Le sentenze di questa forma sono quelle che chiamano altro sentimento e che raccolgono, e però in questa parte la comprensione è opposta alla purità del dire, nella quale dicemmo non esser alcuno raccoglimento. Raccoglimento intendo quando quello che più si ristringe nel meno, come una cosa commune in generale, alla specialità ristretto. Leggi:</p>
<sp><speaker>DIN.</speaker>
<p>«Certissima cosa è adunque, o donne, che di tutte le perturbazioni dell'animo niuna cosa è così nocevole, così grave, niuna così forzevole e violenta, niuna che così ci commova e giri, come quella fa che noi «amore» chiamiamo«.</p></sp>
<sp><speaker>ARTE.</speaker>
<p>Eccoti che la perturbazione un genere commune sotto il quale si raccoglie l'amore, che una specie di perturbazione. Raccogliesi ancora lo indeterminato et oscuro allo aperto e terminato, come qui:</p></sp>
<sp><speaker>DIN.</speaker>
<p>«Molte novelle, dilettose donne, a dover dar principio a così lieta giornata come questa sarà, per dovere essere da me raccontate mi si parano davanti, delle quali una più nell'animo me ne piace«.</p></sp>
<sp><speaker>ARTE.</speaker>
<p>E qui ancora molto più si vede per due raccoglimenti:</p></sp>
<sp><speaker>DIN.</speaker>
<p>«E come che a ciascuna persona stia bene, a coloro massimamente richiesto li quali già hanno di conforto avuto mestieri, et hannolo trovato in altrui. Fra' quali se alcuno mai ne ebbe, o gli fu caro, o già ne ricevette piacere, io sono uno di quegli».</p></sp>
<sp><speaker>ARTE.</speaker>
<p>Riducesi tutto il tutto alla parte, sia quel tutto o del tempo o del luogo o d'altra cosa. Del tempo, come qui:
<quote rend="blok">
<lg>
<l>Io amai sempre et amo forte ancora;</l>
</lg>
</quote>
       del luogo ancora, come qui: «In Frioli, paese
      quantunque freddo, lieto di belle montagne, di più fiumi
      e di chiare fontane, è una terra chiamata
      Udine». Suole ogni sentenza che chiama e ricerca
      sentimento alcuno essere di quella forma, et appresso tutte
      quelle che alla purità sono repugnanti, nelle quali ogni
      circostanza di luogo, di tempo, di modo et ogni accidente che
      preceda, accompagni, o segua, alle cose si suole
      aggiugnere. Come se egli si dicesse in questa guisa: «In
      su la mezza notte con molti armati al luogo delle guardie
      sopravenne, sdegnato per la ingiuria fattagli il precedente
      giorno». Ecco che con molte circostanze si narra il fatto
      e si amplifica mirabilmente la cosa, come in quel verso ancora:
<quote rend="blok"><lg><l>Giovane, incauto, disarmato, e
      solo.</l></lg></quote>
Chiamano altro sentimento alcuni in questo modo:</p></sp>
<sp><speaker>DIN.</speaker>
<p>«Ma sì come a lui piacque, il quale essendo egli infinito, diede per legge incommutabile a tutte le cose mondane aver fine, il mio amore oltre ad ogn'altro fervente, et il quale...».</p></sp>
<sp><speaker>ARTE.</speaker>
<p>Non legger più, che da te stesso poi nel predetto luogo
      potrai per comprensione et abbracciamento vedere tanta grandezza
      di orazione che niente più. Abbracciano alcune sentenze
      mirabilmente, e sono quelle che la ragione della cosa in se
      stesse ritengono, come s'io dicessi «L'ira de' mortali
      immortale esser non dee», e questa:
<quote rend="blok"><lg><l>Assai dimanda chi servendo tace,</l></lg>
</quote>
e quell'altra:
<quote rend="blok"><lg><l>Un bel morir tutta la vita
	  onore</l></lg></quote>
e simiglianti:
<quote rend="blok"><lg><l>Senza timor vive chi le leggi teme.</l>
<l>....</l>
<l>Ché il perder tempo, a chi più sa, più
	  spiace.</l></lg></quote>
Queste sono le sentenze che abbracciano e comprendono, ma l'arte di sollevare è prima in ogni tramezzamento. Leggi:</p></sp>
<sp><speaker>DIN.</speaker>
<p>«Alla qual cosa fare (come che in ciascuna età stia bene) il leggere e l'udire le giovenili cose», ecc. .</p></sp>
<sp><speaker>ARTE.</speaker>
<p>E sopra l'altre questa:</p></sp>
<sp><speaker>DIN.</speaker>
<p>«Perciò che non amare, come che sia, in vostra stagione non si può, quando si vede che da natura insieme col vivere a tutti gli uomini è dato, che ciascuno alcuna cosa sempre ami e sempre disii, pure io che giovane sono gli giovani uomini e le giovani donne conforto et invito».</p></sp>
<sp><speaker>ARTE.</speaker>
<p>Maggiormente questi tramezzamenti inalzano la orazione come vedi, i quali vanno mescolando le ragioni con le cose, e fanno la orazione ampia e circondotta, et usansi spesso da questo autore nelle sentenze basse, come qui:</p></sp>
<sp><speaker>DIN.</speaker>
<p>«Le quai cose, quantunque molto affettuosamente le dicesse, convertite in vento, come le più delle sue imprese faceano tornarono in vano».</p></sp>
<sp><speaker>ARTE.</speaker>
<p>Lo andare per gli gradi raccogliendo è artificio di quella forma, come qui: «Figliuola mia, io credo che gran noia sia ad una bella e delicata donna come voi siete avere per marito un mentecatto, ma molto maggiore la credo essere d'avere un geloso». E questa ancora; leggi:</p></sp>
<sp><speaker>DIN.</speaker>
<p>«Bella cosa è in ogni parte saper ben parlare, ma io reputo bellissima quivi saperlo fare dove la necessità il richiede».</p></sp>
<sp><speaker>ARTE.</speaker>
<p>Non mancano essempi di ciò. Leggi:</p></sp>
<sp><speaker>DIN.</speaker>
<p>«Bella cosa è, o donne, il ferire un segno che mai non si muti. Ma quella è quasi maravigliosa, quando alcuna cosa apparisce di sùbito, se subitamente da uno arciero è ferita».</p></sp>
<sp><speaker>ARTE.</speaker>
<p>Ma questo ti contenti dello artificioso abbracciamento direi delle parole a quella maniera convenienti, poiché il luogo lo richiede; ma essendo tutta la forza di essa maniera, come hai veduto, nelle sentenze e nello artificio, e come vederai nelle figure. delle quali partitamente ragionerò, voglio che tu sappia non più questa che quella parola, non più una che un'altra voce, a quella convenirsi. Laonde non penso che si truovi vocabolo che o proprio o alieno da questa forma si possa nominare. Le figure, adunque, di essa saranno quelle che non lasceranno riposar l'animo di chi ascolta per una semplice particella della orazione, ma di continuo lo terranno sospeso e desideroso di passare di una in altra cosa, fino a tanto che si faccia un pieno abbracciamento del tutto. E però molte figure averà la forma predetta, e prima la enumerazione, la quale con certo numero brievemente le cose da esser da noi dette raccoglie, come qui:</p></sp>
<sp><speaker>DIN.</speaker>
<p>«De' quai dicendo mi converrà fare due cose molto a miei costumi contrarie. L'una fia alquanto me commendare, e l'altra il biasimare alquanto altrui o avilire».</p></sp>
<sp><speaker>ARTE.</speaker>
<p>Benché alla eleganza convenga tal figura, in quanto che (come ti ho detto) ella sceglie e dà luce alle cose, nientedimeno ad altro fine riguardando, cioè a richiamare altro intendimento, è propria di questa forma. Lo istesso si può dire dell'ordinazione, della quale nella eleganza dicemmo. L'altra figura «elezione» sia detta. Questa si fa quando che noi, benché per una cosa pensiamo altra doversi fare, nientedimeno più per altro rispetto dimostriamo quella esser degna di farsi, come qui:</p></sp>
<sp><speaker>DIN.</speaker>
<p>«Più al ventre serventi, a guisa d'animali bruti, che ad altro».</p></sp>
<sp><speaker>ARTE.</speaker>
<p>Ma meglio qui:</p></sp>
<sp><speaker>DIN.</speaker>
<p>«E se io le avessi, più tosto ad altrui le presterei che io per me l'adoperassi».</p></sp>
<sp><speaker>ARTE.</speaker>
<p>E qui ancora più acconciamente:</p></sp>
<sp><speaker>DIN.</speaker>
<p>«I quali doverebbono, se ben altrimenti credessono che fusse il vero, scherzando almeno favoleggiar contra lui».</p></sp>
<sp><speaker>ARTE.</speaker>
<p>La risposta et il ritorno è figura della comprensione. Questa si fa con quelle particelle con le quali una richiama l'altra:</p></sp>
<sp><speaker>DIN.</speaker>
<p>«Era tanto piacevole quanto alcuno altro esser potesse».</p></sp>
<sp><speaker>ARTE.</speaker>
<p>E qui:</p></sp>
<sp><speaker>DIN.</speaker>
<p>«E sì come egli di ricchezza ogn'altro avanzava, così di avarizia e miseria ogn'altro che al mondo fosse soverchiava».</p></sp>
<sp><speaker>ARTE.</speaker>
<p>La soggezione anco ricerca nuova sentenza, come in questo luogo:</p></sp>
<sp><speaker>DIN.</speaker>
<p>«E se così è, grandissima si può dire la benignità di Dio verso noi».</p></sp>
<sp><speaker>ARTE.</speaker>
<p>La partizione appresso è figura dello abbracciamento, come qui:</p></sp>
<sp><speaker>DIN.</speaker>
<p>«Là dove io stimo che egli sia sommamente da commendare, e le ragioni sono due, l'una perché egli ha fatto quello che amico dee fare, l'altra perché egli ha più saviamente fatto che voi non avete».</p></sp>
<sp><speaker>ARTE.</speaker>
<p>Et in altro luogo più chiaramente:</p></sp>
<sp><speaker>DIN.</speaker>
<p>«Carissime donne, sì per le parole di savii uomini udite, sì per le cose da me molte volte vedute e lette, estimava io», ecc. .</p></sp>
<sp><speaker>ARTE.</speaker>
<p>Egli si usa per figura dello abbracciamento spesse fiate togliendo via una cosa, inferire l'altra, come quando dice «Nol fo per salvar me ma '1 vostro onore». E qui ancora:</p></sp>
<sp><speaker>DIN.</speaker>
<p>«Quasi l'ira di Dio, a punire le iniquità degli uomini, con quella pestilenza non dove fossero procedesse, ma solamente a coloro opprimere i quali dentro alle mura della loro città si trovassero, commossa intendesse».
<quote rend="blok">
<lg>
<l>Non frondi verdi, ma di color fosco,</l>
<l>Non rami schietti, ma nodosi e involti,</l>
<l>Non pomi v'eran, ma stecchi con tosco.</l>
</lg>
</quote></p>
</sp>
<sp><speaker>ARTE.</speaker>
<p>Troppo è il numero di queste figure le quali richieggono le seconde e le terze sentenze; ma appresso le predette, quattro sono mirabili: la prima è un congiugnimento il quale di due cose proposte, non solo l'una ma l'altra dimostra maggiormente</p></sp>
<sp><speaker>DIN.</speaker>
<p>«Dico che di tanta efficacia fu la qualità della pestilenza narrata nello appiccarsi dall'uno all'altro, che non solamente da uomo ad uomo, ma questo che è molto più, assai volte visibilmente fece, cioè, che la cosa dell'uomo infermo stato o morto di tale infermità, tocca da un altro animale fuori della spezie dell'uomo, non solamente della infermità il contaminasse ma quello in fra brevissimo spazio uccidesse».</p></sp>
<sp><speaker>ARTE.</speaker>
<p>L'altra è uno rivolgimento ritondo e composto sì fattamente che tutto in se medesimo si contiene, né parte alcuna di esso pienamente si può comprendere se prima non sarà finito del tutto:</p></sp>
<sp><speaker>DIN.</speaker>
<p>«E perciò che la gratitudine, secondo ch'io credo, fra l'altre virtù è sommamente da commendare, et il contrario da biasimare, per non parere ingrato ho meco stesso proposto di voler in quel poco che per me si può, in cambio di ciò ch'io ricevetti, ora che libero dir mi posso, se non a coloro che mi aiutarono, a´ quali per aventura per lo loro senno o per la loro buona ventura. non bisogna, a quegli almeno a' quali fa luogo, alcuno alleggiamento prestare».</p></sp>
<sp><speaker>ARTE.</speaker>
<p>La terza figura è la continuazione, la quale si opra in questo modo:</p></sp>
<sp><speaker>DIN.</speaker>
<p>«Quantunque Pampinea, più per sua cortesia che per mia virtù, m'abbia di voi fatta reina, non sono però io disposta nella forma del nostro vivere solamente il mio giudizio seguire, ma col mio il vostro insieme», ecc. .</p></sp>
<sp><speaker>ARTE.</speaker>
<p>L'ultima figura è il tramezzamento, il quale si fa per dar forza e virtù alla orazione, del quale si è detto di sopra. Et in fine, ogni sospension d'animo che dal dir imperfetto suol nascere è figura o vero artificio di quella forma, e quando una figura con altra in una stessa chiusa et in un medesimo giro si comprende, piena e soprabondante ne rende l'orazione; dove si può dire che la pienezza altro non sia che comprensione et abbracciamento in se stesso raccolto. Come qui:</p></sp>
<sp><speaker>DIN.</speaker>
<p>«Perciò che dalla mia prima giovanezza insino a questo tempo oltra modo essendo stato acceso d'altissimo e nobile amore, forse più assai che alla mia bassa condizione non pare si richiedesse, quantunque appo coloro che discreti erano et alla cui notizia pervenne, io ne fussi lodato e da molto più riputato, nondimeno mi fu egli di grandissima fatica a sofferire, non per crudeltà della donna amata ma per soperchio amore nella mente conceputo, da poco regolato appetito, il quale perciò che a niuno convenevole termine mi lasciava contento stare, più di noia che bisogno non m'era spesse volte sentir mi facea».</p></sp>
<sp><speaker>ARTE.</speaker>
<p>Vedi quanto è ripiena questa orazione per le figure che in essa sono in se medesime moltiplicate, il che fa degno e grande sopra modo il presente proemio, come da te stesso con le regole sopra dette conoscerai continuando da capo. Vedi quanto artificiosamente comincia dicendo, «Umana cosa è l'aver compassione agli afflitti». Perché questo è artificio o figura della purità, che è il dritto, e si ricerca a questa sentenza pietosa et umile quanto al sentimento. Ma volendo poi inalzare, sùbito circonduce e comprende con lo artificio, dicendo: «E come che a ciascuna persona stia bene, a coloro è massimamente richiesto li quali già hanno di conforto avuto mestieri», ecc.</p>
<p>Vedi che di figura in figura, d'una in altro modo artificioso comprende et abbraccia sì fattamente le cose che nella seconda e terza sentenza con grandezza mirabile va richiamando. Né ti maravigliare se tante sono le figure di questa forma quante s'è detto, e molt'altre di più che da te stesso conosci. Però che essendo ella molto necessaria, troppo sarebbe sazievole se alla stessa figura sempre o vero allo stesso artificio ritornasse. Mirabile essempio di essa è questo; leggi:</p></sp>
<sp><speaker>DIN.</speaker>
<p>«Dico, adunque, madonna, che conciò sia cosa che amore niente altro è che disio il quale, come che sia, intorno a quello che ci è piaciuto, si gira, e perciò che amare senza disio non si può, o di goder quello che noi amiamo, o d'altrimenti goderne che noi non godiamo, o di goderne sempre, o di bene che noi con la volontà all'amate cose cerchiamo; e disio altro non è che amore et ogni disio son quello medesimo, e l'uno e l'altro», ecc.</p></sp>
<sp><speaker>ARTE.</speaker>
<p>Ora assai sia detto delle sentenze, dello artificio, delle parole, e delle figure di questa forma. Delle altre parti, veramente poco si può dire. Perciò che ogni chiusa, ogni sito, ogni numero, ogni parte a quella forma si può ridurre, come a quella che ogni maniera possa con la sua larghezza e pienezza compiutamente abbracciare. Diasi, adunque, secondo il bisogno con discreto giudizio quanto a quella si ricerca, e ne riuscirà opera maravigliosa. Or seguita ch'io dica dell'asprezza del dire e dell'altre forme alla grandezza sottoposte.</p></sp>
</div1>
<div1 type="dialogo">
<head><add resp="ed">Dell'<emph>asprezza</emph> del dire.</add></head>
<p>L'asprezza del dire è una forma per riprendere ritrovata,
      pure che la riprensione si faccia a persona maggiore dì
      colui che riprende. Questa forma rare volte si ritruova senza
      correzione et emenda del riprenditore, perciò che la
      licenza del dire è da' buoni biasimata. In che modo poi
      l'uomo corregga et emendi se stesso si dirà nella maniera
      costumata. Sono adunque aspre quelle sentenze che riprendono e
      sgridano i maggiori, come qui:</p>
<sp><speaker>DIN.</speaker>
<p>«Anzi si vuole uccidere questo cane fastidioso, sconoscente che egli non fu degno d'avere una così fatta figliuola come tu se'. Frate bene sta, che basterebbe ch'egli l'avesse ricolta del fango, col mal'anno possa egli esser se tu debbi stare al fracicume delle parole d'un mercadantuzzo di feccia d'asino».</p></sp>
<sp><speaker>ARTE.</speaker>
<p>Ecco che con piena licenza nella semplice asprezza si corre, il che non fu fatto prima che la moglie o la madre prendessero argomento et ardire. Anzi più moderatamente da principio la moglie, che s'infingeva di non sapere che cosa Arriguccio si dicesse, s'inaspriva e però diceva:</p></sp>
<sp><speaker>DIN.</speaker>
<p>«Oimè, marito, che è quello ch'io odo? Perché fai tu tenere me rea femina con tua gran vergogna, dove non sono, e te mal'uomo e crudele, dove tu non se'».</p></sp>
<sp><speaker>ARTE.</speaker>
<p>Ma se Gismonda, cioè la moglie, avesse detto: «Oimè, che è quello ch'io odo? Perché fai tu tenere me rea femina con tua gran vergogna e te mal'uomo e crudele?», più aspra sarebbe stata; ma di tanto si rattenne acciò che provata la sua innocenza potesse poi più liberamente dire:</p></sp>
<sp><speaker>DIN.</speaker>
<p>«Egli ancora è mezzo ebro».</p></sp>
<sp><speaker>ARTE.</speaker>
<p>E poi la madre dì Gismonda più agramente disse: «Mercatantuzzolo di quattro danai che egli è». Il simigliante è nel verso. Leggi quello:</p></sp>
<sp><speaker>DIN.</speaker>
<p><quote rend="blok"><lg>
<l>Fontana di dolore, albergo d'ira.</l>
</lg>
</quote></p>
</sp>
<sp><speaker>ARTE.</speaker>
<p>E quello:</p></sp>
<sp><speaker>DIN.</speaker>
<p><quote rend="blok">
<lg>
<l>L'avara Babilonia ha colmo il sacco.</l>
</lg>
</quote></p>
</sp>
<sp><speaker>ARTE.</speaker>
<p>.E quell'altro:</p></sp>
<sp><speaker>DIN.</speaker>
<p><quote rend="blok"><lg>
<l>Fiamma del ciel su le tue trecce piova.</l>
</lg>
</quote></p>
</sp>
<sp><speaker>ARTE.</speaker>
<p>.Questi sono asprissimi di sentenza. Ma quando sia tempo di dirompere nell'asprezza senza rattenimento o correzione, lo affetto lo dimostra a forza, del quale seco ne tira più di quello che si deve. Et ancora quando sforzati saremo da coloro i quali riprenderemo; ecco:</p></sp>
<sp><speaker>DIN.</speaker>
<p>«Fratelli miei, io veggio che egli è andato cercando ch'io faccia quello che io non volli mai fare, cioè che io vi racconti le mie miserie e le cattività sue, et io il farò».</p></sp>
<sp><speaker>ARTE.</speaker>
<p>Bello essempio di asprezza nella sentenza è questo. Leggi prima la correzione:</p></sp>
<sp><speaker>DIN.</speaker>
<p>«E se a me di ciò cadesse il riprendervi, io so bene ciò che io ve ne direi, avendo riguardo che voi ancora siete con l'arme in dosso nel regno nuovamente acquistato, tra nazion non conosciuta e piena d'inganni e di tradimenti, e tutto occupato da grandissime sollecitudini e d'alto affare, né ancora vi siete potuto porre a sedere; et intra tante cose abbiate fatto luogo al lusinghevole amore. Questo non è atto da re magnanimo, anzi d'un pusillanimo giovanetto».</p></sp>
<sp><speaker>ARTE.</speaker>
<p>L'artificio di levare le aspre intenzioni dalla mente è senza alcuna cosa che raddolcisca l'asprezza a non espor liberamente l'animo suo. Leggi nel medesimo luogo:</p></sp>
<sp><speaker>DIN.</speaker>
<p>«Ora è questo della giustizia de' re, che coloro che nelle lor braccia ricorrono, in cotal forma, chi che essi si sieno, in così fatta guisa si trattino? Io vi ricordo, Re, che grandissima gloria v´è aver vinto Manfredi, ma molto maggiore è se medesimo vincere, e perciò che avete gli altri a correggere, vincete voi medesimo».</p></sp>
<sp><speaker>ARTE.</speaker>
<p>A questo artificio se tu gli aggiugnessi parole aspre e che coi suono loro pungessero e percotessero gli orecchi, come sono queste: «distorto, isquarta, sbrana, istorre, satan, indraca, stirpare, schiatta», che credi tu quanto s'inasprirebbe la orazione? spezialmente dandole i suoi colori e le sue figure, delle quali una ne ha che imperiosamente comanda; come qui:</p></sp>
<sp><speaker>DIN.</speaker>
<p><quote rend="blok">
<lg>
<l>E disse, «Taci, maledetto lupo,</l>
<l>Consuma dentro te con la tua rabbia».</l>
</lg>
</quote></p>
</sp>
<sp><speaker>ARTE.</speaker>
<p>E qui nel luogo di sopra:</p></sp>
<sp><speaker>DIN.</speaker>
<p>«E questo appetito raffrenate, né vogliate con così fatta macchia ciò che gloriosamente acquistato avete guastare».</p></sp>
<sp><speaker>ARTE.</speaker>
<p>E qui:</p></sp>
<sp><speaker>DIN.</speaker>
<p><quote rend="blok"><lg>
<l>«E tu che se' costi anima viva,</l>
<l>Pàrtiti da cotesti che son morti».</l>
</lg>
</quote></p>
</sp>
<sp><speaker>ARTE.</speaker>
<p>.Da poi la interrogazione che riprende è figura dell'asprezza:</p></sp>
<sp><speaker>DIN.</speaker>
<p>«Parti, Giove, che io, la quale produssi e conservo il mondo, degna sia di dover esser biasimata e bestemmiata da ciascheduno?».</p></sp>
<sp><speaker>ARTE.</speaker>
<p>E quivi ancora:</p></sp>
<sp><speaker>DIN.</speaker>
<p>«Perché non si stanno egli inanzi a casa, se astinenti e santi non si credono dover essere? O se pure a questo dar si vogliono, perché non seguitano quell'altra santa parola del Vangelo? «Che incominciò Cristo a fare et ad insegnare?» Facciano in prima essi, poi ammaestrino gli altri».</p></sp>
<sp><speaker>ARTE.</speaker>
<p>Le parti e le membra di questa forma esser deono brevissime, e quasi parole senza giro alcuno; come qui:</p></sp>
<sp><speaker>DIN.</speaker>
<p><quote rend="blok"><lg>
<l>«Dunque che è? perché, perché restai?</l>
<l>Perché tanta viltade al cor allette?</l>
<l>Perché ardire e franchezza non hai?».</l>
</lg>
</quote></p>
</sp><sp><speaker>ARTE.</speaker>
<p>«Et ancora in questo luogo:</p></sp>
<sp><speaker>DIN.</speaker>
<p>«E se così è, che facciamo noi qui? che attendiamo? che sognamo? perché più pigre e lente alla nostra salute che tutto il rimanente de' cittadini siamo? Riputiamoci noi men care che tutte l'altre? Noi erriamo, noi siamo ingannate, ché bestialità è la nostra se così crediamo.</p></sp>
<sp><speaker>ARTE.</speaker>
<p>La composizione delle parole, la chiusa, et il numero dell'asprezza
       dee esser tale che non diletti e sia senza ordine e senza
       suono, ora in uno accento ora in un altro cadendo, come per
       chiari e manifesti essempi nella veemenza ora conoscerai, la
       quale è una forma a questa molto vicina e prossima et in
       più cose con essa conveniente. Leggi qui una mostra di
       quello che io ti dico:</p></sp></div1>
<div1 type="dialogo"><head><add resp="ed">Della
       <emph>veemenza</emph></add>.</head>
<sp><speaker>DIN.</speaker>
<p>«E se tu fai così, di che viverem noi? onde averem noi del pane? Credi tu che io ti sofferi che tu m'impegni la gonnelluccia mia? e gli altri miei pannicelli?</p></sp>
<sp><speaker>ARTE.</speaker>
<p>La veemenza conviene con l'asprezza, perché riprende e rabbuffa. Ma è differente perché contra a' pari o contra agli inferiori si volge, et è più licenziosa dell'asprezza. Sono adunque forti e veementi quelle sentenze che rabbuffano, sgridano e riprendono gli equali, gli inferiori e coloro la riprensione de' quali sommamente agli ascoltanti diletta; et alcuna volta verso se stessa si volge:</p></sp>
<sp><speaker>DIN.</speaker>
<p><quote rend="blok">
<lg>
<l> «O Capaneo, in ciò che non s'ammorza</l>
<l>La tua superbia, sia tu più punito.</l>
<l>Nullo martirio fuor che la tua rabbia</l>
<l>Sarebbe al tuo furor dolor compito».</l>
</lg></quote></p></sp>
<sp><speaker>ARTE.</speaker>
<p>Conviene ancora questa maniera con l'asprezza nelle parole e nelle altre parti, se non che quivi è lecito formare e fingere alcune parole et aggiungere altre figure, come vederai:</p></sp>
<sp><speaker>DIN.</speaker>
<p><quote rend="blok"><lg>
<l>«O cacciati dal ciel, gente dispetta,</l>
<l>..................</l>
<l>Ond'esta tracotanza in voi s'alletta?</l>
<l>Perché ricalcitrate a quella voglia</l>
<l>A cui non puote il fin mai esser mozzo,</l>
<l>E che più volte v'ha cresciuta doglia?</l>
<l>Che giova ne le fata dar di cozzo?».</l>
</lg></quote></p></sp><sp><speaker>ARTE.</speaker>
<p>Ecco la violenza, la interrogazione, il comandare, la finzione de' nomi, e l'asprezza insieme con la degnità che è in quella sentenza riposta, che dice «che giova ne le fata dar di cozzo». Nelle figure della veemenza non poca forza tengono le conversioni e le dimostrazioni. La dimostrazione si fa quando la cosa o l'uomo quasi presente li dimostra, come qui:</p></sp>
<sp><speaker>DIN.</speaker>
<p>«Questo valent'uomo a cui nella mia mal'ora mi deste per moglie, che si chiama mercatante e vuol esser creduto, e che dovrebbe esser più temperato che un religioso e più onesto che una donzella», ecc. .</p></sp>
<sp><speaker>ARTE.</speaker>
<p>Dell'asprezza e della veemenza chiaro essempio è quella canzone che incomincia «Quell'antico mio dolce empio signore», perché dell'una e dell'altra forma è piena. Le interrogazioni appresso, che pungono et abbattono lo avversario, sono figure di questa forma. Ecco:</p></sp>
<sp><speaker>DIN.</speaker>
<p>«Ché non rispondi, reo uomo? ché non di' qualche cosa? Se' tu diventato mutolo?».</p></sp>
<sp><speaker>ARTE.</speaker>
<p>Il dolersi ancora d'alcuna cosa che non sia secondo la buona usanza degli antichi, e la riprensione de' nuovi costumi, è veemente, come qui:</p></sp>
<sp><speaker>DIN.</speaker>
<p>«Non mica simile a quegli i quali sono oggi, che non senza gran vergogna di corrotti e vituperevoli costumi di coloro i quali al presente vogliono essere gentil'uomini e signori chiamati e riputati, e sono più tosto da dire asini nella bruttura di tutta la cattività di vilissimi uomini allevati, che nelle corti. E là dove a que' tempi soleva esser il loro mestiero e la loro fatica di trattar pace, dove guerre tra gentil'uomini fossero nate, e trattar parentadi et amistà, e con bei motti recreare gli animi degli affaticati a conforto e sollazzo le corti, e con agre riprensioni sì come padri mordere i difetti d'i proprii figliuoli; oggi studiano di rapportare male dall'uno all'altro, seminare scandali, et in dir cattività e tristezze».</p></sp>
<sp><speaker>ARTE.</speaker>
<p>Non si può dire a bastanza quanto queste digressioni sono efficaci e potenti a dar forza e grandezza a' vostri componimenti. È da sé bassissima quella novella e rimessa, dove di Frate Cipolla si ragiona; vedi quanto ha del grande in questa parte:</p></sp>
<sp><speaker>DIN.</speaker>
<p>«E certamente egli lo poteva a que' tempi leggermente far credere, perciò che ancora non erano le morbidezze d'Egitto, se non in picciola quantità, trapassate in Toscana, come poi in grandissima copia con disfacimento di tutta Italia son trapassate; e dove che elle poco conosciute fossero in quella contrada, quasi niente erano dagli abitanti sapute. Anzi durandovi ancora la rozza onestà degli antichi, non che veduti avessero pappagalli, ma di gran lunga la maggior parte mai uditi non gli avea ricordare».</p></sp>
<sp><speaker>ARTE.</speaker>
<p>Ritruova questo mio diletto, figliuolo, da inalzare le cose umili con questi modi e di allungare le brievi, come ancora in quel luogo dice. Leggi:</p></sp>
<sp><speaker>DIN.</speaker>
<p>«Perciò che quella virtù, che già fu nell'animo delle passate, hanno le moderne rivolte in ornamenti del corpo, e colei la quale si vede indosso più strisciati e più vergati drappi e con più fregi, si crede dover esser da molto più tenuta e più che l´altre onorata; non pensando che se fusse chi addosso o in dosso a un asino gli ponesse, ne porterebbe troppo più che alcuna di loro, né perciò più da onorare sarebbe che un asino».</p></sp>
<sp><speaker>ARTE.</speaker>
<p>Non credere, figliuolo, che a caso et a gabbo si piglino queste imprese di aggrandire le cose dimesse. Vedi qui:</p></sp>
<sp><speaker>DIN.</speaker>
<p><quote rend="blok"><lg>
<l>Fiorenza dentro de la cerchia antica,</l>
<l>Ond'ella toglie ancora e terza e nona,</l>
<l>Si stava in pace, sobria e pudica.</l>
<l>Non avea catenella né corona,</l>
<l>Non donne contegiate, non cintura</l>
<l>Che fosse a veder più che la persona.</l>
<l>Non faceva nascendo ancor paura</l>
<l>La figlia al padre, ché '1 tempo e la dote</l>
<l>Non fuggian guari e quindi la misura.</l>
</lg>
</quote></p>
</sp>
<sp><speaker>ARTE.</speaker>
<p>Il replicare della ingiuria o vilania è molto aspro e veemente, perché doppo la riprensione hanno una forza grandissima; appresso la interrogazione, come qui; leggi:</p></sp>
<sp><speaker>DIN.</speaker>
<p>«Or non son'io, malvagio uomo, così bella come la moglie di Ricciardo Minutolo? Non son'io così gentil donna? Ché non rispondi, sozzo cane? Che ha colei più di me? Fatti in costà, non mi toccare».</p></sp>
<sp><speaker>ARTE.</speaker>
<p>Riguarda come ora in una parola sdrucciolosa, ora in una tronca, ora in una di due o di tre sillabe finisce, e considera la diseguale disposizione di ciascuna, che tu troverai la composizione, la chiusa, et il numero che non è numero di questa forma e della sua compagna. Non ti maravigliare se così bisogna che ella sia, però che molto bene all'animo risponde che è travagliato, mobile, et inconstante. E perché spesso in voi stesse provate cotai disaguaglianze, però aviene di fingere alcuna fiata che l'uomo sia grave e veemente e riprenditore di se stesso, come qui. Leggi:</p></sp>
<sp><speaker>DIN.</speaker>
<p>«Ahi, misera la vita tua, Tito! Dove poni tu l'animo, l'amore, e la speranza tua? Or non conosci tu sì per gli ricevuti onori da Cremete e dalla sua famiglia, e sì per la intera amicizia la quale è tra Gisippo, di cui costei è sposa, e te, questa giovane convenirsi avere in quella riverenza che sorella? Che adunque ami? Dove ti lasci trasportare allo ingannevole amore? Dove alla lusinghevole speranza? Apri gli occhi dell'intelletto e te misero riconosci. Dà luogo alla ragione e raffrena il concupiscibile appetito. Tempera i desiderii non sani, et ad altro dirizza i tuoi pensieri; contrasta in questo incominciamento alla tua libidine, e vinci te medesimo mentre che tu hai tempo».</p></sp>
<sp><speaker>ARTE.</speaker>
<p>Dove vòi tu ritrovare i più begli essempi che qui? E se desideri ancora sapere dove la veemenza assai vaglia, considera che forti e gravi sono quelle riprensioni che si fan con la rammemorazione de' beneficii, come qui: «Guiscardo, la mia begnignità verso te non avea meritato l'oltraggio e la vergogna la quale nelle mie cose fatta m'hai». In fine, di asprezza, veemenza, e forza piena è la novella di Tebaldo degli Elisci, la quale a tuo piacere potrai leggendo considerare. E ciò basti intorno alla veemenza del dire, alla quale è opposto lo splendore, come saperai.</p></sp></div1>
<div1 type="dialogo">
<head><add resp="ed">Dello <emph>splendore</emph>del dire.</add></head>
<p>Splendida et illustre io chiamo quella orazione la quale con chiara
      e generosa composizione di quelle cose ragiona delle quali voi
      vi gloriate. E però splendide et illustri sono quelle
      sentenze che vanno rammemorando le cose preclare con gloria et
      ornamento di chi dice, o per chi si dice, e che sono con
      grandissimo piacere degli ascoltanti udite. Leggi:</p>
<sp><speaker>DIN.</speaker>
<p>«Mille essempi, così antichi come moderni, potrei addurre a mostrarvi quel vero onore, cui la roba, cui i figliuoli, cui la patria, cui noi medesimi posponiamo, non altrove che nelle mogli, quasi gemma in anello, rinchiudersi».</p></sp>
<sp><speaker>ARTE.</speaker>
<p>E qui:</p></sp>
<sp><speaker>DIN.</speaker>
<p>«Le mie case et i luoghi publici di Roma sono piene d'antiche imagini de' miei maggiori, e gli annali romani si troveranno pieni de' trionfi menati da' Quinti in sul romano Campidoglio; né è per vecchiezza ammarcita, anzi oggi più che mai fiorisce la gloria del nostro nome».</p></sp>
<sp><speaker>ARTE.</speaker>
<p>Vedi quanto è illustre la predetta sentenza e quanto le si accresce di splendidezza per la replica di quel nome, «Roma» e «Romano», il che grandemente i Greci commovea. Ma leggi nel verso:</p></sp>
<sp><speaker>DIN.</speaker>
<p><quote rend="blok"><lg>
<l>Armate eran con lei tutte le sue</l>
<l>Chiare virtuti, o gloriosa schiera,</l>
<l>E teneansi per mano a due a due.</l>
</lg>
</quote></p>
</sp><sp><speaker>ARTE.</speaker>
<p>E così seguitando insino là dove dice:</p></sp>
<sp><speaker>DIN.</speaker>
<p><quote rend="blok"><lg>
<l>Tal venia contra Amore, e in si secondo</l>
<l>Favor del cielo e de le ben nat'alme.</l>
<l>Che de la vista ci non sofferse il pondo.</l>
<l>Mille e mille famose e care salme Torre gli vidi, e scuotergli di mano</l>
<l>Mille vittoriose e chiare palme.</l>
</lg>
</quote></p>
</sp>
<sp><speaker>ARTE.</speaker>
<p>Tutti i fatti gloriosi, ogni gran beneficio fatto alle genti, qualunque opera degna di gloria, dalla luce di questa forma esser dee illustrata et illuminata, l'artificio della quale è con somma fidanza pronunciare le dette sentenze. Leggi:</p></sp>
<sp><speaker>DIN.</speaker>
<p>«Non vide alcuno autore di republica antica che il signoreggiare si conveniva all'ordine de' nobili, il quale però avesse sembianza di stato popolare. Non vide che la suprema dignità, la spezie regia ad un solo dar si dovea, ma la potestà compartire tra molti era più sicuro e più utile. Non vide che a' più savii e più vecchi apparteneva il consultare sopra le cose publiche, con autorità grande ma con potenzia mediocre. Questo tutto e videro e fecero i vostri maggiori. O prudenza d'uomini singolare e quasi divina, o mirabil temperamento di republica! Non seppe alcun savio d'Atene, di Mileto, di Corinto, di Locri, <add resp="ed">di</add> Sparta, di Cartagine, di Roma, o di altro luogo ove sia stata republica, trovar rimedio mai, che per lo più i magistrati non si dessero a' più potenti, a´ più ricchi, a' più ambiziosi, e soli i vostr'antichi prudentissimi sepero a questo male trovar rimedio certissimo».</p></sp>
<sp><speaker>ARTE.</speaker>
<p>Tutta questa orazione è splendidissima e luminosissima, et ha tanta splendidezza che le cose oneste più oneste, le magnifiche più magnifiche, le generose molto più generose paiono a chi le legge. Può anco stare che lo splendore si convenga in lodar le cose da noi affettuosamente bramate e desiderate, perciò che l'affezione tali le fa parere; come qui:</p></sp>
<sp><speaker>DIN.</speaker>
<p><quote rend="blok"><lg>
<l>Da lei ti vien l'amoroso pensiero,</l>
<l>Che mentre il segui al sommo ben t'invia,</l>
<l>Poco prezzando quel ch'ognun disia.</l>
<l>Da lei vien l'animosa leggiadria</l>
<l>Ch'al ciel ti scorge per destro sentiero,</l>
<l>Sì ch'io vo già de la speranza altiero.</l>
</lg>
</quote></p>
</sp>
<sp><speaker>ARTE.</speaker>
<p>E qui:</p></sp>
<sp><speaker>DIN.</speaker>
<p><quote rend="blok"><lg>
<l>Ma ella s'è beata, e ciò noti ode,</l>
<l>Tra l'altre prime creature lieta</l>
<l>Volve sua spera, e beata si gode.</l>
</lg>
</quote></p>
</sp>
<sp>
<speaker>ARTE.</speaker>
<p>Le parole di questa forma esser deono ampie e piene di spirito, e che appaiano quasi con raggi e lumi di gloria vestite et adornate le umane operazioni. Leggi:</p></sp>
<sp><speaker>DIN.</speaker>
<p>«Laonde, senza dubbio niuno, questo è incomparabilmente il maggiore, il più degno, il più onorato, il più alto, il più superbo grado che possa donar la fortuna, eleggere il giudizio, meritar la virtù, acquistar uomo mortale, vedere il mondo».</p></sp>
<sp><speaker>ARTE.</speaker>
<p>Vedi e considera che accrescimento si truova in questa orazione per le parole, che bellezza per le rispondenze, che lume per l'artificio, che divinità per l'acutezza loro.</p></sp>
<sp><speaker>DIN.</speaker>
<p>Che «rispondenze» mi di' tu, o Arte?</p></sp>
<sp><speaker>ARTE.</speaker>
<p>Quando tu verrai alla bellezza del dire, allora tu intenderai quello che io voglio. Bastiti che quelle parole in questo luogo che dicono «maggiore, degno, onorato, alto, superbo», rispondono a queste per ordine, «fortuna, giudizio, virtù, uomo, mondo»; et anco non s'è detto a caso «donare, eleggere, meritare, acquistare», e «vedere». E di ciò assai detto ti sia. Le figure di questa forma sono tolte e dalla maestà, della quale s'è detto, e dalla bellezza, della quale si dirà. Èvvi ancora una figura illustre, la quale si fa mescolando il dritto con l'obliquo. Tu sai che '1 dritto è figura della purità e l'obliquo della comprensione. Cominciando adunque dal dritto e poi torcendo in un colore luminoso e bello in questa forma, come qui (benché non sia di sentenza illustre):</p></sp>
<sp><speaker>DIN.</speaker>
<p>«Ghino di Tacco, per la sua fierezza e per le sue rubberie uomo assai famoso, essendo di Siena cacciato e nimico d'i conti di Santa Fiore...».</p></sp>
<sp><speaker>ARTE.</speaker>
<p>Le parti di questa forma esser convengono alquanto più distese e prolungate delle forme predette. Leggi:</p></sp>
<sp><speaker>DIN.</speaker>
<p>«Udite cosa di lui poco meno che incredibile ma verissima, e tale che gli animi di coloro che nei futuri secoli l'udiranno, empirà di maraviglia. Che avendo il valor suo et i molti beneficii fatti alla sua patria già lungo tempo meritato quest'altissimo grado d'onore, et avendo oggi a sett'anni ferma speranza di conseguirlo, solo che fusse per alcun giorno sostenuta la elezione del nuovo principe; e dall'altra parte vedendo che il soprastare avria forsi apportato alcun danno alla republica per la guerra che allora in terra et in mare ardeva, non volle che pur un'ora per cagion sua si differisse la creazione; et avendo maggior riguardo al bene universale che alla dignità et alla grandezza sua propria, a questo regale onore a lui debito cede volontariamente il principato al competitore».</p></sp>
<sp><speaker>ARTE.</speaker>
<p>Le altre parti di questa forma si prendono dalla maestà, e po' a quella ricorrerai; ma nel verso ancora si deono osservare queste regole, come qui:</p></sp>
<sp><speaker>DIN.</speaker>
<p><quote rend="blok"><lg><l>O aspettata in ciel beata e bella</l>
<l>Anima, che di nostra umanitate</l>
<l>Vestita vai, non come l'altre carca</l>
<l>Perché ti siati men dure ormai le strade,</l>
<l>A Dio diletta, obediente ancella,</l>
<l>Ond'al suo regno di qua giù si varca,</l>
<l>Ecco novellamente a la tua barca,</l>
<l>Che al cieco mondo ha già volte le spalle</l>
<l>Per gir a miglior porto,</l>
<l>D'un vento occidental dolce conforto;</l>
<l>Lo qual per mezzo quest'oscura valle</l>
<l>Ove piangiamo il nostro e l'altrui torto,</l>
<l>Ti condurrà da' lacci antichi sciolta</l>
<l>Per drittissimo calle</l>
<l>Al verace Oriente, ove ella è volta.</l>
</lg>
</quote></p>
</sp>
<sp><speaker>ARTE.</speaker>
<p>Considera da te stesso la grandezza delle parole, la bellezza delle figure, i lunghi giri, et i generosi finimenti dei predetti versi, e fa che la forma di quegli per l'orecchie nella niente tua sì fattamente s'imprima che ovunque ti sia bisogno d'esplicare splendidamente alcuno intendimento, tu possa quasi in uno specchio vedere il tutto. Da poi la splendidezza e magnificenza del dire, èvvi una forma la quale è composta delle sopra dette. Perciò che ha le sentenze e l'artificio dell'asprezza e della veemenza, le parole splendide, aspre e veementi, e le altre parti non meno urgenti che dello splendore. Dove, adunque, saranno le sentenze aspre, le figure veementi e le altre parti illustri, troverai la detta forma, la quale «vivacità» o «forza» voglio che mi sia lecito di nominare, perché allora la orazione dimostra lo spirito et il vigore che in essa si contiene. La quale, benché dalle predette forme risulti, niente però dalla natura di quelle, o per meglio dire, da quelle esser si conosce grandemente diversa. Leggine questo essempio:</p></sp></div1>
<div1 type="dialogo"><head><add resp="ed">Della <emph>vivacità.</emph></add></head>
<sp><speaker>DIN.</speaker>
<p>«Credi tu, malvagio e perverso eretico, delle divine cose e de' sacri et occulti misterii, quando tu nelle lascivie e brutture d'ogni cattività come un porco bruttato con fraude, perversità e, presunzione, poter parlare? Credi tu, cane arrabbiato, quelle cose che tanti valenti e santi uomini, amici di Dio, dal divino spirito guidati, drittamente esposero e come sono nel secreto di Dio chiaramente espressero, tu con lo invidioso dente della invidia e con inaudita perversità oscurare, mordere e sottosopra rivoltare? Credi tu, istrumento diabolico, ciò che poté Paolo, Agostino, Gregorio, Ambrogio, e tanti santissimi e dottissimi amici di Dio, tu perfido, tu ignorante, tu odiato dal cielo, di potere? Te sommo Iddio chiamo per testimonio di ciò ch'io dirò, non tesori, non forze, non favori, non studii e sollecitudini de' mortali ti dànno la gloria tua, o capaci di essa ci fanno, ma la gloriosa umiltà, la pietosa dottrina, e la onesta dimanda dei raggi della tua luce ornata, lieti, beati e felicissimi ci rende».</p></sp>
<sp><speaker>ARTE.</speaker>
<p>Considera, o Dinardo, la forza di questa orazione, e vederai la disposizione di quella illustre, la conversione veemente, la repetizione illustrissima, le parti con lunghezza di giri perfette, le villanie aspre, le interrogazioni urgenti, e finalmente la vivacità d'ogni cosa naturale isveglianti gli animi degli ascoltatori. E tanto voglio che detto sia d'intorno alla vivacità et efficacia del dire. Ora resta che della bellezza ragioniamo.</p></sp></div1>
<div1 type="dialogo">
<head><add resp="ed">DELLA BELLEZZA DEL DIRE.</add></head>
<p>Come nella chiarezza era dubbio di non cadere in bassa et umile maniera, e però le fu dato per sostegno la grandezza e magnificenza del dire, così nella grandezza è pericolo di uscire in forma che non abbia ornamento e proporzione, e però se le darà per misura e bellezza sua una forma diligente, accurata e ben composta, la quale in termini convenienti richiudendo l'ampiezza della orazione, e sangue e colore amabile e grazioso le donerà, onde il tutto misurato e temperato maravigliosamente si potrà vedere. Questa forma né sentenze né artificio separato dall'altre forme ritiene, ma ogni sua forza nelle parole, nel sito di esse, nei lumi, e nelle altre parti è riposta; se però dare non le vogliamo quelle sentenze che acute sono e di sottile intendimento, delle quali si dirà poi. Le parole adunque di questa forma sono le soavi, leggiadre, brievi, di facile intelligenza, ischiette, e con gran circospezione traportate, perciò che le traslazioni in questa forma esser deono rarissime e le figure di questa misurata e ben composta maniera sono le repetizioni. Leggi:</p>
<sp><speaker>DIN.</speaker>
<p><quote rend="blok"><lg>
<l>«Per me si va ne la città dolente,</l>
<l>Per me si va ne l'eterno dolore,</l>
<l>Per me si va tra la perduta gente».</l>
</lg>
</quote></p></sp><sp><speaker>ARTE.</speaker>
<p>È molto bella et ornata questa figura e tanto più ha di ornamento quanto quello che si replica, augumenta e cresce. Come qui:</p></sp>
<sp><speaker>DIN.</speaker>
<p><quote rend="blok"><lg>
<l>«Amor, che a cor gentil ratto s'apprende,</l>
<l>Prese costui de la bella persona</l>
<l>Che mi fu tolta, e´l modo ancor m'offende.</l>
<l>Amor che a nulla amato amar perdona</l>
<l>Mi prese del costui piacer sì forte</l>
<l>Che, come vedi, ancor non m'abbandona.</l>
<l>Amor condusse noi ad una morte».</l>
</lg></quote></p></sp><sp><speaker>ARTE.</speaker>
<p>Se alla repetizione aggiugnerai la interrogazione, senza dubbio tu entrerai nella maniera forte e veemente, come qui:</p></sp>
<sp><speaker>DIN.</speaker>
<p>«Qual amore, qual ricchezza, qual parentado avrebbe le lagrime et i sospiri di Tito con tanta efficacia fatti a Gisippo nel cuor sentire che egli perciò la bella sposa, gentile et amata da lui avesse fatta divenir di Tito, se non costei? Quai leggi? Quai minacce?», ecc.</p></sp>
<sp><speaker>ARTE.</speaker>
<p>Tu, da te stesso poi, quanto ornata sia e veemente questa parte considerando vedrai, tanto più se appresso le dette figure ancora vi porrai la conversione, della quale di sopra s'è detto. Né ti maravigliare se una medesima figura sia da altre figure ornata et illustrata, però che la lingua di questi ornamenti è capacissima. Lascia che a suo modo altri ragioni, tu ne sarai giudice e la cosa istessa te lo dimostra. La conversione adunque è figura di questa idea e si suol fare quando in quella stessa parola più membri si lasciano terminare, come nello essempio ora letto. Bella è ancora la ritornata, che si fa quando la parola che segue comincia da quella in che la precedente finisce, come qui. Leggi:</p></sp>
<sp><speaker>DIN.</speaker>
<p><quote rend="blok"><lg>
<l>Di me medesmo meco mi vergogno.</l>
</lg>
</quote></p>
</sp>
<sp><speaker>ARTE.</speaker>
<p>E qui:</p></sp>
<sp><speaker>DIN.</speaker>
<p>«E con soave passo a' campi discesa, per l'ampia pianura su per le rugiadose erbe in fine a tanto che...», ecc.</p></sp>
<sp><speaker>ARTE.</speaker>
<p>O vero in questo modo:</p></sp>
<sp><speaker>DIN.</speaker>
<p><quote rend="blok"><lg><l>«Infiammo contra me gli animi tutti,</l>
<l>E gli infiammati infiammar sì Augusto,</l>
<l>Che' lieti onor tornaro in tristi lutti».</l>
</lg>
</quote></p>
</sp>
<sp><speaker>ARTE.</speaker>
<p>Et ancora il bisquizzo come nell'uno poeta si dice:</p></sp>
<sp><speaker>DIN.</speaker>
<p><quote rend="blok"><lg>
<l>Ch'io fui per ritornar più volte volto.</l>
</lg>
</quote></p>
</sp>
<sp><speaker>ARTE.</speaker>
<p>E l'altro:</p></sp>
<sp><speaker>DIN.</speaker>
<p><quote rend="blok">
<lg>
<l>Il fiorir queste innanzi tempo tempie.</l>
</lg>
</quote></p>
</sp>
<sp><speaker>ARTE.</speaker>
<p>Da poi la predetta, vi sono anco altre ornatissime figure, come è il loro ascendimento e la tradozione et altre. Lo ascendimento si fa quando le parti che seguono cominciano dalle parole medesime, nelle quali van terminando le parti precedenti, con questa condizione che si mutino le cadenze di esse parole. Come qui:</p></sp>
<sp><speaker>DIN.</speaker>
<p><quote rend="blok">
<lg>
<l>Né '1 dir l'andar, né l'andar lui più lento.</l>
</lg>
</quote></p>
</sp>
<sp><speaker>ARTE.</speaker>
<p>O vero in quest'altro modo:</p></sp>
<sp><speaker>DIN.</speaker>
<p>«Lusca, io non posso credere che queste parole vengano dalla mia donna, e perciò guarda quello che tu di'. E se pure da lei venissono, non credo che con l'animo fermo dire le ti faccia. E se pure con l'animo le dicesse, il mio signore mi fa più onore che io non merito».</p></sp>
<sp><speaker>ARTE.</speaker>
<p>La tradozione è figura che, replicando la stessa parola, non solamente dimostra la intenzione di chi parla, ma mirabil ornamento accresce ove ella si truova, come qui:</p></sp>
<sp><speaker>DIN.</speaker>
<p><quote rend="blok"><lg>
<l>L'aura che '1 verde lauro e l'aureo crine.</l>
</lg>
</quote></p>
</sp>
<sp><speaker>ARTE.</speaker>
<p>Molto diligente et accurata figura è quella che si fa quando due o più parti fra sé congiunte si sogliono proferire. Leggi:</p></sp>
<sp><speaker>DIN.</speaker>
<p>«Et utile consiglio potranno pigliare e conoscere quello che sia da fuggire e che sia similmente da seguitare».</p></sp>
<sp><speaker>ARTE.</speaker>
<p>E qui:</p></sp>
<sp><speaker>DIN.</speaker>
<p>«A cui grandi e rade et a cui minute e spesse».</p></sp>
<sp><speaker>ARTE.</speaker>
<p>Forza è che ovunque in una bella et adornata figura s'abbatta un bel giudizio, egli conosca e senta dentro di sé alcuna dolcezza, come se uno udirà in questo modo ragionare:</p></sp>
<sp><speaker>DIN</speaker>
<p><quote rend="blok">
<lg>
<l>Risposemi:«Non uomo, uomo già fui,</l>
<l>E li parenti miei furon Lombardi,</l>
<l>Mantovani per patri ambedui,</l>
<l>Nacqui sub Iulio, ancor che fosse tardi,</l>
<l>E vissi a Roma sotto il buon Augusto</l>
<l>Al tempo degli dèi falsi e bugiardi.</l>
<l>Poeta fui, e cantai di quel giusto</l>
<l>Figliuol d'Anchise, che venne da Troia</l>
<l>Poi che '1 superbo Ilion fu combusto».</l>
</lg></quote></p></sp>
<sp><speaker>ARTE.</speaker>
<p>Non sentirai tu per questa disgiunzione, per la quale ogni parte sotto il suo verbo è rinchiusa, una diligenza gentile del poeta? sì come là dove dice:</p></sp>
<sp><speaker>DIN.</speaker>
<p><quote rend="blok"><lg><l> «Io son Beatrice, che ti faccio andare,</l>
<l>Vegno dal loco ove tornar disio,</l>
<l>Amor mi mosse, che mi fa parlare».</l>
</lg>
</quote></p></sp>
<sp><speaker>ARTE.</speaker>
<p>E molto più se nella prosa detto ritrovassi:</p></sp>
<sp><speaker>DIN.</speaker>
<p>«A que' tempi che i nostri maggiori aveano l'occhio al governo di questa republica, era riconosciuta la virtù de' buoni, davansi i compensi dei danni ricevuti per la patria; chi robava il publico era castigato; fioriva una gioventù dedita alla mercanzia o vero alle lettere; lasciavasi il sacerdozio e la milizia da´ nostri, questa perché i cittadini non pigliassero l'arme contra se stessi, quello acciò che fussero più sinceri i parenti a far giudicio delle cose importanti».</p></sp>
<sp><speaker>ARTE.</speaker>
<p>Vedi, che narrando partitamente e senza congiugnimento alcuno, il parlare è spedito, la figura ornata, e dilettevole sopra modo il suono di essa orazione. Al cui ornamento il traportar delle parti di essa giova mirabilmente, come quando si dice: «Al costei foco, al colei grido»;</p></sp>
<sp><speaker>DIN.</speaker>
<p><quote rend="blok">
<lg>
<l>Giovinetto pos´io nel costui regno.</l>
</lg>
</quote></p>
</sp>
<sp><speaker>ARTE.</speaker>
<p>E qui:</p></sp>
<sp><speaker>DIN.</speaker>
<p><quote rend="blok">
<lg>
<l>Usate le colei bellezze.</l>
</lg>
</quote></p>
</sp>
<sp><speaker>ARTE.</speaker>
<p>In questo caso non si dee di tanto levar dall'ordine loro le parole che la sentenza oscura deventi, come: «Che i belli, onde mi struggo, occhi mi cela», di che è quasi piena quella canzone:</p></sp>
<sp><speaker>DIN.</speaker>
<p><quote rend="blok">
<lg>
<l>Verdi panni, sanguigni, oscuri, o persi.</l>
</lg>
</quote></p>
</sp>
<sp><speaker>ARTE.</speaker>
<p>Bello alquanto è quel transportamento che dice:</p></sp>
<sp><speaker>DIN.</speaker>
<p><quote rend="blok">
<lg>
<l>Or non odio per lei, per me pietade</l>
<l>Cerco, ché quel non vo´, questo non posso.</l>
</lg>
</quote></p>
</sp>
<sp><speaker>ARTE.</speaker>
<p>Concedesi però a´ poeti maggior licenza per rispetto della necessità del verso, nel quale ancora più ampio luogo si fanno gli ornamenti che nella prosa. Pure non è che del bello non abbiano assai quelle figure che per le negazioni affermano, come «s'egli sì dicesse, et io nol niego», cioè «io il confesso». E quella «non è alcuno che nol creda», cioè «ognuno il crede». Poi «non tacque», cioè «parlò e disse». Suole ancora chi scrive a maggior bellezza circoscrivendo le cose, con più parole quello che con una si può esprimere, come qui:</p></sp>
<sp><speaker>DIN.</speaker>
<p><quote rend="blok"><lg>
<l>Era già l'ora che volge il desio</l>
<l>A´ naviganti, e intenerisce il core</l>
<l>Il dì che han detto ai dolci amici «A Dio».</l>
</lg>
</quote></p>
</sp>
<sp><speaker>ARTE.</speaker>
<p>E così si chiama il sole «pianeta che distingue l'ore», e dicesi «la prudenza di Mario», «la sapienza di Catone», in luogo di dire «Mario prudente» e «Catone saggio». Et è appresso bella figura la innovazione, come qui:</p></sp>
<sp><speaker>DIN.</speaker>
<p><quote rend="blok">
<lg>
<l>Parte presi in battaglia, e parte uccisi.</l>
</lg></quote></p></sp><sp><speaker>ARTE.</speaker>
<p>E qui:</p></sp>
<sp><speaker>DIN.</speaker>
<p><quote rend="blok"><lg><l>Taciti, soli, e senza compagnia</l>
<l>N'andavan l'un dinanzi e l'altro dopo.</l>
</lg>
</quote></p>
</sp>
<sp><speaker>ARTE.</speaker>
<p>Ecco come la bellezza ogni forma abbelisce, né per tanto avenga che ella molte figure e molti lumi dimostre; di quelle solamente si contenta, ma studiosa del diletto si sforza di ragionare variamente. Laonde per fuggir la sazietà con mirabile artificio è usata di variare la orazione. E questo suol fare primieramente doppo molte voci di piene e sonore lettere, ponendone alcune di basse e rimesse. Da poi fuggendo la continuata giacitura degli accenti sopra una medesima sillaba, ora nelle ultime, ora in quelle che vanno innanzi ad esse gli sopramette, e di più in mezzo delle lunghe le corte parole framettendo, grazia et adornamento le giunge. Bella cosa è sì come tra cittadini vedere gli stranieri, così tra le nostre parole alcuna udirai che aliena sia, e mescolare, le isquisite con alcuna delle popolari, le nuove con le usate. E finalmente la elezione in questa parte può assai, la quale ritrovandosi in saldo e sottil giudicio dimostra in un'essere tutto quello che col consiglio di molti eletto e ricolto esser potrebbe. E però non degna le vili, scaccia le brutte, fugge le aspre, abbraccia le eleganti, sceglie le significanti, e con copia maravigliosa varia la disposizione, i tempi, il numero et i finimenti. Né di pari lunghezza formerà le parti del parlare, né ripiglierà una stessa figura, un tempo medesimo, un modo simile, una persona pari; ma quasi un adorno prato la orazione di molta varietà formando, diletto e gioia recherà sempremai. Leggi prima qui come il poeta i medesimi nomi non ridice in uno stesso luogo:</p></sp>
<sp><speaker>DIN.</speaker>
<p><quote rend="blok"><lg>
<l>Io credo che ei credette ch'io credesse</l>
<l>Che tante voci uscisser da quei bronchi</l>
<l>Da genti che per noi si nascondesse.</l>
<l>Però disse il maestro: «Se tu tronchi</l>
<l>Qualche fraschetta d'una d'este piante,</l>
<l><add resp="ed">Li</add> pensier ch'hai, si faran tutti monchi».</l>
<l>Allor porsi la mano un poco avante</l>
<l>E colsi un ramuscel da un gran pruno</l>
<l>E'1 tronco suo gridò: «Perché mi schiante?»</l>
<l>Da che fatto fu poi di sangue bruno,</l>
<l>Rincominciò a gridar: «Perché noi sterpi?</l>
<l>Non hai tu spirto di pietade alcuno?</l>
<l>Uomini fummo, e or sem fatti sterpi.</l>
<l>Ben <add resp="ed">dovrebb'esser</add> la tua man più pia</l>
<l>Se state fossim'anime di serpi».</l>
<l>Come d'un stizzo verde che arso sia</l>
<l>Da l'un de' lati che da l'altro geme</l>
<l>E cigola per vento che va via,</l>
<l>Così di quella scheggia usciva insieme</l>
<l>Parole e sangue, and'io lasciai la cima</l>
<l>Cadere, e <add resp="ed">stetti</add> come l'uom che teme.</l>
</lg>
</quote></p>
</sp>
<sp><speaker>ARTE.</speaker>
<p>Tu puoi vedere in quanti modi il poeta ha voluto variar le, parole, e con quanta felicità egli lo abbia ottenuto. Il che in molti luoghi si può in esso vedere, sì come là dove parlando del lago gelato lo chiama ora «ghiaccio», ora «vetro», ora «gelo», «grosso» o «duro vello», ora «ghiaccio», ora «gelati guazzi», ora «eterno uzzo», ora «gelata», ora «cristallo», ora «fascia gelata», ora «fredda crosta», ora «lagrime invetriate», e simili altre parole usa variando il poema. Il simigliante hanno fatto e sono per fare tutti gli scrittori di nome. Leggerai mirabili essempi della varietà in tanti principii di giornate e di novelle che sono in quell'autore, e leggerai anco l'ultima parte del secondo libro di quest'altro che comincia: «Che andiamo noi pure tuttavia di molti amanti e diletti ragionando?».</p>
<p>Ma è tempo di ritornar omai alle altre parti della forma predetta. E però d'intorno alle membra dei sapere che la lunghezza di esse in questa forma è più desiderata che la brevità e cortezza:non però voglio che su lo stremo ti fermi, ma con più distese parti che nella eleganza vorrei che le sue sentenze si portassero e che le parole di esse in tal guisa si collocassero e si terminasse quella orazione che variate al sopra detto modo il fastidio e la sazietà si fuggisse, et in grado ogni sprezzata cosa ci venisse. Il numero al verso vicino in questa forma ci vuole, il qual numero prima sarà di quella maniera che di sopra ti ho detto, cioè riposo e movimento; o vero tempo di proferire; o da poi di un'altra che ora io ti dimostrerò. Perciò che molto bene all'orazione si può dar forma numerosa e bella, la quale sia nata da una certa necessità delle cose ben composte e considerate, come il contraporre i contrarii e le cose discordi l'una all'altra con misura corrispondenti, ritrovare i simili, i pari, et altre, cose somiglianti a queste, delle quali partitamente e con essempio ne dirò. Sono alcune membra o nodi della orazione i quali hanno le lor sentenze opposte, ma con una corrispondenza tra loro mirabile temperate. Il primo essempio sarà di quello che si chiama «pare», il quale si fa quando le parti che si hanno a corrispondere sono quasi di pare numero di sillabe e di tempi; «quasi» dico, però che questa parità di sillabe e di tempi con saldo intendimento e giudizio deve essere stimata, e non del tutto pari. L'essempio di questa forma è questo:</p></sp>
<sp><speaker>DIN.</speaker>
<p>«Dov'ella disonestamente amica ti fu, ch'ella onestamente tua moglie divenga».</p></sp>
<sp><speaker>ARTE.</speaker>
<p>Nel predetto essempio in due modi si vede esser fatta numerosa la orazione, prima per la parità delle sillabe, la quale nelle parti si vede; poi per la contrarietà corrispondente. Perché «amica» e «moglie» sono contrarii, «onestamente» e «disonestamente» sono contrarii et opposti. Solo di pari va questo. Leggi:</p></sp>
<sp><speaker>DIN.</speaker>
<p>«Quivi a niuno si cerca inganno, a niuno si fa ingiuria».</p></sp>
<sp><speaker>ARTE.</speaker>
<p>I contrarii, adunque, fanno la orazione esser numerosa, come ancora qui:</p></sp>
<sp><speaker>DIN.</speaker>
<p>«E di gran lunga è da elegger più tosto il poco e saporito che il molto et insipido».</p></sp>
<sp><speaker>ARTE.</speaker>
<p>Nei simili ancora cade il numeroso concento, in modo che quando in simil suono la chiusa finisce, ne risulta il numero:</p></sp>
<sp><speaker>DIN.</speaker>
<p>«Quel rossore che in altri ha creduto gittare, sopra di sé l'ha sentito tornare».</p></sp>
<sp><speaker>ARTE.</speaker>
<p>Spesso aviene che per fuggire il sospetto di cotesto artificio, la simiglianza dei finimenti delle parole in mezzo delle parti si ponga, come qui:</p></sp>
<sp><speaker>DIN.</speaker>
<p>«Poi veggendo che questo suo consumamento più tosto che emendamento della cattività del marito potrebbe essere».</p></sp>
<sp><speaker>ARTE.</speaker>
<p>E qui:</p></sp>
<sp><speaker>DIN.</speaker>
<p>«Che più dispettosamente che saviamente parlando».</p></sp>
<sp><speaker>ARTE.</speaker>
<p>Molti essempi ritroverai da te stesso di queste numerose maniere, nate dalla corrispondenza delle parti. Ora vorrei che bene avertissi di non replicare più volte cotesti adornamenti e di non affettar tanto la consonanza delle parti che cadessi in fastidio, o vero in sospetto, degli ascoltanti. E per questa reggerai medesimamente il verso, nel quale caduto in più luoghi si vede l'autore delle novelle, il quale a me pare che di ciò molto curato non abbia. Ben è vero che con mirabile perfezione riempie le parti e le membra della sua favella quando divide i nodi de' suoi giri in tre parti, come qui:</p></sp>
<sp><speaker>DIN.</speaker>
<p>«Perciò che niun'altro diletto, niun'altro diporto, niun'altra consolazione lasciata ti ha la tua estrema fortuna».</p></sp>
<sp><speaker>ARTE.</speaker>
<p>E qui:</p></sp>
<sp><speaker>DIN.</speaker>
<p>«E se qualunque di quelle fusse in Salomone, o in Aristotile, o in Seneca, avrebbe forza di guastar ogni lor senno, ogni lor virtù, ogni lor santità».</p></sp>
<sp><speaker>ARTE.</speaker>
<p>E qui:</p></sp>
<sp><speaker>DIN.</speaker>
<p>«Ma quanto sien sante, quanto poderose, e di quanto ben cagion le forze d'amore...», ecc.</p></sp>
<sp><speaker>ARTE.</speaker>
<p>Considera la distinzione de' membri in quella novella dove introduce lo scolare e la vedova, perché così richiedeva la dotta persona dello scolare. È degno di considerazione il numero delle sillabe che nelle parti che hanno a rispondere l'una all'altra si mette. Perciò che quando una parte di troppo l'altra avanzasse, non ne seguiterebbe alcuna numerosa composizione, e però buone e numerose appaiono esser queste:</p></sp>
<sp><speaker>DIN.</speaker>
<p>«Acciò che come per nobiltà d'animo dall'altre divise siete, così ancora per eccelenzia di costumi spartite dall'altre vi dimostriate».</p></sp>
<sp><speaker>ARTE.</speaker>
<p>Ma qui appare alquanto lunghetta la rispondenza e la disagguaglianza de' membri. Leggi:</p></sp>
<sp><speaker>DIN.</speaker>
<p>«Quanto più si parla de' fatti della fortuna, tanto più a chi vuole le sue cose ben riguardare ne resta da poter dire».</p></sp>
<sp><speaker>ARTE.</speaker>
<p>Può esser ancora che non si gusti il numero per la lunghezza delle sue parti, ben che sieno quasi pari, come qui:</p></sp>
<sp><speaker>DIN.</speaker>
<p>«Egli aviene spesso che sì come la fortuna sotto vili arti alcuna volta grandi teso i di virtù nasconde, così ancora sotto turpissime forme d'uomini si truova maravigliosi ingegni dalla natura essere stati riposti».</p></sp>
<sp><speaker>ARTE.</speaker>
<p>, S'io ti volessi ogni cosa mostrare d'intorno alla bellezza del
       dire, troppo ritarderei gli studii che hai a fare e poco ti la
       scerei da essercitarti d'intorno alla eloquenza
       umana. Però, per trapassare alle altre forme,
       parlerò della veloce e pronta maniera della orazione, la
       forza della quale è nello artificio più tosto, e
       nelle seguenti parti, che nelle sentenze
       riposta.</p></sp></div1>
<div1 type="dialogo"><head><add resp="ed">DELLA VELOCE E PRONTA
       MANIERA.</add></head>
<p>L'artificio adunque della prestezza è a brievi dimandi brievemente rispondere. Leggi:</p><sp><speaker>DIN.</speaker>
<p><quote rend="blok">
<lg>
<l>S'amor non è, che è dunque quel ch'io sento?</l>
<l>Ma s'egli è amor, per Dio, che cosa e quale?</l>
<l>Se buona, ond'è l'effetto aspro e mortale?</l>
<l>Se ria, ond'è sì dolce ogni tormento?</l>
</lg>
</quote></p>
</sp>
<sp><speaker>ARTE.</speaker>
<p>.O vero il fare molte dimande con forze di spirito e brevità:</p></sp>
<sp><speaker>DIN.</speaker>
<p>«Non era egli nobile giovane? Non era egli tra gli altri suoi cittadini bello? Non era egli valoroso in quelle cose che a' giovani s'appartengono? Non amato? Non avuto caro? Non volentieri veduto da ogni uomo?».</p></sp>
<sp><speaker>ARTE.</speaker>
<p>Le membra, quasi parole, esser deono brievi e volubili, e che paia che in esse sia il movimento del parlar nostro, oltre alla significazione delle parole nelle quali è riposta la forza della espressione di ogni forma. Leggi:</p></sp>
<sp><speaker>DIN.</speaker>
<p>«Soli bastano, accompagnati crescono; una mille ne fa, e delle mille in brieve tempo mille ne nascono per ciascuna. Sono aspettate giocondissime, non aspettate venturose, sono cari agevoli ma disagevoli via più care; in quanto le vittorie acquistate con alcuna fatica fanno il trionfo maggiore, donare, rubbare, guadagnare, guiderdonare, ragionare, sospirare, lagrimare, rotte, reintegrate, prime seconde, false e vere, lunghe, brievi, tutte sono dilettevoli, tutte sono graziose».</p></sp>
<sp><speaker>ARTE.</speaker>
<p>Vedi che movimento apporti seco questo parlamento, il quale quando l'uomo è riscaldato s'ascolta con maraviglia delle genti. Consiste anco nella forza delle parole e nel suono e nella composizione, come qui:</p></sp>
<sp><speaker>DIN.</speaker>
<p><quote rend="blok">
<lg>
<l>E già venia su per le torbid'onde</l>
<l>Un fracasso d'un suon pien di spavento,</l>
<l>Per cui tremavan ambedue le sponde,</l>
<l>Non altramente fatti che d'un vento</l>
<l>Impetuoso per gli avversi ardor,</l>
<l>Che fier la selva senza alcun rattento,</l>
<l>Gli rami schianta, abbatte e porta i fiori;</l>
<l>Dinanzi polveroso va superbo</l>
<l>E fa fuggir le fiere e gli pastori.</l>
</lg>
</quote></p>
</sp>
<sp><speaker>ARTE.</speaker>
<p>Tanto voglio che tu sappia della prestezza del dire. Perciò che da te medesimo puoi comprendere quanto et il concorso delle vocali e l'asprezza delle sillabe sia lontana da questa forma, e sapere che ogni indugio di proferire, ogni raccoglimento, ogni giro, impedisce il movimento suo. Resta adunque a dire della forma accostumata e delle sue parti, la quale è che si conviene alle cose et alle persone in tal modo che quello che si chiama «decoro» in essa chiaramente si vede.</p></sp></div1>
<div1 type="dialogo">
<head><add resp="ed">DELLA FORMA ACCOSTUMATA.</add></head>
<p>E però la detta forma sotto di sé quattro maniere principali si vede contenere. La prima è la umiltà e bassezza. L'altra è la piacevolezza et il diletto. La terza è l'acutezza e prontezza. E l'ultima la moderatezza della orazione. Delle quai forme necessariamente in questa forma si ragiona perché così porta la natura degli uomini, i quali sono o vili o riputati o piacevoli o moderati. La bassezza dunque è forma infima e dimessa del dire, alle rozze et idiote persone conveniente, a femine e fanciulli non disdicevole, da' comici richiesta et usata più tosto che da oratori et eloquenti uomini, e più tosto nelle cause de' privati che nei communi consigli ricercata, quando vorrai attribuire il parlar a quella persona cui non si disdice la bassezza. Cadono in questa simplicità di dire i pastori e quelli che le cose boscarecce van descrivendo, e però le sentenze di questa forma sono più basse et umili e più facili che quelle della purità e scioltezza del dire. Laonde alcuni giuramenti sciocchi a questa maniera si confanno:</p>
<sp><speaker>DIN.</speaker>
<p>«O Calandrino mio dolce, cuor del corpo mio, quanto tempo t'ho desiderato d'averti e di poterti tenere a mio senno. Tu m'hai con la piacevolezza tua tratto il filo della camicia, tu m'hai aggrattigliato il cuore con la tua ribecca. Può egli esser che io ti tenga?».</p></sp>
<sp><speaker>ARTE.</speaker>
<p>Leggeralla tutta, e tutto che in questa forma vi sia bassezza, non è però essa senza artificio; perciò che per dimostrarla palese si suole alcuna fiata minutamente ogni cosa descrivere et ogni particolarità chiarire, et introdurre alcune sciocche risposte o semplici contenzioni di cose che non rilevano con detti, le sentenze de' quali sono grandi ma le parole sciocche e rozze. Leggi:</p></sp>
<sp><speaker>DIN.</speaker>
<p>«Cominciò a dire ch'egli era gentiluomo per procuratore, e ch'egli avea di scudi più di milantanove senza quelli ch'egli avea a dare altrui, che erano anzi più che meno, e che egli sapeva tale cose fare e dire che domine pure unquanche».</p></sp>
<sp><speaker>ARTE.</speaker>
<p>A tuo agio ne leggerai il restante; ma vedi la contenzione:</p></sp>
<sp><speaker>DIN.</speaker>
<p>«Guatatala un poco in cagnesco per amorevolezza la rimorchiava; et ella cotale salvatichetta, facendo vista di non avedersene, andava pure oltra in contengo».</p></sp>
<sp><speaker>ARTE.</speaker>
<p>Séguita, ché tutta è bassa per li giuramenti, per le beffe, e per alcuni rabbuffi, come qui:</p></sp>
<sp><speaker>DIN.</speaker>
<p>«Vedi, bestial uomo che ardisce, là dove io sia, a parlar prima di me, lascia dir a me». — Et alla reina rivolta disse: 'Madonna, costui mi vuol far conoscer la moglie di Sicofanta, né più né meno come se io con lei usata non fussi, che mi vuol dar a vedere che la notte prima che Sicofanta giacque con lei, messer Mazza entrasse in Montenero per forza e con spargimento di sangue; et io vi dico che non è vero, anzi v'entrò pacificamente».</p></sp>
<sp><speaker>ARTE.</speaker>
<p>La descrizione del fante di fra Cipolla e della fante è bassa e propria di questa forma, et alcuni lamenti con parole usitate e popolari. Leggi:</p></sp>
<sp><speaker>DIN.</speaker>
<p>«Oimè, oimè, Giannel mio, io son morta, ecco il marito mio, che tristo il faccia Dio che si tornò, e non so che questo si voglia dire».</p></sp>
<sp><speaker>ARTE.</speaker>
<p>Et alcuni proverbi e modi sono dimessi. Leggi:</p></sp>
<sp><speaker>DIN.</speaker>
<p>«E così al modo del villan matto doppo il danno fece il patto, e muoia soldo e viva amore e tutta la brigata».</p></sp>
<sp><speaker>ARTE.</speaker>
<p>Dalle sentenze di questa forma si può far congettura, quai parole e che numero e quai chiuse ad essa si convengono. Però che artificiosamente da ogni artificio lontana esser deve ogni sua parte, et imitare la semplicità e grossezza delle persone. Io non vorrei questa forma in un poema grande e generoso, e dubito che per questa ragione da alcuni ripreso non sia uno dei più cari figliuoli ch'io abbia, il quale spesso per dire ogni cosa minutamente cade in parole bassissime, come quando disse:</p>
<p><quote rend="blok">
<lg>
<l>Un amme non saria potuto dirsi,</l>
</lg>
</quote>
o vero:
<quote rend="blok">
<lg>
<l>E mentre che là giù con l'occhio cerco,</l>
</lg>
</quote>
e quello che segue;
<quote rend="blok">
<lg>
<l>Tra le gambe pendevan le minuggia,</l>
<l>La corata parea e il tristo sacco,</l>
</lg>
</quote>
et il resto.
<quote rend="blok">
<lg>
<l>E non vidi già mai menare stregghia</l>
<l>A ragazzo aspettato da signorso,</l>
</lg>
</quote>
e là dove disse che:
<quote rend="blok">
<lg>
<l>Tenevan bordone alle sue rime.</l>
</lg>
</quote></p>
<p>Ma ora al diletto passando, dirò che per diletto degli ascoltanti alcuna volta l'orazione ad una forma s'inchina la quale tutta è riposta nella il intenzione del poeta, e però gioconda e dilettevole maniera s'addimanda quella che la semplice e dimessa alquanto più rileva et alla favola o favolosa narrazione si volge. Laonde le sentenze di questa forma saranno contrarie alla forma della dignità del dire, e però dilettevoli e gioconde sono quelle dove ragionano insieme la Discordia e Giove, et in quel dialogo d'amore ove si dimostra in che guisa discendesse fra' mortali Amore. Sono anco grate e dolci quelle sentenze che hanno quelle cose minutamente descritte, le quali per natura loro hanno onde piacere ai sentimenti umani, e però la descrizione dell'amenissima valle delle donne è molto grata ad udire. Considererai di quanta dolcezza sia stato a maestro Simone il ragionamento di Bruno, quando egli descrisse la brigata che giva in corso, e dei loro sollazzi e piaceri e delle altre cose dilettevoli che egli vedeva et udiva. Ma è ben che tu sappia come di quelle cose che a' sensi sono sottoposte, alcune sono oneste, alcune disoneste. Le disoneste se palesamente si scuoprono coi loro proprii vocaboli, offender sogliono le caste orecchie, benché non offendano quelli che né di dirle né di farle si sogliono vergognare. Ma se con discreto modo leggiadramente cuoprono la bruttezza loro, non pure non perdono il diletto quando sono intese, ma molto più di soavità seco recano agli ascoltanti. Narra lo amore di due cognati il poeta Dante, e volendo il fine di esso quanto più poteva onestamente scoprir, disse: «Quel giorno più non vi legemmo avante», cioè attendemmo ad altro che a legger quello che fu cagione del nostro amore. E così quando l'altro poeta disse, «Con lei fuss'io da che si parte il sole, / E non ci vedess'altri che le stelle», e così in mille modi o per le cose antecedenti o per quelle che seguono, essendo meno disoneste, le disonestissime appalesar si possono. Né è poca lode di chi scrive, in tale occasione abbattendosi, senza offensione anzi con diletto delle oneste persone, descriver le cose meno che oneste. Intendasi adunque la cosa e fuggasi la bruttezza delle parole, et in questo modo sarà soave e dilettevole il parlar vostro.</p>
<p>Al quale gli amori, le bellezze dei luoghi, i giardini, i prati, i fiori, le fontane, la primavera, le pitture, et altre cose piacevoli aggiungendosi, senza dubbio si dimostrerà la predetta forma, della quale anco di sopra s'è detto assaì quando del diletto e della gioia ti ragionai, che naturalmente muove ogni cosa creata. E così secondo l'affezione di ciascuno si porge solazzo e piacere col ragionare. L'artificio e le parole della giocondità tolte sono dalla prima forma del dire, chiamata purità e nettezza. Voglio bene in questo passo che con più licenza usi gli aggiunti; segno è che i poeti, lo studio de' quali è proprio il dilettare, allora più dilettano quando più belli et accomodati aggiunti sono usati di porre ne' versi loro. Ecco, leggi:</p></sp>
<sp><speaker>DIN.</speaker>
<p>Giace nella sommità di Partenio, non umile monte della pastorale Arcadia, un dilettevole piano di ampiezza non molto spazioso, però che '1 sito del luogo nol consente, ma di minuta e verdissima erbetta sì ripieno che se le lascive pecorelle con gli avidi morsi non vi pascessero, vi si potrebbe d'ogni tempo ritrovar verdura».</p></sp>
<sp><speaker>ARTE.</speaker>
<p>Tutti i principii delle giornate sono a prova fatti per dilettare, e però molti aggiunti vi sono mescolati come tu potrai vedere. Egli si suole ancora interporre dei versi per dilettare, ma con destro modo. Perciò che non mi pare che bene stia che 1a composizione abbia del verso come qui:</p></sp>
<sp><speaker>DIN.</speaker>
<p>«Così detto e risposto e contentato, doppo un brieve silenzio di ciascuno».</p></sp>
<sp><speaker>ARTE.</speaker>
<p>Ecco che nella prosa vi è il verso, senza quel proposito che io ti diceva, e però bisogna rompere i versi con alcuna parola. Eccoti, verso è: «Post'avea fine al suo ragionamento»; ma dicendo «Post'avea fine Lauretta al suo ragionamento», non è più verso, benché questo autore altrove non si fosse schifato dal verso, come quando disse: «Poscia che molto commendata l'ebbe», e «Disleale e spergiuro e traditore», «E poi con un sospir assai pensoso», e «Luogo molto solingo e fuor di mano». E questi versi, quanto sono migliori, tanto più sono da esser fuggiti nel filo della orazione, se non quando o per essempio o per autoritade o per diletto sono tolti da poeti. Ora delle figure di questa, saperai che alla gioconda forma, oltra le figure che alla purità et umiltà convengono, quelle ancora non disdicono che alla bellezza si dànno, e però le membra pari di simili cadimenti, le rime, i bisguizzi, i tramutamenti, i circoli, le voci simiglianti, il fingere dei nomi, sono figure di questa forma. Leggi i simili cadimenti:</p></sp>
<sp><speaker>DIN.</speaker>
<p>«Tranquilla <add resp="ed">le</add> lite de' giudicanti; ristora le fatiche <add resp="ed">de'</add> guerreggianti, in quelle con le severe leggi degli uomini la piacevolezza della natura mescolando, a questi nel mezzo degli nocentissimi guerreggianti pure et innocentissime paci recando».</p></sp>
<sp><speaker>ARTE.</speaker>
<p>Nell'essempio letto vi troverai anco la bellezza d'i contrari, la parità de' membri, perché niente ci vieta che una stessa figura da molti lumi ancora illuminata si possa fare illustre e luminosa. «L'aura, che il verde lauro e l'aureo crine», è scherzo di voci simiglianti. «Il mormorar dell'onde, bisbiglio, spruzzare, ribombo, gracidare», sono parole finte che con diletto esprimeno il fatto. Ecco quando colui disse, «Filli, Filli, sonando tutti i calami», parve veramente che i calami fussono tocchi col fiato di detto pastore, e quello senza far motto alcuno. Rima fu quella di costui che disse: «Tanto d'intorno a quel più bello, quanto più de l'umido sentiva di quello». E per più adornamento e diletto disse anco: «L'acqua la quale alla sua capacità soprabondava», «E come i falli meritano punizione, così i beneficii meritano guiderdone». Nella rima è posta la dolcezza de' poeti di questa lingua, dalla qual rima chi ardisse o tentasse per alcun modo di dipartirsi, tosto si pentirebbe. Le rime più vicine sono più dolci. Questa licenza del rimare moderatamente si piglia da' prosatori, pur che di affettata dilettazione disonesto segno non porga. Voglio bene la composizione di questa forma numerosa e più al verso vicina che l'altre, ma il verso per ogni modo le tolgo. Guarda con che facilità si potrebbe cotesta prosa alla dolcezza del verso ridurre; leggi:</p></sp>
<sp><speaker>DIN.</speaker>
<p>«Una fede medesima tra loro per le menti, una fermezza, uno amore in ogni sasso, in ogni tronco, in ogni riva, vede l'amante la faccia dolce della sua bella donna, et essa quella del suo signore».</p></sp>
<sp><speaker>ARTE.</speaker>
<p>Ma ora non voglio che tanto ti piaccia la forma predetta che, tralasciando la dignità e grandezza del dire, procuri con ogni studio il diletto e piacere che da quella sola procede. Perciò che io non vorrei che alcuna parte del tuo ragionamento senza piacer s'udisse di chi l'ascolta, il qual piacere nasce ancora dalla Idea dell'altre forme, e dalle orecchie allo animo trapassando, ogni parte di esso sparge di diletto maraviglioso. Perché movendo si diletta, e dilettando si move, et insegnando similmente si move e diletta, in quanto che lo insegnare, il movere et il dilettare sono operazioni non distinte l'una dall'altra. Ma lasciamo questa quistione ad altro tempo, et ancora non stiamo troppo in questa forma tutta di altra considerazione come quella che al poeta grandemente convenga, al quale poeta i giuochi e le cose ridicole si confanno. E però di esse ora non te ne dico, e tanto più a dietro di buon cuore ti lascerò questa materia, quanto di essa copiosamente da molti ne è stato scritto e ragionato. La risponsione ad ogni parte è anco figura di diletto. Leggi:</p></sp>
<sp><speaker>DIN.</speaker>
<p>«La quale ci ha fatte nei corpi delicate e morbide, negli animi timide e paurose, ne le menti benigne e pietose, et hacci dlate le corporali forze leggeri, le voci piacevoli, et i movimenti dei membri soavi».</p></sp>
<sp><speaker>ARTE.</speaker>
<p>Ma ora passiamo all'acutezza del dire, forma invero egregia e di più alto pensamento che altra meritevole. Però che ella contiene le sentenze sue del tutto contrarie alla umiltà e bassezza della orazione, et invero altro dicendo, altro intende. Perciò che è di cose che hanno in sé forza e valore, laonde lo artificio è proferire le alte e difficili intenzioni pianamente e con facilità, e le umili et abiette che paiano alte e degne. Onde il primo modo è quando si piglia una parola in altra significazione che nella usata e consueta maniera, né però è meno convenevole e propria se gli si riguarda alla forza della voce che la usata e consueta, come qui:</p></sp>
<sp><speaker>DIN.</speaker>
<p><quote rend="blok"><lg>
<l>Non creda donna Berta e ser Martino,</l>
<l>Per veder un furar, altro offerere.</l>
<l>Vedergli dentro al consiglio divino;</l>
<l>Ché quel può surger, e quel può cadere.</l>
</lg>
</quote></p>
</sp>
<sp><speaker>ARTE.</speaker>
<p>Il secondo modo è quello che si fa non mettendo la parola dove ella bene starebbe, il che «abusione» s'addimanda, come è a dire «allegrezza insanabile» in luogo di dire «allegrezza grandissima». Séguita il terzo modo di porre una parola più volte, ma che sempre sia ad un modo istesso pigliata, come dicendo: «se egli muore, morirà tutto, perché vivendo non vive». Usasi ancora in questa forma un altro artificio assai degno di considerazione, il quale si fa quando il parlare si fa pieno di traslazioni e per la moltitudine di quelle si fa ognor più manifesto. Leggi:</p>
</sp>
<sp><speaker>DIN.</speaker>
<p><quote rend="blok">
<lg>
<l>Le leggi son, ma chi pon mano ad esse?</l>
<l>Nullo, perché il pastor che precede</l>
<l>Ruminar può, ma noti ha l'ugne fesse,</l>
<l>Per che la gente, che sua guida vede</l>
<l>Pur a quel bel ferir ond'ella è ghiotta,</l>
<l>Di quel si pasce e più oltre non chiede.</l>
</lg>
</quote></p>
</sp>
<sp><speaker>ARTE.</speaker>
<p>Et in questo altro loco ancora:</p></sp>
<sp><speaker>DIN.</speaker>
<p><quote rend="blok">
<lg>
<l>Nel mezzo del camin di nostra vita</l>
<l>Mi ritrovai in una selva oscura,</l>
<l>Ché la diritta via era smarita.</l>
</lg>
</quote></p>
</sp>
<sp><speaker>ARTE.</speaker>
<p>Acuti sono ancora quei rimedii che vanno quasi medicando le durezze delle tralazioni con alcune altre più chiare. Ecco dire «il fiato della morte» è dura tralazione; ma dire della morte: «e spigne col suo fiato il nostro lume» è acutamente raddolcita la asprezza sua. E qui: «Con altezza di animo propose di calcar la miseria della fortuna». Voglio ancora che acuto sia il porre inanzi gli occhi le cose con bella colligazione di sígnificantissime parole. Vuoi tu vedere la celerità del tempo, leggi:</p></sp>
<sp><speaker>DIN.</speaker>
<p><quote rend="blok">
<lg><l>Da l'aureo albergo con l'aurora inanzi</l>
<l>Sì ratto usciva il sol cinto di raggi</l>
<l>Che detto avrest': «e' si pur corcò dianzi».</l>
</lg>
</quote></p>
</sp><sp>
<speaker>ARTE.</speaker>
<p>E:</p></sp>
<sp><speaker>DIN.</speaker>
<p><quote rend="blok">
<lg>
<l>Io vidi il ghiaccio, e lì presso la rosa,</l>
<l>Quasi in un tempo il gran freddo e il gran caldo.</l>
</lg>
</quote></p>
</sp>
<sp><speaker>ARTE.</speaker>
<p>E:</p></sp>
<sp><speaker>DIN.</speaker>
<p><quote rend="blok">
<lg>
<l>Che pure udendo par mirabil cosa:</l>
<l>..................</l>
<l>Veggo la fuga del mio viver presta,</l>
<l>Anzi di tutti, e nel fuggir del sole</l>
<l>La ruina del mondo manifesta.</l>
</lg>
</quote></p>
</sp>
<sp><speaker>ARTE.</speaker>
<p>Vòi tu vedere dipinta la oscurità? Leggi:</p></sp>
<sp><speaker>DIN</speaker>
<p><quote rend="blok">
<lg>
<l>Buoi d'inferno e di notte privata</l>
<l>D'ogni pianeta, sotto pover cielo,</l>
<l>Quant'esser può di nuvol tenebrata.</l>
</lg>
</quote></p>
</sp>
<sp><speaker>ARTE.</speaker>
<p>Non solamente le parole fanno l'effetto, ma le sillabe e le lettere stesse. Vedi quante fiate vi è replicata la quinta lettera come lente, bassa, et oscura. Sotto questa forma i bei detti si comprendono, e quei motti urbani che con dimesse parole dicono altissime cose. Laonde alcune sentenze, la ragione delle quali in esse si contiene, acute sono e di svegliato ingegno segni manifesti, come a dire: «le minacce son arme del minacciato», «sendo tuuomo, pensa alle cose umane, et essendo mortale non aver l'odio immortale», e quello: «rade volte è senza effetto quello che vuole ciascuna delle parti». Queste sono le parti principali della forma sublime et acuta; nelle altre hai da seguitare la purità et eleganza del dire. Ma della modestia e circonspezione del parlare, nel quale consiste quanta grazia tu ti puoi con gli ascoltanti acquistare, dirò, pregandoti caramente, che tu voglia questa sopra tutte l'altre elegere, abbracciare, e favorire in ogni tuo ragionamento. Modesta è adunque quella forma del dire che le proprie cose abbassando innalza le altrui, e quasi cede e toglier si lascia del suo, il che opinione acquista di gran bontade appresso chi ode. Le sentenze di quella sono quelle che dimostrano l'animo di chi parla alieno dalle contenzioni, il desiderio di fuggire e terminar le contese, il dispiacere d'accusar altrui, il poter dimostrar maggior peccati dell'avversario e non farlo, e quello che si fa, farlo sforzatamente et astretto dalla verità; e per non lasciar opprimere gl'innocenti, verso de' quali chi dice si deve dimostrare con questa forma officioso e benigno, come fece costui; leggi:</p></sp>
<sp><speaker>DIN.</speaker>
<p>«Mi piace condescendere a' consigli degli uomini, de' quai dicendo mi converrà far due cose molto a' miei costumi contrarie; l'una fia alquanto me commendare, e l'altra il biasmar alquanto altrui o avilire».</p></sp>
<sp><speaker>ARTE.</speaker>
<p>Molti uomini eccellenti nelle lodi che date hanno ai loro cittadini, usati sono di dire «voi faceste, voi vinceste»; ma nel dimostrare alcuna cosa meno che onesta de' fatti loro hanno detto per modestia: «Noi perdessimo, noi male si portassimo, noi alquanto imprudentemente togliessimo la guerra». A queste sentenze si aggiugne l'artificio, il quale consiste nel dire di sé e delle proprie cose modestamente e con dubitazione, facendole arditamente minori di quello che sono, escusando per lo contrario gli avversarii, o vero con ragione e con alquanto di timore accusandoli, permettendoli alcuna cosa a suo modo in loro diffesa pronunziare acciò non si dia sospetto al giudice di esser contenzioso et amico delle liti. In questo caso voglio che tu usi parole basse e pure e quelle che hanno manco forza nelle tue lodi e nel biasimo degli avversari; e però quelle figure a questa forma sono accomodate nelle quali con deliberato consiglio alcuna cosa si pretermette, avisando però l'ascoltante di tale deliberazione. In brieve, ti dico che la dissimulazione, che ironia s'addimanda, avenga che alcuna volta morda e punga, è però artificio o figura di questa materia, nella quale alcuni Greci riuscirono mirabilmente. La correzione et il giudicio con timore soni colori di questa idea, come quando si dice: «s'io non m'inganno, s'io non erro, così lui pare, e simiglianti modi, i quali, quanto più hanno del leggiadro, tanto più dilettano e fanno l'effetto che si ricerca. La correzione è in quel luogo:</p></sp>
<sp><speaker>DIN.</speaker>
<p>«Sì come prima cagione di questo peccato, se peccato è, perciò che io t'accerto…».</p></sp>
<sp><speaker>ARTE.</speaker>
<p>E la dissimulazione ivi:</p></sp>
<sp><speaker>DIN.</speaker>
<p><quote rend="blok">
<lg>
<l>Godi, Fiorenza, poi che sei sì grande.</l>
</lg>
</quote></p>
</sp>
<sp><speaker>ARTE.</speaker>
<p>Bel modo e modesto è quando o il biasimo o la lode si fa dar da una terza persona, perché meno ha d'invidia il testimonio altrui che '1 nostro, e però in questo poeta nel dire la origine sua vedrai modestia maravigliosa. Leggi ancora qui:</p></sp>
<sp><speaker>DIN.</speaker>
<p>«Nobilissime giovani, a consolazione delle quai io mi sono messo a così lunga fatica, io mi creda, aiutandomi la divina grazia sì come io aviso, per gli vostri pietosi preghi non già per i miei meriti, quello compiutamente aver fornito che io nel principio della presente opera promisi di dover far».</p>
</sp>
</div1>
<div1 type="dialogo">
<head><add resp="ed">DELLA VERITÀ DEL DIRE.</add></head>
<sp><speaker>ARTE.</speaker>
<p>Et il principio della quarta giornata è ripieno di questi modi. Ma tempo è di venire all'ultima forma di questo ordine, ma prima in dignità e perfezione come quella senza la quale niuna delle altre può nell'animo entrare degli ascoltanti, dico della verità; alla quale, benché la modesta e dimessa forma più che l'altre s'avicinano, nientedimeno non è da dire che ella debbia dall'altre esser abbandonata. Imperò che non è opinione o effetto che senza essa indurre si possa. Questa fa credere che così sia come si dice; questa mostra l'animo di chi ragiona; questa è frutto li quella virtù che noi chiamiamo imaginazione, così potente nel porre le cose dinanzi agli occhi e così efficace ad ottenere ogni nostra intenzione. Dimostrasi, adunque, l'animo di chi parla in questo modo, cioè senza mezzo alcuno rompendo in uno effetto, perché la natura in questa guisa vi dispone, che quando siete in uno affetto senza altra ragione in quello entrando le dimostrate. Così l'ira, lo sdegno, il disio, il dolore, et ogni accidente si fa palese. Insomma, se vi fidate o disfidate, e tenete speranza d'alcuna cosa; se allegrezza vi muove o noia alcuna, veracissimi pareranno gli affetti vostri se da quello che desiderate senza porvi tempo di mezzo cominciate. Leggi:</p></sp>
<sp><speaker>DIN.</speaker>
<p><quote rend="blok"><lg><l>Fiamma del ciel sii le tue trecce piova.</l>
</lg>
</quote></p>
</sp>
<sp><speaker>ARTE.</speaker>
<p>E qui dove il poeta dimanda aiuto:</p></sp>
<sp><speaker>DIN.</speaker>
<p><quote rend="blok"><lg>
<l>Quando vidi costui nel gran diserto,</l>
<l>«Miserere di me» gridai a lui.</l>
</lg>
</quote></p>
</sp>
<sp><speaker>ARTE.</speaker>
<p>.Come qui è vizioso, dove un nuncio corre al palazzo a dar nova alla regina della presa della città, et ardere e saccheggiare ogni cosa, et incomincia con lunga narrazione dicendo:</p></sp>
<sp><speaker>DIN.</speaker>
<p>«Io vi dirò diffusamente il tutto».</p></sp>
<sp><speaker>ARTE.</speaker>
<p>Ma ritorniamo. Avendo il poeta dimandato aiuto a Virgilio, più brieve che può gli dà notizia di sé. E perché l'affetto lo spronava a chiedergli per che cagione egli si trovasse in quel luogo selvaggio, dice: «Ma tu perché ritorni a tanta noia?». E fa maggiore il suo affetto replicando: «Perché non sali il dilettoso monte?». Laonde il poeta, pien di maraviglia di veder Virgilio, non gli risponde ma dà loco allo affetto e dice: leggi:</p></sp>
<sp><speaker>DIN.</speaker>
<p><quote rend="blok">
<lg>
<l>«Or se' tu quel Virgilio e quella fonte</l>
<l>Che sparge di parlar sì largo fiume?»,</l>
<l>Risposi lui con vergognosa fronte.</l>
</lg>
</quote></p>
</sp>
<sp>
<speaker>ARTE.</speaker>
<p>E più, ritornando all'effetto di prima, «O degli altri poeti onor e lume». Vedi come la Discordia con Giove adirata in tal modo comincia:</p></sp>
<sp><speaker>DIN.</speaker>
<p>«Parti, Giove, che io, la quale produssi e conservo il mondo, degna sia di dover esser biasmata da ciascaduno?».</p></sp>
<sp><speaker>ARTE.</speaker>
<p>Serbati in questo caso a dimostrare che in te più vaglia la natura che l'arte, et otterrai la credenza del vero che tu vuoi. Dire con volubili parole è segno di verità, l'infigner d'aversi scordato, il dimostrare di essere dall'artificio lontano, e lo esser dalla verità commosso, il correggersi da se stesso, lo esclamare in alcune parti quasi rapito dal vero, e finalmente una diligente trascuragine et una trascurata diligenzia può far apparenza di vero. Ecco quanto bene appare e la modestia e la verità usar la Discordia dove dice:</p></sp>
<sp><speaker>DIN.</speaker>
<p>«E se '1 mio essere pien di miseria mi ci rende in dispetto l'esser dèa (come tu sei) e nata al gentilissimo modo del sangue tuo, pieghi il tuo animo ad ascoltarmi benignamente, e siati stato il mio minacciare più tosto segno di disperazione che cagion d'odio o di sdegno che tu mi debbi portare».</p></sp>
<sp><speaker>ARTE.</speaker>
<p>E poco di poi:</p></sp>
<sp><speaker>DIN.</speaker>
<p>«Io parlerò, Giove, affine di farti pietoso alla mia miseria, non con animo d'esser lodata come eloquente. Muove il doler la mia lingua, parte e dispone a suo modo le mie parole, e quale io '1 sento nel core, tale a te vegna all'orecchie. Ché senza esser altramente artificiosa et ornata, assai ti persuaderà l'orazion mia a dolerti di me, la quale di tanto non son conforme allo affanno, che ove quello continuamente m'afflige, questa tosto si finirà et ad ogni richiesta tua s'interromperà. Però che qualunque volta cosa dirò che menzogna ti paia, son contenta di dichiararla, acciò che picciolo error nel principio non si faccia grande alla fine».</p></sp>
<sp><speaker>ARTE.</speaker>
<p>Vedi quanto efficaci sieno le esclamazioni:</p></sp>
<sp><speaker>DIN.</speaker>
<p>«O Amor, quanti e quali sono le tue forze!».</p></sp>
<sp><speaker>ARTE.</speaker>
<p>E là dove dice:</p></sp>
<sp><speaker>DIN.</speaker>
<p>«O felici anime, alle quali in un medesimo dì avenne il fervente amore e la mortal vita terminare, e più felici se insieme ad uno medesimo luogo n'andaste, e felicissimi se nell'altra vita si ama e voi vi amate come di qua faceste».</p></sp>
<sp><speaker>ARTE.</speaker>
<p>Questa esclamazione fa parere la cosa vera; il salimento, bella; la sentenza, degna e grande; le parole, aspra et acerba; et il numero, splendida e generosa. Al predetto artificio s'aggiungono le parole convenienti alle cose, le aspre nell'ira, le pure e le símplici nella commiserazione. Leggi:</p></sp>
<sp><speaker>DIN.</speaker>
<p>«Ahi, dolcissimo albergo di tutti i miei piaceri, maledetta sia la crudeltà di colui che con gli occhi della fronte or mi ti fa vedere! Assai m'era con quelli della mente riguardarti a ciascun'ora. Tu hai il tuo corso finito e di tale, come la fortuna te '1 concedette, ti se' spacciato. Venuto se' alla fine, alla quale ciascun corre; lasciate hai le miserie del mondo e le fatiche».</p></sp>
<sp><speaker>ARTE.</speaker>
<p>Considera le parti, le parole, e le figure di questa forma nello essempio ora letto, e le simili userai nelle occasioni che ti verranno, e vederai uscirne opera maravigliosa. Vedi che commiserazione si truova in queste parole:</p></sp>
<sp><speaker>DIN.</speaker>
<p>«Caro mio signore, se la tua anima ora le mie lagrime vede e niuno conoscimento o sentimento doppo la partita di quella rimane a' corpi, ricevi benignamente l'ultimo dono di colei la quale tu vivendo cotanto amasti».</p></sp>
<sp><speaker>ARTE.</speaker>
<p>Vedi ancora qui la somiglianza del vero grandemente adoprasi in rispondere alle cose che potriano esser dimandate:</p></sp>
<sp><speaker>DIN.</speaker>
<p>«Andreuccio, io sono molto certa che tu ti maravigli e delle carezze le quali io ti fo e delle mie lagrime, sì come colui che non mi conosci e per aventura mai ricordar non m'udisti. Ma tu udiraì tosto cosa la quale più ti farà forse maravigliare, sì come è ch'io sia tua sorella».</p></sp>
<sp><speaker>ARTE.</speaker>
<p>Eccoti che con una cosa più incredibile fa parere il falso esser vero. Usasi questo modo nel raccontare e nello amplificar le lodi o vero i vituperii delle genti, o vero in narrare le cose fuori dell'ordine naturali e rare. Con una antiveduta escusazione come qui:</p></sp>
<sp><speaker>DIN.</speaker>
<p>«Carissime donne, a me si para dinanzi a dovermisi far raccontare una verità che ha troppo più di quello che ella fu di menzogna sembianza».</p></sp>
<sp><speaker>ARTE.</speaker>
<p>Vera insomma è quella forma del dire nella quale, considerata la natura delle cose, la varietà degli affetti, la usanza del vivere, con prudenza e riguardo dimostra le cose, fuggendo il cospetto dello artificio. E però molto leggiadramente si dee procedere nell'accurata e bella forma del dire, nella quale più vale il numero e l'artificio che nell'altre. Sieno dunque gli spirti di questa forma sparti per tutto il corpo, accompagnati dal sangue della bellezza e dal movimento della celerità del dire, che facilmente si otterrà il desiderato fine. Negl'affetti grandi, brievi sieno le membra, vivaci le parole; nel resto il giudicio di chi parla abbia luogo. E qui sia il fine delle forme e maniere del dire, in quanto che di ciascuna partitamente si può dire.</p>
<p>Ma non sarà il fine di esse in quanto bisogna sapere il modo di usarle et accomodarle nella civile orazione. Perciò che colui né oratore né erudito parerebbe il quale come novell'essercitasse le predette maniere da se stesse ignude et incomposte, onde l'arte sua si manifestasse et egli di abominevole sazietà e fastidio riempiesse le orecchie e gli animi degli ascoltanti. Bella cosa è, adunque, il mescolare insieme le predette forme e farne una ottima mistura, dalla quale n'uscirà l'ottima et universale idea della orazione, appresso la quale sarà quella che mancherà alquanto da quella ottima mescolanza. E così di grado in grado scemando, il terzo, il quarto, e l'ultimo luogo occuperà l'oratore. Della prima e perfetta composizione delle forme io non ti troverei per la verità chi in questa lingua potesse, perché gli scrittori di essa hanno avuta altra intenzione che formare la cittadinesca maniera, benché per quello ch'io stimo non anderà molto che alcuno ci nascerà atto a questa grandezza, alla quale più tosto manca la fatica che il modo.</p>
<p>Ora in quale forma debbia abondare la eloquenza saperai, perché la chiarezza, la verità, e quella che accostumata si chiama sono le forme principali di tutta la maniera civile. Da poi, appresso, io amerei la celerità del dire, con quelle forme poi che alla grandezza si dànno, tra le quali io eleggerei la comprensione. Le altre veramente secondo il tempo e la occasione reggendomi, abbraccerei con quella scelta e con quella discrezione che volentieri e non isforzate paressero venire nel parlar mio. Ben è vero che molte sono le intenzioni degli uomini, e quelle con diligenza esser deono considerate. Chi vuole dei secreti di natura parlare e delle cose morali, dee abondar in grandezza senza alcuno volubile movimento. Chi veramente cerca narrare i fatti de' mortali, come si fa nella istoria, eleggerà la schiettezza et eleganza, nella quale è riposto l'ordine delle cose e dei tempi; e riguarderà prima i consigli e le deliberazioni, poi le azioni et i fatti, e finalmente gli avenimenti e successi. Nei consigli dimostrerà quello che deve esser lodato e quello che merita biasimo nelle azioni, i fatti e le parole, il modo et il fine. E nei successi dimostrerà ciò che alla virtù e ciò che alla fortuna si deve attribuire. Chi nei senati vuol esprimere la forza della eloquenza perché il peso delle cose sarà posto sopra le spalle di chi ragiona, bisogna abondare in grandezza e dignità, dimostrar cura e pensamento. Il che non vale nei giudicii se non sono di cose gravi et importanti, perché in esse più simplicità e bassezza si ricerca, essendo quegli per lo più di cose e di uomini privati. Nel difendere, assai vale la forma accostumata e bassa, se non quando arditamente il fatto si nega; poco ancora vi si vedrà di volubile e presto movimento. Ma non così nello accusare, dove et aspro e veemente e vivo esser dee l'accusatore. Chi loda si dee dare alla bellezza et al diletto, et apprezzare lo splendore senza veemenza e celerità.</p>
<p>Et in brieve, bisogna aprir gli occhi e nello imitare i dotti et eccellenti uomini si richiede considerare di che forma essi sieno più abondanti e di che meno, acciò che sapendo per qual cagione essi stati sieno tali, ancora non sia tolto il potere agli studiosi di accostarsi loro, et aguagliarli, e se possibile è (che pure è possibile al modo già detto) di superargli. E chi pure non volesse la fatica, potesse almeno giudicare i loro secreti. Molti e minuti sono i precetti d'intorno a questo essercizio, ma io non voglio più affaticarmi, essendo quegli in molti e grandi volumi ordinatamente riposti. Oltra che il nostro discorso a niuno può parere imperfetto quando egli voglia la nostra intenzione riguardare, la quale, è stata di fare i fondamenti della eloquenza et avvertire di quanta cognizione esser debbia chi a quella si dona, sopra i quali fondamenti sono fondate l'articelle de' maestri e gli essercizii de' giovanetti. Bastiti, o Dinardo, che tu sia giunto là dove di giugnere desideravi, e che tu abbi veduto un circolo della tanto desiderata cognizione. Però che dalle parti dell'animo incominciasti, et in esse sei ritornato, avendo il corso tuo sopra di natura e sopra di me fornito come sopra due rote di quel carro che per lo aperto cielo ti condurrà vittorioso e trionfante.</p>
</sp>
</div1>
</body>
</text>
</TEI.2>
