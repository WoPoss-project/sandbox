<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Breve considerazione intorno al componimento de la comedia de' nostri tempi</title>
      <author>Bernardino Pino</author>
    </titleStmt>
    <extent>48 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit000037</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Trattati di poetica e retorica del Cinquecento</title>
        <title type="part">v.</title>
        <author>Pino, Bernardino</author>
        <editor id="ed">Weinberg, Bernard</editor>
        <publisher>Laterza</publisher>
        <pubPlace>Roma [etc.]</pubPlace>
        <date>1970-1974</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita"/><language id="lat">Latino</language></langUsage>
    <textClass>
      <keywords scheme="CDD">
        <term>808.009031 - RETORICA E RACCOLTE</term>
      </keywords>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Roma</name>
      </respStmt>
      <item>Digitalizzazione - OCR</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Roma</name>
      </respStmt>
      <item>Correzione linguistica</item>
    </change>
    <change>
      <date>2003-03-11T00:00:00.000+02:00</date>
      <respStmt>
        <name>Marina Larena</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2003-03-24T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
    <div1 type="capitolo" n="Breve considerazione intorno al componimento de la comedia de' nostri tempi">
<opener><salute>AL MAGNIFICO ET ECCELLENTE DOTTOR DI LEGGI IL SIGNOR SFORZA D'ODDO, NOBILE PERUGINO, D. B. P.</salute></opener>
<p>Molto magnifico et eccellente Signore. Ho voluto commodamente leggere tutta l'operetta de l'<title>Erofilomachi</title> che a Vostra Signoria magnifica et eccellente piacque mandarmi prima ch'io le ne scriva; e se bene la lettera del gentilissimo Messer Ottavio Guiducci, ricevuta nel medesimo tempo, mi fu chiarissimo testimonio del valore di quella e dell'affezione che mi porta, sentei nondimeno grandissimo piacere di riconoscere l'uno e l'altra nella lettera sua ancora e ne l'opera stessa. La quale per la invenzione e per lo stilo mi è stata di soavissima lezione, come si debbe sperare da ingegno nobile e da animo bene informato di buone dottrine e di civili costumi quale è 'l suo. E perché potrà aver forte desiderato intorno a tal sorte di componimento il parer mio, ho pensato più brevemente che a me sia possibile scriverle quel che io ne senta. Però non si scommodi a leggere questa considerazione che io le mando, o quando vuol fuggire il sonno in questi tempi che naturalmente il portano, o forsi acquistarlo quando altrimenti non potrete dormire; de l'uno e l'altro affetto le verrà col piacere de alcune cosette secondo il suo gusto, e con la noia d'alcuni miei pareri che le pareranno forse nuovi e poco approvati da molti.</p>
<p>Come sarà per lo primo questo: che al dì d'oggi tal componimento si doverebbe o a fatto lasciare o con molto studio e diligenza trattare, poiché è venuto in tal condizione et opinione del volgo che di più l'hanno per semplice favola, vana et infruttuosa, e per opera da vile ingegno, considerando non il vero artificio d'esso o l'utile che se ne prende quando è prudentemente scritto e trattato, ma la bassezza d'alcuni auttori che per avere picciola cognizione di lettere e minore sperienza di cose, si mettono alla impresa. Come si sono già veduti Zanni, Cantinelli, Bottarghi e Pantaloni per le scene e per le banche, e molte operette ancora con sì fatto titolo passare per le stamparie piene di brutezze, d'oscenità, di sciochezze, di disonestà e d'ignoranza; onde nascono malissimi esempi e ritratti di pessimi costumi, cosa che dà perpetua infamia agli scritti et al nome degli scrittori. Il che non proviene da altro che da la falsa opinione che si ha del fine di cotal opera, il quale sì come doverebbe essere il giovare col mezzo del ridiculo, così per contrario si mette per fine il ridiculo per piacer solo col mezzo della disonestade e della brutezza; quel che non fu mai pensiero d'alcuno buono antico scrittore, né credo io che sia approvato da alcuno savio e prudente moderno autore. Perché chi vorrà ben rimirare al principio di cotal poema, quando le si diede nome di comedia, e vorrà ben sapere quel che fossi la comedia antica nella quale furono eccellente Cratino, Eupoli, et Aristofane, troverà che se bene ella fu tolta via per troppa libertà del dire, non perciò segue che detti auttori non si proponessero per fine di giovare col riprendere gli vizii di questo e di quello, che così richiedeano i costumi di quelli tempi; il quale modo durò in Atene mentre la republica fu governata dal populo, come bene scrive il commentatore di Aristofane. Se dopoi avenne che la licenza dello scrivere, per esser troppo grande, fu del tutto levata, non perciò si dee dire che 'l fine non fusse buono e che gli altri scrittori sussequenti non avessero il medesimo, come fu Picarmo e Menandro e tanti altri autori  della comedia nuova, da li quali impararono i nostri Latini Plauto e Terenzio; nelle opere dei quali si scuopre tutto quello che io dico, e lo mostrerei con questa se io non volessi esser breve o parere di monstrare a Vostra Signoria eccellente quello che ella molto bene intende.</p>
<p>Perché se si piglieranno i poemi di questi egregii scrittori, si troverà sempre un'economia o disposizione di tutta l'opera ben fruttuosa, come apparisse ne l'<title>Andria</title> di Terenzio, in vedere i gentili costumi di Panfilo, l'amore veramente paterno di Simone, la prudenza di Cremete, il costante e sincero amore di Carino. L'<title>Eunuco</title>, se bene ha qualche cosetta non senza lascivia et è tutta populare, pure scuopre l'animo dell'autore ben disposto a giovare in qualche modo, col mostrare la poltronaria di Trasone, soldato glorioso, acciò che dalla infingardagine e codardia di quello imparino i soldati quello che debbono avere e di che debbano guardarsi per essere ragionevolmente onorati. Nelle altre due non insegna egli come debbono esser i padri? cioè, non aspri tanto con gli figliuoli che li mettano in disperazione, né si dolci o indulgenti che siano cagione della disonesta vita loro e di qualche loro danno. Veggansi le migliori di quelle di Plauto, ancor che abiano assai più del licenzioso che le comedie di Terenzio; non si troverà egli come quel faceto scrittore con astuzie servili et altri piacevolissimi modi ha voluto giovare? Leggansi i <title>Cattivi</title>, i <title>Menechmi</title>, l'<title>Aulularia</title>, che alla scoperta si riconoscerà in esse come il vizio si debba fuggire e seguire la virtù.</p>
<p>È la comedia una sorte di componimento che, ritenendo sempre la medesima forma, muta di tempo in tempo la materia, sì che aveva sempre cinque atti, sempre il suo nodo e 'l suo scioglimento per essere bona; ma mutandoli i costumi degli uomini e 'l modo del vivere, non averà sempre i medesimi argomenti né se averia da trattarla sempre nel medesimo modo. Perché essendo imitazione della vita e de' costumi degli uomini, secondo che la vita et i costumi si mutano, così dee cambiarsi la materia d'essa e 'l modo di scriverla. Però alcuni della età nostra, a mio giudizio, non poco s'ingannano quando credono di far buono e bello il poema col depingere infiniti vizii di truffarie, di adulterii, di stupri, di rubbamenti e d'altri simili mostri; quello che non è né potrà essere mai lodevolmente fatto, poiché non a questo fine si debbono introdurre persone et azioni tali, onde non è lasciato il vizio da chi è per se stesso naturalmente tale, ma se n'acquista degl'altri accidentali per farsi peggiore. Perché una donna di poco onesto pensiero, non lo moderarà mai col vedere in scena una ruffiana insegnare un'altra donna come possa commodamente piacere all'amante, ma da quella prenderà via e modo da sadisfare al proprio suo desiderio.</p>
<p>Né basta il dire che nel vedere un vizio in persona altrui è cagione che impariamo di fugirlo nella nostra, perché il perverso giudizio, il quale viene dalle male regolate voglie nostre, non istima essere vizio quel che par sotisfarle, e sarà molto maggiore il danno che apporterà alla donna l'instruzione della ruffa, che in scena come in catedra et in teatro come in scuola averà letta la sua lezione, che l'utile il quale averà preso l'uomo che con contraria medicina vorrà risanare l'infirmità della donna di cui abbi qualche sospetto di poca fede e di poca onestà. Come anco un lascivo giovanetto per amore sviato dalli studii non tornerà mai volontieri alle scuole e al dottore se sentirà in scena un ruffiano o un amico o un servitore consigliare un altro de l'età sua come agevolmente possa godere della persona da lui amata e lascivamente desiderata; ma dai consigli e dalle persuasioni de quelli prenderà modo da saziare le libidinose sue voglie, più  tosto che andare all'academie et alle dispute degli altri scolari. Né un servo che disegna fare un fagotto di qualche robba del padrone se levarà da cotale proponimento per sentire in comedia un altro servo che discorra tra se stesso o con altri come possa fare il furto ben netto, e così dare il vale al gentiluomo a che serve, ma aggiungerà di suo capo qualche altra industriosa invenzione per meglio spedir l'impresa. Come de' giovanetti amanti si può dire di quel Cherea appresso Terenzio, che non si fece conscienza di violare sotto abito di eunuco quella verginella la quale altrimente prima non aveva possuto avere, se non perché vide in un quadro dipinta quella pioggia d'oro in cui si convertì Giove, come favoleggiano i poeti, per godere de l'amor di Danae.</p>
<p>Sì che 'l vizio si dee fugire sempre e procedere per la vera via della virtù. Se brutissima dipintura parerebbe quella in cui si vedessero coloriti adulterii, fornicazione, stupri et altre o simile disonestade, brutissimo ancora debbe essere stimato quel componimento dal quale per via de l'orecchia con la voce passano a la mente (che è l'occhio de l'anima) arti viziosi portati da parole disoneste e lascive. Quel che accennò quasi Orazio, se bene in altro proposito, dicendo «<foreign lang="lat">ut pictura poesis erit</foreign>», il qual detto è ancor di Plutarco quando scrisse che la dipintura è un poema che tace e che 'l poema è una dipintura che parla — detto ormai volgarissimo e nella bocca d'ogni mediocre letterato. È vero che la comedia, come dice Aristotile nella <title>Poetica</title>,<foreign lang="grc">εστι μιμησισ
φαυλοτερον</foreign> cioè imitazione di persone più vili. Ma è vero ancora, come il medesimo autore soggiunge,<foreign lang="grc">ου μεντοι κατα πασαν κακιαν αλλα του αισ ξρου εστι το γελοιον μοριον</foreign> cioè «non secondo ogni vizio o diformità, ma di quella brutezza da cui nasce il ridiculo»; la quale definizione o descrizione non bene intesa da molti ha dato loro occasione di non scrivere bene la comedia. Perché non debbe esser la comedia imitazione de uomini più tristi o più ribaldi, come par che noti la parola <foreign lang="grc">φαυλοτεροσ</foreign>, che vuol dire uomini più vili e più bassi, ma di persone in comparazione di quelle che sono introdotte nella tragedia, bassi et abietti, essendo in essa tragedia introdotti prencipi e regi et altre persone de grandissimi stati, come in quelle di Euripide, di Sofocle, e nelle volgari ancora si vede; e nella comedia introducendosi uomini di umile condizione, come sono gentiluomini e cittadini privati i quali, se bene non sono di stirpe regia e di sangue illustre, possono nondimeno essere uomini da bene et assai virtuosi, come tali si descrivono appresso Terenzio Simone e Cremete, Carino e Panfilo.</p>
<p>Né per brutto si dee sempre intendere il disonesto e l'osceno, ché per se stesse tali parole d'osceno e di disonesto hanno sempre significato di male. Ma per brutto l'ha da prendere quel che non ha le sue parti proporzionate e corrispondenti, da la quale corrispondenza nasce la bellezza, la quale non è altro che l'ordine e la proporzione delle parti, così definita da' Greci: <foreign lang="grc">καλλοσ εστι σοματοσ συμμετρια μερον τε και μελον μετα εν ξροιασ</foreign>. Come bene dichiarò Cicerone quando disse: «<foreign lang="lat">Ut corporis est quaedam apta figura membrorum cum coloris quadam suavitate, eaque pulchritudo dicitur</foreign>». Sì come adunque il bello è quel che ha la debita proporzione delle sue parti convenevolmente disposte, come avviene tanto nelle cose materiali vedute da l'occhio del corpo come nelle intellettuali considerate da esso intelletto, così diciamo essere brutta la faccia di qualcuno che ha gli occhi ciechi o loschi, il naso troppo grande o schiacciato, la bocca torta o sdentata. Perché tali parti della faccia sono senza la debita proporzione e la rendono brutta; né perciò si chiama faccia trista o viziosa. Così qualche detto sarà brutto, cioè non bene accomodato alla sentenza di chi ragiona o mal composto di parole, et averà del ridiculo di quel che si richiede nella comedia. Come fu quello del capitano Malagigi ne l'<title>Alesandro</title> del signor Piccolomini, quando, credendosi di dire in favor suo che «l'arme sono più nobile delle leggi», disse il contrario, «<foreign lang="lat">Cedant arma togae</foreign>» , il quale ebbe del ridicolo per la brutezza non delle parole ma della contraria intelligenza de chi le disse, credendosi di sentenziare che la toga dovesse cedere a l'arme.</p>
<p>Fu anche brutto, per la parola malamente accomodata al suo sentimento, il detto di colui che volendo dire «così mi sia sempre propizio il mio patrone», disse «così mi sia sempre prepuzio mio patrone»; e di quel altro che volendo sapere come si fa la memoria locale, domandò dove s'imparava di fare la memoria locanda. Brutto di sproporzione, di parole e d'intelligenza — e perciò ridiculo — fu il detto di quel poco letterato scolare che volendo comperare i commentarii di Cesare <title lang="lat">De bello gallico</title>, domandò al libraio come vendeva i commentarii di Cesare <title lang="lat">De morbo gallico</title>; i quali detti hanno del ridicolo perché sono brutti, cioè male accomodati a l'isprimere la sentenza de chi lo dice; come senza riso si direbbe il trattato del Fracastoro <title lang="lat">De morbo gallico</title>, «memoria locale» e «patrone propizio». E questo è brutto che alcuni hanno chiamato <foreign lang="lat">subturpiculum</foreign>, et Aristotele <foreign lang="grc">ου κατα πασ αν κακιαν</foreign>, cioè cosa brutta ma non totalmente viziosa.</p>
<p>È adunque la comedia una imitazione di persone e di cose più vile e più abiette che non si descrivono nella tragedia, e debbe muovere al riso e al piacere come la tragedia alla misericordia et al terrore. Il ridiculo nasce dal brutto, cioè dal deforme, ma non dal vizioso, cioè dal cattivo o dannoso; la qual brutezza o deformità, donde proviene il riso, non è solamente nelle parole semplici o composte ma ancora negli atti, ne' casi e ne' successi che avvengono dalle deliberazioni de chi opera, come gentile e graziosamente l'ha mostrato Vostra Signoria nel suo medico e nel suo capitano, quando a l'uno et a l'altro avviene con l'Ardelia altro di quello che speravano. Et è per cotal cagione atto tutto ridiculo e non vizioso, cioè di danno alcuno; anzi di molto utile, essendo cosa ragionevole che la sciocca avarizia dell'uno e che l'insolente viltà dell'altro sia così trattata, acciò che chi le vede non voglia esser tale. Sì fatti ridicoli, per non toccare tutti gli altri simili (come quelli delle sentenze ancora), fanno bella la comedia acciò che arrivi al suo fine di dilettare e di giovare col riso, senza offesa alcuna dello spettatore. Così l'intendo io, e così mi pare che doverebbe intendere ogni virtuoso e gentil spirito de l'età nostra, contentandomi di confessare più presto di non sapere che sia comedia che de scrivere quello che è del tutto contrario a l'intenzion mia.</p>
<p>E perciò dico che, se bene Aristotile nella <title>Poetica</title> quasi alla scoperta dice che 'l soggetto in cui s'appoggia tutto l'argomento della comedia è 'l vizio da lui detto <foreign lang="grc">κακια</foreign>, tal vizio non è perciò totalmente quello che è contrario alla virtù, ma quel che s'oppone alla bellezza, cioè la brutezza o deformità. Perché oltre che Aristotile averebbe insegnato di trattare cose dannose a l'uomo mostrando l'arte di scrivere parole et atti viziosi, non sarebbe anco stato da filosofo eccellentissimo, quale egli fu, di non sapere che il vizio non può di sua natura generare piacere alcuno lodevole e fruttuoso, come pure si cerca di fare in tutte l'opere de' valentuomini per acquistarsi nome e fama di tale. Ma che per vizio si chiama quel brutto e deforme che non avendo le sue proporzioni, non si chiama bene perché non è bello e non è totalmente male perché non nuoce; ché se 'l non essere bello fusse anche vizio e dannoso male, molte donne savie, oneste, e prudenti, che brutte sono, non sarebbeno buone, e molti uomini virtuosi, saggi, et accorti che non sono belli non sariano da bene; quel che niuno mai disse e niuno mai forse n'ebbe in pensiero. Né per vedere un nano che per esser troppo picciolo si tien per brutto, né in mirare un gigante <add resp="ed">che</add> per ismisurata grandezza non è bello, maravigliandosi di questo e ridendo di quello, diremo che siano non viziosi e cattivi ma ben brutti e difformi, s'altro vizio non hanno ne l'animo, come puote essere in quelli che sono ancora di corpo bellissimi.</p>
<p>Così debbono essere i ridicoli della comedia; o in semplice parole o congiunte, o in atti, o in discorsi muoveno al riso per la sconvenevole proporzione loro, non per disonestà o lascivia alcuna azione o parola che vi si senta o si riconosca. Così diremo che la parola <foreign lang="grc">κακια</foreign> vorrà dire quella brutezza o inconcinnità che sarà negli atti e ne le parole che muovono al riso, e che ciò mostrasse Aristotile dicendo <foreign lang="grc">του αισ ξρου εστι το γελοιον μοριον</foreign>;tutto ben considerato da Vostra Signoria nel suo <title>Duello</title> quando fa dire a quel servo che egli al maggior buio della notte, se li fussero date cinquecento bastonate, le riconoscerebbe tutte ad una ad una ; ridicolo veramente e legiadro in bocca d'un servo quale ella il dipinge, per l'indebita proporzione del vedere al buio le bastonate, che sono oggetto del tatto non degli occhi, e del riconoscere con la schiena il numero d'esse, che è della virtù intellettiva o della ragione, non semplicemente della facultà sensitiva. Potremo per tali ragioni esser certi e bene risoluti che sì come una figura mal fatta muoverà riso e non nuoce con la bruttezza, così certe persone imprudenti et alcune azioni da balordo introdotte nella comedia moveranno il riso e non noceranno con essempio alcuno di viziosa operazione o parola. È ben vero che 'l vizio, per tirare a sé l'occhio e la mente della persona a cui si rappresenta, cerca di assimigliarsi quanto puote alla virtù, e così immascherato sotto abito di virtù inganna chi non è ben cauto. Però disse quel buon poeta: «<foreign lang="lat">Fallit enim vitium specie virtutis et umbra</foreign>», chiaramente detto da Orazio, «<foreign lang="lat">Decepimur specie recte</foreign>», come prudentemente avertì Cicerone quando disse: «<foreign lang="lat">Cernenda sunt diligenter ne ea nos fallant vitia quae virtutem videntur imitari</foreign>». Vuole adunque il vizio assimigliarsi a la virtù per ingannare chi non ha buono occhio da conoscerlo, e da questo deve lo scrittore guardarsi, come per contrario gentilmente comprendere che alcune cose per se stesse buone, paiono alle volte cattive per l'uso de chi male l'intende. Savio adunque et accorto sarà lo scrittore in fuggire sì fatto vizio così nelle parole come ne' fatti, e de introdurre persone tali che col non volerle imitare si guadagni. Però non desidera di fingere un vecchio innamorato balordo, sciocco, insensato, che voglia parere giovane, bello, grazioso, essendo grimo, gobbo, male in piede, sdentato; perché averia del ridicolo per l'incongrua proporzione dell'età della persona con gli atti e con le parole amorose, che vorrà mostrare d'avere pronte in dichiarare il sciocco amor suo. Sarà piacevole e ridicula descrizione quella di un soldato il quale co' l'ombra sua sola sia un Marte, e che all'incontro d'un altro diventi per paura un Vulcano, per la sproporzione della bravura sua con se stesso, in comparazione della poltroneria propria ne l'incontrarsi in un altro.</p>
<p>Vaga introduzione e ridicola sarà d'un dottore di toga e di privilegio, ma ignorantissimo de testi e di glose, ch'abbi mentre era scolare consumato il tempo et i denari in giuochi et in piaceri, e che sia venuto al grado del dottorato con l'aiuto d'alcuni amici che l'hanno prima bene instrutto come si possa alle volte accordar bene la glosa col testo, e che dopo il grado d'altro non si ricordi che di giuochi e di trastulli passati, de' quali abbi una idea fissa nell'animo in essenza, come una di quelle di Platone alla barba d'Aristotile che le negò. Sì fatto dottore introdotto genererà riso ne' spettatori per la poca proporzione che ha il titolo di dottore e 'l grado del dottorato col poco sapere e col manco intendere de la persona quando vorrà per tale dimostrarse, come fu quel Messer Ligdonio se ben me ricordo del signor Piccolomini nell'opera de l'<title>Amor Costante</title>. Il che è piacevole a vedere e di giovamento a considerare, non volendo alcuno imitare tali azioni e persone, anzi fuggerle et in ogni possibil modo schifarle. Questo è brutto onde nasce il ridicolo, ma non in quel modo vizioso che porti danno; perché niuno di ciò si diletta per esser tale. E però si dice che la comedia è di persone vile et inferiori in comparazione della tragedia, come ho detto di sopra, perché ha persone di più vile condizione; ma non di maggiore vizii e peccati o di peggiori azioni, essendo più enormi sceleragini e più disonesti fatti nella tragedia, ove intravengono stupri, adulterii, rapine, tradimenti e morte di nobilissime persone, come si può vedere in quelle di Sofocle, d'Euripide, e di Eschilo Greci, di Seneca tra' Latini, e del dottissimo signor Trissino e de l'eccellente Giovan Battista Giraldi tra le volgari.</p>
<p>Sì che senza dubio il ridicolo della comedia, che è quasi la sua propria bellezza, nasce da la bruttezza de l'atto, della parola, o dal caso (come ho detto), non dal vizio il quale è tutto contrario alla virtù; e la bruttezza è una privazione o mancamento di bellezza che nuoce a chi l'ha e non è di danno o di nocumento a chi la vede. Però gli spettatori ridono e si delettano de lo spettacolo della comedia quando senza lor danno veggono i piacevoli evenimenti d'essa. La sciocchezza delle persone, cioè la imprudenza di chi dice o fa quel che al fine non vorrebbe avere né detto né fatto; di che è pieno tutto il quarto atto della <title>Erofilomachia</title> di Vostra Signoria, nella quale se bene alcuni concetti e parole possono aver sentimento poco onesto, nondimeno sì come ne le dipinture l'ombre mostrano i relievi, onde le figure si scoprono meglio fatte e più belle, così nel componimento de la comedia alcune parole et alcune azioni che hanno sembianza di poco oneste le fanno alle volte più garbate e più delettevoli. Pure tutto questo deve farsi prudentemente, acciò che non si cada in vizio; e perché nel fine si riconosca sempre la virtù, come nella vostra <title>Erofilomachia</title>, Signor mio, si vede nel bel contratto che Leandro, sotto persona di Fabio, fa con se stesso e con Amico suo compagno per cagione di Flamminia, che ugualmente amano e desiderano, e per la sincera amicizia loro che la toglie quasi ad ambedue per non offendere l'uno e l'altro insieme . Sì che la bellezza nasce da l'affetto proprio di ciascuno, che fa ombra a l'uno contra l'altro, e dal vero amore de l'uno verso l'altro che non si lascia oscurare da l'affetto proprio. Onde la virtù viene a ritenere il suo luogo et a rendere l'opera dilettevole e bella.</p>
<p>Questa medesima considerazione fa parer belle e da gentiluomo le comedie di Terenzio, essendo già stata opinione che fussero di Scipione e di Lelio, nobilissimi Romani, e poco gravi e da plebeo quelle di Plauto, il quale fu veramente schiavo e di vile condizione; essendo nelle favole di Plauto apertamente in alcuni luoghi descritto il vizio de' servitori in ingannare i patroni, et in quelli di Terenzio chiaramente dimostrata la virtù de' patroni in ben governare le famiglie e le case loro. Però soglio io dire che, a parer mio, chi vuol fare una dilettevole e buona comedia debbe pigliare il modello di alcuni servi di Plauto, perché sono accorti, il ritratto di molti patroni di Terenzio, perché sono savii. Donde, tornando al mio primo proponimento, dico che l'errore d'alcuni che si dànno oggi a scrivere cotal poema, nasce ancora dal non distinguere la comedia antica, donde nacque dopoi la satira, da la comedia nuova, quale viene ad essere regolata e ridotta secondo che le mutano li tempi e si riforma la vita e 'l costume degli uomini, di che la comedia è imitatrice.</p>
<p>Però nella antica comedia si riprendevano gli vizii e si nominavano le persone, e nella comedia nuova basta a dar cenno del vizio e delli mali costumi in persone finte. Onde lo spettatore viene a imparare senza che alcuno sia offeso, come fece il giudiziosissimo autore della <title>Calandra</title> quando per notare qualche balordo vecchio di quello tempo, sì gentilmente il depinse in persona di quel Calandro vecchio sì sciocco, che discorrendo de l'amor suo si lasciò dar ad intendere di esser morto. In che lo spettatore prese piacere de l'astuzia del servo e della sciocchezza del vecchio patrone, e 'l giovamento fu a imparare di non voler essere imitatore di tanta balordagine.</p>
<p>Nella comedia antica erano mordacità, detrazioni, accusi, maledicenze, come si vede in quelle di Aristofane contra Socrate, Euripide e molt'altri valentuomeni di quei tempi, introducendosi nebie, rane, mosche, et altri simili mostri, che così si possono chiamare; le quale l'autore della nova comedia debbe del tutto lasciare. Poiché quel modo di componimento fu del tutto rifiutato e 'l coro d'esso, per cagione della sua mordacità «<foreign lang="lat">turpiter tacuit</foreign> (come dice Orazio) sublato iure notandi», però debbe molto bene avertire ogni prudente e considerato scrittore di comedia di non toccar mai vizio alcuno nelle persone di chi vuole scrivere, né sì apertamente descrivere persona alcuna che lo spettatore possa pure sospettare de chi, non che quasi col dito mostrare la persona descritta. Perché, oltre che non è da gentiluomo publicamente infamare o in qualche modo offendere chi non può difendersi e non l'ha prima offeso, è ancora tenuto maligno e di vile ingegno quello che non sa trovare materia più bella e modo più convenevole di scrivere. Né meno è officio d'uomo savio e da bene di palesemente riprendere quel che non è in facultà sua di corrigere e di emendare.</p>
<p>Nel medesimo modo si debbe anche avertire di non toccare mai li costumi e le leggi delle cittadi e delle provincie e di chi le governa, se non con laude e con onore di quelle e de chi n'è signore, quando avvenga che di esse s'abbi a parlare; ché in questo modo, più che nel contrario, sarà grato il componimento e graziosissimo l'autore. Il quale parer mio chi non l'approva, se liberamente dirà che io non m'intenda di comedia, io liberamente il confesserò. Come anche liberamente dico che, succedendo gli intermedii delle moresche che si sogliono oggidì fare in luogo del coro, le quali moresche non sono altro che mute rappresentazioni, debbono essere di materia non molto lontana ma in guisa del coro molto bene corrispondente e convenevole con l'argomento della favola, acciò che non isvii l'animo dello spettatore da l'atto già veduto et inteso con la diversità del nuovo spettacolo da l'atto che s'ha da fare, e generi nuovi pensieri e maggiore fatica d'intendere la significazione de l'intermedio, per esser muto, che non aveva mai prima avuto in dare audienza alli ragionamenti et attenzione alle azioni già vedute: cosa che non solamente non recrea l'animo, ma gravemente l'affanna, avenendo non poche volte che per la novità de l'intermedio, il quale sarà stato assai grave e di qualche diletto se non averà avuta corrispondenza e conformità con l'opera, lo spettatore non si ricordi più di quel che si è prima fatto, e non comprenda quel che tuttavia si faccia, trovandosi con l'animo ingombrato in diversi oggetti. Il che è cagione che molte volte la favola non piaccia perché non è intesa, e che chi la rappresenta non diletti perché non li è data audienza, come avvenne a l'<title>Etica</title>, <add resp="ed">l'<emph>Ecira?</emph></add> di Terenzio per lo spettacolo di quel che caminava giocando su la corda, a chi il popolazzo rivolse l'occhio e l'attenzione.</p><p>Bisogna dunque a chi vuole introdurre belli intermedii, bene intendere come s'accomodino con la cosa che si tratta e come siano in luogo del coro, il quale era già anticamente nelle tragedie et in simili poemi per lodare la virtù e per vituperare il vizio, acciò che fuggendosi ogni viziosa operazione rimanesse ogni virtuoso affetto e si confermasse detto coro con l'opera, come bene disse Orazio nella <title>Poetica</title>: «Actoris»(o vero come alcuni leggono)</p>
<quote rend="blok">
<lg lang="lat">
<l>Auctoris partes chorus, officiumque virile</l>
<l>Defendat, aut quid medios intercinat actus,</l>
<l>Quod non proposito conducat, et hereat apte.</l>
<l>Ille bonis faveatque et consilietur amice</l>
<l>Et regat iratos et amet peccare timentes;</l>
<l>Ille dapes laudet mensae brevis, ille salubrem</l>
<l>Iustitiam legesque et apertis ocia portis,</l>
<l>Ille tegat commissa, Deosque precetur et oret</l>
<l>Ut redeat miseris, abeat fortuna superbis.</l>
</lg></quote>
<p rend="noindent">Dalla considerazione del coro che taluno, quale Orazio, il discrive, si può molto bene comprendere che gli intermedii debbono ancor essi avere conformità con la favola e che in modo non l'offuschi o la renda men chiara. Il che avviene ogni volta che in essi si rappresentano cose le quali non solamente non s'avvicinano ma sono lontanissime dalla materia del componimento, dal tempo nel quale è tratto, e dal luogo ove si rappresenta. Come saria se, recitandosi l'<title>Erofilomachia</title> di Vostra Signoria in qualche città de l'Umbria, fingendosi in essa Fiorenza, si facessero intermedii che rappresentassero l'impresa di Malta, la rotta di Pavia o l'incendio di Troia o qualche favola d'Ovidio, cose che in se stesse pareriano per avventura bellissime ma non averebbeno punto che fare né co' l'opera che si trattasse né col luogo ove si recitasse né col tempo in cui si rappresentasse. E perciò non solamente non dilettarebbono l'occhio d'accorti spettatori ma offenderebbono l'orecchio e l'occhio di attenti et avvertiti ascoltatori, i quali hanno per bella e con diligenza considerano quella opera la quale ha tutte le sue parti soavemente insieme corrispondenti.</p>
<p>Bene si conviene avere buone musiche de voci e de suoni o di qualche dilettevole ballata che, intraponendosi tra un atto e l'altro, con la dolcezza de l'armonia e con la vaghezza di qualche bel abito ricreano veramente gli animi per via de l'orecchie e degli occhi, e dànno tempo a considerar e discorrere de' ragionamenti uditi e di qualche bel detto che s'è notato. E da lo spettacolo si tira l'occhio e la mente dello spettatore all'interna contemplazione delle cose vedute et udite, per venire in coniectura o giudizio di quelli che hanno ad udire e vedere. Cosa che maravigliosamente si può fare col nuovo spettacolo de l'intermedio muto quando è lontano dalla materia de l'opera, perché porta nuova fatica a l'animo de lo spettatore per volerlo bene intendere e (come ho detto) lo svia da l'opera. Si dee veramente cercare di piacere al popolazzo, ma non in esso porre tutta la felicità del componimento e la vera laude dell'autore, la quale è molto più gloriosa quando viene dagli uomini dotti et intelligenti, benché pochi, che quando nasce dalle bocche degli ignoranti, ancor che molti. Però prudentemente Orazio, scrivendo ad Augusto, mostrò il gesto de la plebe quando disse:</p>
<quote rend="blok"><lg lang="lat">
<l part="F">Media inter carmina possunt</l>
<l>Aut visum, aut pugiles, his nam plebecula gaudet.</l>
</lg>
</quote>
<p rend="noindent">Ancor che con chiarissima sperienza io me ricordi aver veduto che la plebe ancora si compiace del solo spettacolo de la comedia quando è di dilettevole materia ben trattata da l'autore e gentilmente rappresentata dai dicitori, gli quali non chiamo io «attori» o «istrioni» per parermi che la bellezza di cotal opera sia tutta nella vaghezza d'i ragionamenti e ne' bei modi d'i ragionatori, non negli atti o gesti soli, che sono proprii de' mimi o di quelli che volgarmente si chiamano «mattacini» , che col giocare a la muta sono solamente oggetti de l'occhio. E quelli che con ragione discorrono e con proprietà di parole ragionano sono oggetti de l'orecchio e de l'animo, a cui l'auttore dee proporsi di satisfare.</p>
<p>Io ho trapassato il termino che io m'avevo proposto di considerare brevemente con Vostra Signoria qualche cosa intorno al componimento della comedia, essendo arrivato fino agli intermedii che sono fuori de l'opera, poiché non volevo toccare se non leggermente alcune cosette a giudizio mio degne da essere considerate da chi laudabilmente ne vuole scrivere. Però, tornando là donde mi sono sì allontanato, dico che mi pare necessario che un savio e prudente auttore di cotal opera debba avere questo fine et a cotal termino inviare il suo pensiero, di dilettare con giovamento e di giovare con diletto, credendosi di avere a mettere a l'ordine un bello e buono giardino ove tra la freschezza de l'erbe e la vaghezza de' fiori non siano lappoli o urtiche o forse qualche velenoso animale nascosto che offenda chi vi entra per passeggiarvi o per tessere ghirlande; ma sia bene ornato e ripieno di piante gentili e d'erbe salubri, per diletto e per utilità de chi le coglie e le gusta. E sì come a uno buono ortolano si conviene avere buona cognizione delle sementi che vuol gittare e degli alberi che vuole piantare o inestare nell'orto, e bene considerare ancora le stagioni e li tempi ne' quali dee fare tali operazioni, così è necessario a uno avvertito scrittore avere buona intelligenza della materia che vuole trattare nell'opera e delle persone che vuol descrivere, acciò che queste siano introdotte col suo decoro e quella condotta con le sue circostanze. Questa considerazione diede occasione ad Orazio di dire in un luogo della <title>Poetica</title>:</p><quote rend="blok">
<lg lang="lat">
<l>Scribimus indocti, doctique poemata,</l>
</lg>
</quote>
<p rend="noindent">et in un altro di così insegnare e dimostrare il modo, dicendo:</p>
<quote rend="blok">
<lg lang="lat">
<l>Sumite materiam vestris qui scribitis aequam</l>
<l part="I">Viribus, etc.</l>
<l>. . . . . . . . . . . . . . . . . . . . . . . . . .</l>
<l>Rem tibi Socraticae poterunt ostendere cartae,</l>
</lg>
</quote>
<p rend="noindent">volendo quel valentuomo dare ad intendere che non è mestiero d'ogni debole spiritello di darsi allo scrivere, ma di quelli che hanno consummato qualche tempo nello studio delle dottrine e nella cognizione delle cose.</p>
<p>Come io ho molto bene scoperto nella <title>Erofilomachia</title> di Vostra Signoria che 'l proprio titolo chiaramente il dimostra, che essendo l'opera un contrasto d'amore e d'amicizia, affetti et effetti sì potenti de l'animo nostro, non si poteva in modo alcuno sì gentilmente trattare se non da uno intelletto chiaro e bene informato de eccellenti dottrine, come il suo, per le varie descrizioni delle persone introdotte, delle materie giudiziosamente interposte, e dei costumi vagamente descritti; cosa che non può fare un ingegno non adornato di scienza e non accompagnato di buon giudizio. Non sa il volgo ignorante o la plebe ignorante e sciocca che per descrivere bene qual si sia persona e per dimostrare varie passioni e costumi in un componimento, bisogna metter mano a l'archivio della filosofia. Perché chi fingerà mai bene un vecchio se col pensiero non si transforma per via della scienza naturale in un vecchio? Chi di vecchio tornerà a farsi giovene se con la lezione delle scienze naturali non prenderà la qualità del giovane? Come potranno esser mai ben trattate le passioni umane, o d'allegrezza o di tristezza, o di timore e di speranza, o di misericordia e di crudeltà, se non da quelli che averanno praticato tra l'academie de' filosofi? Come le descriverà un avaro, un cortese e un forte, un timido, un audace, un stupido, un sobrio, un tutto dato a piaceri, se non s'averia prima ben veduta la scuola de la filosofia morale? A chi basterà l'animo d'introdurre un dottor de leggi, un medico, un soldato, un cortigiano, un mercante, se non a chi averà letto et inteso quel che sia la mercanzia, il vivere della corte, l'arte della guerra, lo studio della medicina, e 'l valor delle leggi? Come se descriverà un patrone, un servo, un padre, un figliuolo, una matrona, una serva, una vergine, una maritata, una vedova, un cittadino, un villano, se non si sarà ben letto qualche tratto economico come quel di Senofonte, d'Aristotile, et i libri di Cicerone che si chiamano <title lang="lat">Delli offizii</title>, per dare a ciascuna persona, a ciascun luogo, ad ogni tempo, il suo proprio decoro? Quanto giova d'accompagnare co' l'ingegno e con la dottrina la sperienza delle cose e la pratica delle persone, con le quali s'acquista il giudizio e si fa quasi un magazzeno e dispensa di molte materie da trattare e da scrivere!</p>
<p>Però i buoni poeti et eccellenti oratori s'hanno acquistato l'immortalità del nome perché ne' scritti e componimenti loro sono stati sì diligenti in considerare le materie e dipingere bene le persone, che quasi l'hanno ritratte del naturale, non essendo altro il parlare e lo scrivere bene di qualche cosa che fare quasi par1are la natura stessa della cosa di cui si parla. La qual proprietà di parlare è da valentuomini data a Platone, in modo che non è mancato chi aggia detto che se Giove avesse già voluto parlare con lingua umana, ciò non avrebbe fatto con altra che con quella di Platone, lodandosi quel eccellente uomo di purità di lingua e di divinità di dottrina, che con questa intendesse bene le cose e con quella propriamente le demostrasse. Cotale laude data a Platone, che scrisse in dialoghi o in ragionamenti (il quale modo, secondo alcuni, imparò da le comedie d'Epicarmo), debbe infiammare gli animi di quelli che si dilettano del poema della comedia, o <add resp="ed">...</add> trattarlo in modo che se per debolezza d'ingegno o per poca intelligenza d'essa non ne acquistano gran nome, almeno non ne riportino biasimo, non essendo altro tutto il corpo della comedia (se vogliamo bene considerarla) che materia di diversi affetti, di pensieri et azioni, trattata con ragionamenti famigliari. Il che faranno ogni volta che a caso non si metteranno a simile impresa, ma considerando bene le proprie facoltà del saper loro, elegeranno argomenti o soggetti degni d'onorata audienza e di spettacolo d'occhio ben sano, cioè materie non disoneste; ché le quali, ancor che siano amorose, pure si possono sì gentilmente trattare, turbandole con diversi accidenti che sogliono spesso avenire, che al fine se risolvino in bene; ché tutto questo vuol dire il nodo e lo scioglimento della favola.</p>
<p>Così verrà l'autore prudente a fuggire i dannosi consigli e le false persuasioni di avari ruffiani, di finti amici e di disleali servi. Così fuggirà le trufferie, i rubamenti, gli adulterii e gli stupri; così s'allontanerà da ogni poco lodevole fatto che potesse dare male essempio allo spettatore. Perché essendo la comedia, come è quasi tutta la poesia, imitazione, verrà lo scrittore d'essa ad imitare i buoni; ché tali debbono essere oggi delle persone in sì santa reforma che si fa dei costumi et in sì buon modo, che i prìncipi si studiano a' tempi nostri (che Dio ne sia sempre laudato) di ridurre i suoi popoli. Onde non averanno gli stampatori a temere di dare sì fatte opere in luce, né gli studiosi delle buone lettere a vergognarsi di leggerle, né i giovanetti si arrossiranno de recitarle, quel che non avviene quando sono di materia disonesta, di parole sporche et oscene.</p>
<p>Terzio, di quelli che non intendendo né donde nasca il ridicolo e qual forza egli abbia o come si debba trattarlo, con pochissimo giudizio e con molta temerità si fanno di sì nobile componimento autori e si compiacciono dell'opera. Né perciò dico sì che 'l componimento non debba esser piacevole di materia e di stilo, con la vaghezza de le varie persone che ve si introducono; ma che l'argomento non sia disonesto, come onesto sarà l'amore de' giovani che desiderano avere per moglie fanciulle che amano. E disonestissima sarà e brutta la libidine di quelli che cercano di stuprare vergine, d'adulterare maritate e di disonorare vedove, cosa di malissimo esempio e da levarla a fatto da ogni memoria, non che da lasciarla in scritti. Introdurre si possono servi accorti che per ben servire i patroni siano in ogni loro azione avertiti di non essere ingannati, e sì astuti che trattando con altri in servizio di quelli usino stratagemi tali che i patroni siano satisfatti; e gli altri non ricevano danno da essi servi, ma da la propria imprudenza o sciochezza loro, che non abbiano saputo bene conoscere il partito né intendere il tempo di conchiudere per utilità loro il negozio, in guisa di prudenti e ben pratichi guerrieri i quali sì avveduti e diligenti sono in trovar vie da offender il nemico che senza tradimenti e maligni inganni ne riportano la vittoria. Simili descrizioni di persone sono di grandissinio diletto nella comedia e di niun danno di male esempio allo spettatore. Piacevoli ancora e non dannosi riescono alcuni episodii et agiunti di servi balordi e di villani che intendono il più delle volte le parole a contrario senso di quel che odono. Ma debbono esser trattati in modo che siano innestati nel corpo de l'opera ma non posti come principali parti di essa, acciò che sì come dilettano con la sciochezza e con la balordagine dei detti e dei fatti, così non siano poi noiosi con lo spesso lasciarsi vedere per balordi e per sciocchi. E quel che se aggiunge a la cosa per darle ornamento non debbe essere maggior di quella, per avanzarla.</p>
<p>Sarà ancora dilettevole il componimento quando le persone introdotte parleranno propriamente, ciascuna secondo la sua qualità, con proverbii, sentenze, detti e modi di dire accomodati alla condizione de chi parla et alla cosa di cui si tratta, sì che il villano non discorra da cittadino e che 'l servo non tenga il decoro del patrone, né la verginella mai parli da maritata. Ma che ciascuno si dipinga con quel decoro che è suo proprio, il quale dà bellezza e grazia a tutte le cose. Quel che non intende né conosce chi non è ben versato nello studio delle scienze, in la lezione de' buoni auttori, e non è da la natura aiutato d'un buon giudizio con che ogni cosa si tratta bene e se ne acquista loda. Dilettevolissima e vaga sarà l'opera quando oltre la proprietà delle parole e l'ornamento delle sentenze averà di più la bellezza delle metafore, la vaghezza delle similitudini, e la forza degli esempii, li quali non debbono essere messi a caso né presi da ogni luogo, ma con prudenza, e quasi tratti dalla cosa di cui si ragiona. A che porgerà grande aiuto l'aver letto <add resp="ed">non</add> solamente i poeti ma gli oratori ancora, e di aver ben per le mani gli storici, da chi sono molte volte bene descritte le qualità delle persone de chi essi nelle loro storie ragionano. Quel che voi, Signor mio, avete molto bene osservato nel vostro <title>Duello d'amore e d'amicizia</title>, opera (come da principio ho detto) veramente degna della nobiltà dell'animo vostro, soavissimo frutto del vostro ingegno, e meritamente lodata da quello illustrissimo Signore a cui è stata da quel gentilissimo spirito inscritta. La quale opera sarà sempre come forma e modello a chi vorrà scrivere dell'altre simili per esserne lodato, e ritarderà lo studio di quelli che troppo ardiranno senza giudizio di mettersi a cotale impresa. Se sono stato noioso a Vostra Signoria eccellente con questa mia considerazione, mi perdoni; ché quanto sarò paruto lungo a lei, che è occupatissima negli altri studii suoi, tanto pare a me d'essere stato breve; ché per lodare a bastanza la virtù sua ho detto pochissimo, e per considerare pienamente sì bella materia dovevo dire molto più. Contentisi per ora di questo poco, e si degni d'amarmi.</p>
<closer><dateline>
Di Cagli il primo d'Agosto 1572.</dateline>
<salute>Di Vostra Signoria magnifica et eccellente, servitore cordialissimo,</salute>
<signed>B. PINO.</signed>
</closer></div1></body></text></TEI.2>
