<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Chrysis</title>
      <author>papa Pio II</author>
    </titleStmt>
    <extent>50 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2004</date>
      <idno>bibit000078</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Chrysis</title>
        <author>Pius, Papa  2.</author>
        <editor id="ed">Cecchini, Enzo</editor>
        <publisher>Sansoni</publisher>
        <pubPlace>Firenze</pubPlace>
        <date>1966</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>400</date>
    </creation>
    <langUsage><language id="lat">Latino</language></langUsage>
    <textClass>
      <keywords scheme="CDD">
        <term>872.4 - LETTERATURA DRAMMATICA LATINA</term>
      </keywords>
      <keywords scheme="CGB">
        <term>Letteratura teatrale</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Pisa</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Pisa</name>
      </respStmt>
      <item>Correzione linguistica</item>
    </change>
    <change>
      <date>2004-05-04T00:00:00.000+02:00</date>
      <respStmt>
        <name>Marta Zanazzi</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2004-05-10T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<front>
<argument><p>INCIPIT COMEDIA ENEE SILVII POETE, QUE INTITULATUR CHRYSIS</p></argument>
</front>
<body>
<div1>
<head>Scena 1</head>
<stage>DYOPHANES, THEOBOLUS</stage>
<sp><speaker>&lt;DYO.&gt;</speaker><l>Edepol nulla, opinor, est ratio prior,</l>
<l>quod emuli nimium clero sunt populi:</l>
<l>nam commoditates nobis invident bonas.</l>
<l>Soli miseri carent invidia viri;</l>
<l>quisquis beatus est, huic livor est comes.</l>
<l>Nobis divitie sunt, opes, delicie;</l>
<l>ad esum nati tantum et ad potum sumus;</l>
<l>dormire possumus et satis quiescere;</l>
<l>vivimus nobis, alii vivunt aliis.</l>
<l>Nulli pulchra est quam nobis gratior Venus;</l>
<l>non, ut alii, stabilem uxorem ducimus</l>
<l>que, si stomacosa sit, habenda est tamen;</l>
<l>nova in dies connubia, himineos novos</l>
<l>celebramus: si placet amor, revertimur;</l>
<l>ubi displicet, alio flectimus iter.</l>
<l>Ex mille cum periculum fecimus, eam</l>
<l>que cordi fuit stabili prosequimur fide.</l></sp>
<sp><speaker>THEO.</speaker><l>Mihi sic videtur. Sed quali iam nos putas</l>
<l>usuros nocte? Dum subagitabis tuam,</l>
<l>egon, adherentem pectori meo meam</l>
<l>tenens, dabo suavium et labrum mordicus</l>
<l>stringam et niveas milies premam papillas?</l>
<l>Vah, quotiens inter sua crura tibias</l>
<l>innectam meas! Sed hoc molestum est mihi....</l></sp>
<sp><speaker>DYO.</speaker><l>Quid istuc est?</l></sp>
<sp><speaker>THEO.</speaker><l>«Antiqua est palla mea; novam</l>
<l>faxo ut habeam: quatuor mihi da minas.</l>
<l>Baltheum nullum est mihi etiam; adiuva ut habeam».</l>
<l>Hec vox mihi semper sonat in auribus.</l>
<l>Talentum impertitus sum, sed quo plus do, magis</l>
<l>expetit «Hoc indigeo, hoc prebe, hoc volo.</l>
<l>Es quidem nullum in crumena superest mea;</l>
<l>despoliandus est quisquis indigens mei</l>
<l>advenerit. Ligari amantis marsupium</l>
<l>nequit». Nil satis est meretricibus malis.</l>
<l>Sed unum singraphum quam facimus hodie</l>
<l>persolvet cenam; tum post, aliud aliam.</l>
<l>At iam in angiportu, ubi manendum est, sumus.</l>
<l>Nihil tumulti audio. Vereor... vereor</l>
<l>huc ne frustra venerimus. Sed pulta hostium.</l></sp>
<sp><speaker>DYO.</speaker><l>Ah, nescis publicam custodes ad ianuam</l>
<l>e proximo?</l></sp>
<sp><speaker>THEO</speaker><l>Ergo fac signum, ut veniat anus.</l>
<l>At ego expectando crucior miserrime;</l>
<l>nil mora peius, nil expectacionibus.</l>
<l>Mane, mane! Observat nos ianitor, quem pii</l>
<l>omnes dii perdant!</l></sp>
<sp><speaker>&lt;DYO.&gt;</speaker><l>Tace parum, et signum dabo.</l>
</sp>
</div1>
<div1>
<head>Scena 2</head>
<stage>CHRYSIS meretrix, LYBIPHANES familiaris, SEDULIUS amator.</stage>
<sp><speaker>CHRY.</speaker><l>Cur hac noctu non es mecum? Quo nunc properas?</l>
<l>Mane, amabo! Dormito hic, ut nudi simul</l>
<l>in amplexu simus. Cur mihi suppetias</l>
<l>quasi gravastellus das?</l></sp>
<sp><speaker>SEDU.</speaker><l>Ne noceam tibi.</l></sp>
<sp><speaker>CHRY.</speaker><l>Ohe! Ne noceas, ais?</l></sp>
<sp><speaker>SEDU.</speaker><l>Aio: balneum</l>
<l>quis tibi persolvit, aut tu cur hodie</l>
<l>preter morem lavisti? Tete illic habeat,</l>
<l>argentum qui dedit. Nam qui dat, ipsus parum</l>
<l>iniurius, si tibi lucrum auferat, siet.</l></sp>
<sp><speaker>CHRY.</speaker><l>Parvi me pensitas et me facis nihili,</l>
<l>qui rivalibus me quam tibi vis potius.</l>
<l>At.... at....</l></sp>
<sp><speaker>SEDU.</speaker><l>Quid «at.... at...»? Tui causa facio,</l>
<l>ne dantes abigam, qui prebeo perparum.</l></sp>
<sp><speaker>CHRY.</speaker><l>Hem! Dantes ! Quasi me plurimi nunc habeant,</l>
<l>quod tu solus et unus, vel....</l></sp>
<sp><speaker>SEDU.</speaker><l>Aha, «vel»! Scio:</l>
<l>nemo nisi ego te unus, vel centum alii!</l></sp>
<sp><speaker>CHRY.</speaker><l>Expetessunt plures, paucis datur frui.</l>
<l>Sic me dii amassint, ut preter te vix duo</l>
<l>consueverint mihi. Nunc, ut mundior tibi</l>
<l>advenirem, lavi. Tibin sum morigera?</l>
<l>Anime mi, mane, mane! Noli irascier.</l></sp>
<sp><speaker>LY.</speaker><l>Ut blanda est meretrix! Iam tendit insidias.</l>
<l>Viden ut amplectitur, quasi amatrix probe?</l>
<l>Non mihi has induceres sicophantias;</l>
<l>aurum his verbis ut venerit studes, pessuma!</l>
<l>Novi ego mores meretricis; namque, cum</l>
<l>pauper est, arridet et quidvis facit.</l>
<l>Amare assimilat, non amat, quando lacrimas</l>
<l>ut lubet vortit atque ut volt: obediunt</l>
<l>meretrici lacrime. At istic sese putat</l>
<l>alterum Ganimedem aut Pari&lt;n&gt; coli alterum.</l>
<l>Nosce te, Seduli: istuc etatis hominem</l>
<l>non amat mulier; si quid das, amat.</l>
<l>Aliam vitam et mores iam debes alios</l>
<l>istac etate induere; nam vesperus adest.</l></sp>
<sp><speaker>SEDU.</speaker><l>Sic est, nec me quod dicis latet. Nugas scio</l>
<l>istarum.</l></sp>
<sp><speaker>LY.</speaker><l>Quid igitur heres? Quid hic agis?</l>
<l>Nulla hic habenda est mora, postquam Venus iacet.</l>
<l>Quin imus et aliis cedimus?</l></sp>
<sp><speaker>SEDU.</speaker><l>Animo</l>
<l>gerundus mos est; lubet ridere cum ioco.</l>
<l>Scortis ut scortis utor: simulant, simulo;</l>
<l>fingo me captum nec sum; par pari refero.</l></sp>
<sp><speaker>LY.</speaker><l>At istuc, hercle, magni plenum est discriminis.</l>
<l>Urit amor pusillatim clamque ingreditur,</l>
<l>et iocos scimus in seria mutarier.</l>
<l>Vide, sis: nam, si ardere incepisses, spoliis</l>
<l>te direptionique para, quasi sies</l>
<l>captivus. Tigris est, non mulier, meretrix;</l>
<l>cum amari scit, petit, capit, spoliat, rapit.</l></sp>
<sp><speaker>SEDU.</speaker><l>Desine, scio. Quid, malum, in fornice venis</l>
<l>philosophari? Leno hic, non Cato, loquitur.</l></sp>
<sp><speaker>LY.</speaker><l>Decet ubique bene loqui atque facere.</l>
<l>Non veto scortari, sed scortari nimium.</l></sp>
<sp><speaker>CHRY.</speaker><l>Quid vos inter vos his murmurationibus</l>
<l>concertatis? Adesto, Seduli, propera.</l></sp>
<sp><speaker>SEDU.</speaker><l>Adsum.</l></sp>
<sp><speaker>CHRY.</speaker><l>Sequere me huc intro.</l></sp>
<sp><speaker>SEDU.</speaker><l>Sequor lubens.</l></sp>
</div1>
<div1>
<head>Scena 3</head>
<stage>LYBIPHANES, PYTHIAS.</stage>
<sp><speaker>LY.</speaker><l>Illi iam intus secundas agunt nuptias.</l>
<l>Perlepida est istec tua soror, Pythias.</l>
<l>Sed ubinam illam invenisti? Quo balneo</l>
<l>lavit? Estne, ut opinor, quod Theobolus</l>
<l>stipem dederit? nam ille hanc noctem redemit pretio.</l>
<l>Dic, amabo. Soli sumus, nusquam effluet.</l>
<l>Tum te hic agnoscam et coniacebimus simul.</l></sp>
<sp><speaker>PY.</speaker><l>Quis tibi istec dixit?</l></sp>
<sp><speaker>&lt;LY.&gt;</speaker><l>Qui scit: ipsus hodie</l>
<l>in foro Theobolus.</l></sp>
<sp><speaker>&lt;PY.&gt;</speaker><l>Rem omnem, ut est, tenes.</l>
<l>Ego, ut adventastis huc, rapio pallam,</l>
<l>in balneas curro festina, Chrysim voco.</l>
<l>«Heus, Chrysis!» inquam «Chrysis! frater adest domi,</l>
<l>peregre reversus. Quid stas? An nondum venis?».</l>
<l>Ille, qui argentum dederat, rubet illico,</l>
<l>post pavet. «Hem, mea Chrysis, hoccine» ait</l>
<l>«te facere? Insalutatum me deserere?».</l>
<l>Illa «Bonum animum» inquit «habe: redeam,</l>
<l>ad cenam veniam ubi decretum est. Vale».</l></sp>
<sp><speaker>LY.</speaker><l>Dixin ego? Sed quid Cassina?</l></sp>
<sp><speaker>PY.</speaker><l>Etiam redit.</l>
<l>Charinus obviam fuit, qui illam domum</l>
<l>perduxit. Nunc reor ambos permolere.</l>
<l>Sed nos quid agimus? Cur non coimus etiam?</l></sp>
<sp><speaker>LY.</speaker><l>Pone puellum.</l></sp>
<sp><speaker>PY.</speaker><l>Iam dormit. Ah, vir veniet!</l></sp>
<sp><speaker>LY.</speaker><l>Ne dubita. Cadum hunc exhaurire prius</l>
<l>sententia est; nam fauces omnes arent. Bibe.</l></sp>
<sp><speaker>PY.</speaker><l>Bene admones; nam potus eque atque coitus</l>
<l>sapiunt mihi. Istec si absint, nolim vivere.</l>
<l>Sed infelix est omnis nupta, que imperium</l>
<l>fert viri.</l></sp>
<sp><speaker>LY.</speaker><l>Infelicior istic, qui femine</l>
<l>subiectus est. Emori velim quam nubere.</l></sp>
<sp><speaker>PY.</speaker><l>At nullum fidelem invenias virum sue</l>
<l>coniugi.</l></sp>
<sp><speaker>LY.</speaker><l>Nec ullam marito feminam.</l>
<l>Casta est quam nemo rogat, nemo stimulat.</l>
<l>Oculo pocius solo quam solo viro</l>
<l>contenta est mulier: indomitum est animal,</l>
<l>nullis regendum frenis nullisque monitis.</l>
<l>Tolerabile est, si quis inscius colla dat</l>
<l>maritali capistro semel tantum; sed hic</l>
<l>qui, liber factus, novis se iugis implicat,</l>
<l>tam excusari potest quam qui bis naufragium</l>
<l>pertulit, primo non sat admonitus malo.</l>
<l>Scite, mehercule, canones eos abigunt</l>
<l>sacerdocio qui secundas in nuptias</l>
<l>migrant: namque stultis sunt stultiores quidem</l>
<l>indignique templis ministrare biiuges.</l>
<l>Coniugis maritus est vile mancipium,</l>
<l>servitutem malam quod servit et pessimam.</l>
<l>Is sapit qui vobis sic utitur ut ego:</l>
<l>tu mihi vas tuum das, ego tibi meum</l>
<l>utendum; tantum tibi obligor quantum tu mihi.</l>
<l>Popisma ut emisimus, liberi ambo sumus.</l></sp>
<sp><speaker>PY.</speaker><l>Nimis sciolus es, postquam bibisti satis!</l>
<l>Sed veni, mi columbe, mi passerule,</l>
<l>mi turtur, mi galle! Quid agis?</l></sp>
<sp><speaker>LY.</speaker><l>Hem, venio.</l>
</sp>
</div1>
<div1>
<head>Scena 4</head>
<stage>CHARINUS</stage>
<sp><speaker>CHAR</speaker><l>O stultas hominum mentes et vanas nimis!</l>
<l>O mortalium ceca pectora! O Furie</l>
<l>Eumenides, quid vexatis humanum genus?</l>
<l>Quo sapientiorem se quisque iudicat,</l>
<l>eo stultior est. Vidi plures in foro</l>
<l>nuper propter Armeniacos ire anxios;</l>
<l>illos namque invasisse dolent imperium</l>
<l>et occidisse quosdam Suicenses truces.</l>
<l>Hostem volunt alii externum propulsarier</l>
<l>ulciscique suos. Tum post quidam togati</l>
<l>non capio quid divisionis flebile</l>
<l>inter pontifices aiunt esse maxumos.</l>
<l>Ego sapientis verbum mente teneo:</l>
<l>curas post tergum decet inanes mittier.</l>
<l>Ut in cavea certant pulli gallinacii</l>
<l>esce causa, quibus cras est decretum mori,</l>
<l>sic propter imperium contendunt homines,</l>
<l>quod quam diu tenere debeant nesciunt.</l>
<l>At ubi carendum sit, imperio prius</l>
<l>quam cibo malim carere. Quid reffert mea,</l>
<l>Gallus an Theutonicus uter imperet?</l>
<l>Stulta est cura que nihil parturit commodi.</l>
<l>Nil animo melius placido et libero;</l>
<l>nec regnum nec honor cum quiete convenit.</l>
<l>Qui, paucis contentus, ad naturam sibi</l>
<l>instituit vitam nec studet honoribus,</l>
<l>istic, me iudice, sapit; hunc ego sequor,</l>
<l>huic me parem preparo; que sunt, divitias</l>
<l>effundo, non quero novas. Qui me sequitur,</l>
<l>illic sibi curet. Nil post obitum volo.</l>
<l>Nemo funera faxit mortuo nec mihi</l>
<l>sarcophagum statuat. Quid gloria vanius</l>
<l>sepulchrali? Seu me vermes edant vel aves,</l>
<l>tantundem facio, dummodo vivens edam</l>
<l>et bibam quod placet, dummodo letus meus</l>
<l>sit animus. Hoc ago curoque sedulo.</l>
<l>Nunc ex balneo Cassinam accersivi meam</l>
<l>et ad me iussit ut veniret. Quamvis alius</l>
<l>argentum dederat, sibi ut esset mundior,</l>
<l>ast ego primitias habeo. Ter Venus</l>
<l>restincta est illinc, euax!, quo lubet modo.</l>
</sp>
</div1>
<div1>
<head>Scena 5</head>
<stage>ARCHIMENIDES amator, ANTIPHILA meretrix, CANTHARA lena.</stage>
<sp><speaker>AR.</speaker><l>Tu sola hic es? Ubinam alie, Antiphila?</l>
<l>Ubi alii?</l></sp>
<sp><speaker>AN.</speaker><l>Sola, et anus hec. Sole sumus;</l>
<l>sed aderunt, ut autumo, quam citissime;</l>
<l>cena iam cocta est, et vinum affertur vetus.</l></sp>
<sp><speaker>CAN.</speaker><l>At istuc primum esse oportuit, Antiphila!</l>
<l>Viden ut arent fauces? Pulmone nihil</l>
<l>est meo siccius. Proh, vix queo spuere,</l>
<l>vix loqui! O vinum! Heu vinum! Cur, vinum taces?</l>
<l>Non vereor vera loqui: sum multibiba,</l>
<l>merobiba, non limphibiba aut medobiba,</l>
<l>neque cerevisiam bibo neque siceram:</l>
<l>Theucris hec largior et Boemis pocula.</l>
<l>Quasi lagena sum, ubi vinum solet Chium</l>
<l>condi. Quid opus verbis? Sum vinosissima,</l>
<l>et fluvium, si vini siet, recipiam... Ah,</l>
<l>flos veteris vini meis naribus</l>
<l>obiectus est! Nunc eius amor me cupidam</l>
<l>letificat. Ubi, ubi est? Euax, est me prope!</l></sp>
<sp><speaker>AR.</speaker><l>Eccum, accipe vitrum. Pota, festiva, bibe!</l>
<l>Esto mihi propitia, suscipe phialam.</l></sp>
<sp><speaker>CAN.</speaker><l>Canthara mihi est nomen: ex cantharo bibam.</l>
<l>Ah, habeo! Salve, anime mi, Liberi lepos!</l>
<l>Ut veteris, vetusti vini sum cupida!</l>
<l>Nam omnium unguentum odos pre tuo nausea est.</l>
<l>Tu mihi cinamomum, tu rosa, tu crocus,</l>
<l>tu cassia es. Nam ubi tu profusus fueris,</l>
<l>illic ego me sepultam, hercule, pervelim.</l>
<l>Ut dulcis nasum odos obsecutus es meum,</l>
<l>da vicissim meo gutturi gaudium.</l>
<l>Accede, Bacche! Tete ipsum expeto tangere,</l>
<l>tuos liquores peramo. Sitio, bibam!</l>
<l>Vah, quam molliter, quam percurrit arterias</l>
<l>suaviter! Iam venas omnes letarier</l>
<l>sentio; cor salit, redeunt iam spiritus.</l>
<l>Hoc est vivere, hoc agere est hominis!</l></sp>
<sp><speaker>AR.</speaker><l>Bella potatrix! Viden ut pulchre ingurgitat?</l>
<l>Eapse merum sic condidicit bibere,</l>
<l>aliis aquam, ut bibant, dat mulieribus.</l>
<l>Sed ubi tu nunc es, libello Venereo</l>
<l>que me citasti? Ecce, me sisto; contrane ades?</l></sp>
<sp><speaker>AN.</speaker><l>Adsum; nam, si absim, nihil mihi recusem mali.</l></sp>
<sp><speaker>AR.</speaker><l>Anime mi, non est consentaneum procul</l>
<l>amantem abesse. Retine me, amplectere.</l></sp>
<sp><speaker>AN.</speaker><l>Hoc etiam est quamobrem cupio vivere,</l>
<l>quia te ipsum video, teneo, potior.</l></sp>
<sp><speaker>CAN.</speaker><l>Enimvero quis non istos iam nonc arguat?</l>
<l>Bonum est piarum amare sane, insane non bonum est;</l>
<l>verum totum insane amare, hoc isti faciunt.</l></sp>
<sp><speaker>AR.</speaker><l>Sibi habeant regna reges et divitias,</l>
<l>sibi honores, sibi virtutes, pugnas sibi,</l>
<l>sibi prelia, sibi quodlibet, dum mihi</l>
<l>abstineant invidere; sibique habeat</l>
<l>quod suum est quisque; tu mihi semper, Antiphila,</l>
<l>ut nunc placeas teque perpetuo fruar.</l></sp>
<sp><speaker>CAN.</speaker><l>Vos istec missa facite; post repetite,</l>
<l>cum accubabitis. Iam cenare nos et bibere</l>
<l>tempus est. Sed forum crepitum et cardinum</l>
<l>visa sum audire. Apage te, iam veniunt.</l>
</sp>
</div1>
<div1>
<head>Scena 6</head>
<stage>DYOPHANES, THEOBOEUS amantes, CANTHARA lena</stage>

<sp><speaker>DYO.</speaker><l>Nimirum fallimur, decepti sumus!</l>
<l>Silentium magnum est hic in edibus.</l>
<l>Sed eccam Cantharam. Salve, Canthara.</l></sp>
<sp><speaker>CAN.</speaker><l>Salvete, mea vindemia, messis mea!</l>
<l>Quin ascenditis, aucupium meum?</l></sp>
<sp><speaker>THEO.</speaker><l>Ha he he!</l></sp>
<sp><speaker>CAN.</speaker><l>Quid rides?</l></sp>
<sp><speaker>THEO.</speaker><l>Te rideo.</l></sp>
<sp><speaker>CAN.</speaker><l>Cur?</l></sp>
<sp><speaker>&lt;THEO.&gt;</speaker><l>Quia veridica es, remque, ut est, ais.</l>
<l>Nam, nisi nos simus, fame pereas.</l></sp>
<sp><speaker>CAN.</speaker><l>Siti perire possum, non fame.</l>
<l>Sed vide, quia non bene dixi aucupium</l>
<l>vos esse; sed questus quem facio</l>
<l>similis est aucupii. In aucupio</l>
<l>hec sunt: auceps, area, cibus, aves.</l>
<l>Hec domus est area, cibus est meretrix,</l>
<l>ego sum auceps ac vos estis aves,</l>
<l>qui bene salutati consuescitis</l>
<l>et, compellati blanditer suaviis,</l>
<l>attractu papillarum et oratione venustula,</l>
<l>tamquam aves deprendimini retibus.</l></sp>
<sp><speaker>DYO.</speaker><l>Nunquam melius dici verum vidi prius.</l>
<l>Sed ubi esca est nostra et nostri calamitas</l>
<l>fundi? Perii, Theobole, nNil video.</l>
<l>Interii, miser! Quid iam dicam aut faciam?</l></sp>
<sp><speaker>CAN.</speaker><l>At iam aderunt.</l></sp>
<sp><speaker>DYO.</speaker><l>Istuc «iam» annus erit!</l></sp>
<sp><speaker>CAN.</speaker><l>Imo mox venient.</l></sp>
<sp><speaker>DYO.</speaker><l>«Mox», more Gallico,</l>
<l>quod annis quatuor et decem perficitur.</l>
<l>Heu me miserum! Argentum ut aliis lavaret dedi.</l>
<l>Siccine fit, Cassina? Siccine me trahis</l>
<l>promerentem optime? Hoccine premium</l>
<l>bene merenti reddis? At malo cum tuo,</l>
<l>perlecebre, pernicies, exit&lt;i&gt;um!</l>
<l>Nam mare non mare est ut tu es mare.</l>
<l>Ingrata atque irrita sunt omnia</l>
<l>que dedi aut, pol, feci bene! At posthac tibi</l>
<l>male quod potero facere faciam.</l>
<l>Ego, pol, te ulciscar ut digna es utque meres</l>
<l>de me, ut que sis nunc et que fueris scias.</l>
<l>Redigam te unde orta es, ad egestatis terminos;</l>
<l>que, priusquam te adii, pane sordido</l>
<l>vitam oblectabas et in pannis inopia.</l>
<l>Nunc quia est melius me, cuius opera est, fugitas,</l>
<l>meque ignoras, mala, qui vestibus</l>
<l>te nudam operui. Sed reddam iam te ex fera</l>
<l>mansuetam, si vivo, et humilem fame.</l></sp>
<sp><speaker>THEO.</speaker><l>Vin meum experiri consilium?</l></sp>
<sp><speaker>DYO.</speaker><l>Quid est?</l></sp>
<sp><speaker>THEO.</speaker><l>Sine eas venire.</l></sp>
<sp><speaker>DYO.</speaker><l>Si venerint tamen.</l></sp>
<sp><speaker>THEO.</speaker><l>At venient, hercle. Rimate stabula</l>
<l>postquam fuerint omnia et omnes viculos</l>
<l>percurrerint, venient. Squalide, sordide,</l>
<l>inmunde, fimo ac stercore fetide,</l>
<l>dicent rem seriam sese fecisse domi,</l>
<l>sed odos tete&lt;r&gt; indicabit scelus.</l>
<l>Venient, quia nemo cubilibus</l>
<l>dignatur eas; nec ipsi qui fricant equos,</l>
<l>postquam restinctus ignis est, retinent eas.</l>
<l>Colluvies primitus omnis hominum</l>
<l>fexque populi debet saturarier;</l>
<l>tum, culinarum peruncte abdomine</l>
<l>eruptatoque vino in nostros madide</l>
<l>migrabunt amplexus; et quo nunc coquos</l>
<l>ac muliones ore et sandapilas,</l>
<l>histriones et mimos &lt;et&gt; tibicines</l>
<l>exosculantur, eodem nobis savium</l>
<l>oppegisse volent. Tum nos hic in angulis</l>
<l>spernentes eas sedebimus, nec bibere</l>
<l>aut comedere, nec condormire quoque</l>
<l>dignabimur. Hoc eas cruciatu nimis</l>
<l>afficiemus, ulciscemurque iniurias.</l></sp>
<sp><speaker>DYO.</speaker><l>Si nos amarent, tunc istoc utier</l>
<l>modo liceret; sed ille nos nihili</l>
<l>pendunt.</l></sp>
<sp><speaker>THEO.</speaker><l>Dum quod damus amant iam diu!</l>
<l>Nos amittant, facileque iniurias</l>
<l>illis damus.</l></sp>
<sp><speaker>DYO.</speaker><l>At istuc nobis multo egrius</l>
<l>quam illis erit, si neque loqui neque tangere</l>
<l>licet.</l></sp>
<sp><speaker>THEO.</speaker><l>Quid ais, ridiculum capitulum?</l></sp>
<sp><speaker>DYO.</speaker><l>Male ulcisci qui plus sibi quam hosti nocet.</l>
<l>Carere cena et potu queo, cubatu non que&lt;o&gt;.</l>
<l>Ego in sinu mee dormire volo,</l>
<l>vel si caprum oleat.</l></sp>
<sp><speaker>THEO.</speaker><l>Si sic devincier</l>
<l>sinis teque captivum prebes, iam funditus</l>
<l>occidisti. Nam te fixum sentiet</l>
<l>aput se clavo Cupidinis nec redimi</l>
<l>posse; nec tibi parcet; nam meretrix,</l>
<l>cum amanti parcit, sibi non retur parcere.</l>
<l>Actum est, ilicet, et conclamatum est: rapiet</l>
<l>actutum quicquid est usquam tibi gentium.</l>
<l>In frena te stringet, sellam coget ut feras,</l>
<l>quasi mule dorso insedebit tuo.</l>
<l>Heu, quibus te miserum lacerabit modis</l>
<l>tua Celeno! Nam quem meretricis amor</l>
<l>urget, is, nisi amorem dissimulat,</l>
<l>perditior est perditis in lacu Stigis.</l></sp>
<sp><speaker>DYO.</speaker><l>Quid igitur faciam?</l></sp>
<sp><speaker>THEO.</speaker><l>Ut simules te nihil</l>
<l>curare hanc.</l></sp>
<sp><speaker>DYO.</speaker><l>At neque istec quicquam magis</l>
<l>me faciet.</l></sp>
<sp><speaker>THEO.</speaker><l>Faciet.</l></sp>
<sp><speaker>DYO.</speaker><l>Qui? Si ego renuo?</l></sp>
<sp><speaker>THEO.</speaker><l>Nosco mulierum mores et ingenia;</l>
<l>nam que velis nolunt, que nolis volunt.</l></sp>
<sp><speaker>DYO.</speaker><l>Si sic admones, parebo.</l></sp>
<sp><speaker>THEO.</speaker><l>Sic facto est opus.</l>
<l>Sed heus, tu!</l></sp>
<sp><speaker>DYO.</speaker><l>Quid vis?</l></sp>
<sp><speaker>THEO.</speaker><l>Non tamen prohibeo</l>
<l>hanc illis exprobrarier contumeliam,</l>
<l>at verbis.</l></sp>
<sp><speaker>DYO.</speaker><l>Verbis constantibus, mordacibus.</l>
<l>Sed quid iam nunc illic clamitat coquus?</l>
</sp>
</div1>
<div1>
<head>Scena 7</head>
<stage>ARTRAX coquus.</stage>
<sp><speaker>ART.</speaker><l>Obsonium coctum est; iam cena deperit.</l>
<l>Iam disquamavi pisces; congros, murenulas</l>
<l>exdorsuavi, iam faxo exossatas sient.</l>
<l>Pulli gallinacii et pigargi bulliunt.</l>
<l>Oricem veru tenet et leporem.</l>
<l>Clunes apri optumo more condiam.</l>
<l>Ardee quoque due atque merule decem</l>
<l>asse sunt istic cum duobus pavonibus.</l>
<l>Perdices dum vivo iam plus mille memini</l>
<l>coxisse, sed his nunquam meliores puto.</l>
<l>Vah! cena bona, uncta, sapida, lepida!</l>
<l>Ipsus mihi, dum narro, salivam moveo.</l>
<l>Sed hutus quid si crus alterum voro gruis?</l>
<l>Facile hoc genus avis dicam monopedum,</l>
<l>que semper in pratis uno consistit pede.</l>
<l>Vah, comedant isti frigidum, ego calidum!</l>
</sp>
</div1>
<div1>
<head>Scena 8</head>
<stage>CHARINUS et SEDULIUS amantes, LYBIPHANES familiaris.</stage>
<sp><speaker>CHAR.</speaker><l>Nil amor est aput homines nisi</l>
<l>dura carnificina, aspera et teterrima.</l>
<l>Hoc ego in me sentio, qui omnes homines</l>
<l>supero animi cruciabilitatibus.</l>
<l>Iactor, vo&lt;r&gt;sor, agitor, stimulor, crucior</l>
<l>in amoris rota; miser, exanimor.</l>
<l>Feror, differor, distrahor, dirupior,</l>
<l>ita meo nulla mens est animo,</l>
<l>ita ingenium omne perdidi meum.</l>
<l>Quod lubet non lubet iam id continuo,</l>
<l>ita me amor lapsum animo ludificat;</l>
<l>fugat, agit, appetit, raptat, retinet;</l>
<l>quod dat non dat, deludit, quod suasit modo</l>
<l>iam dissuadet, quod dissuasit mox imperitat.</l>
<l>Ubi sum, ibi non sum; ubi non sum, illic est animus;</l>
<l>ut maris fluctus huc et illuc trahor;</l>
<l>iam mihi nulla abest perdito pernicies.</l></sp>
<sp><speaker>SEDU.</speaker><l>Quid hic secum duriter amorem culpitat?</l>
<l>Edepol, qui amat, si eget, miseris</l>
<l>erumnis afficitur! Adibo atque alloquar.</l>
<l>Salve, Charine. Quid est?</l></sp>
<sp><speaker>CHAR.</speaker><l>Hem, Seduli, Quid est</l>
<l>rogas? Exedor, maceror et exenteror;</l>
<l>amando miser perii, occidi, interii!</l></sp>
<sp><speaker>SEDU.</speaker><l>Absurde facis, qui te sic angas animi;</l>
<l>in re mala animo iuvat utier bono.</l></sp>
<sp><speaker>CHAR.</speaker><l>Consule quid agam.</l></sp>
<sp><speaker>SEDU.</speaker><l>Morbum patefacito.</l></sp>
<sp><speaker>CHAR.</speaker><l>Mea Cassina et tua Chrysis dormient</l>
<l>aput Cantharam lenam in edicula.</l></sp>
<sp><speaker>SEDU.</speaker><l>Scio.</l></sp>
<sp><speaker>CHAR.</speaker><l>Scis et taces?</l></sp>
<sp><speaker>SEDU.</speaker><l>Scio et taceo.</l>
<l>Nam scortum fortunati est oppidi simile,</l>
<l>quod rem non servat sine multis viris.</l>
<l>Nubere volt meretrix quotidie</l>
<l>novis maritis. Nupsit hodie mihi;</l>
<l>hac noctu nubat ut aliis decet.</l>
<l>Nunquam vidua cubare volt domi;</l>
<l>nam, si non nubit sepe, fame perit.</l>
<l>Num tibi sat est horis compluribus</l>
<l>in eius amplexu iacuisse quam amas?</l>
<l>Da locum aliis, queso: nihil diminuent.</l>
<l>Que nunc est hec, etiam cras eadem</l>
<l>ad te redibit.</l></sp>
<sp><speaker>CHAR.</speaker><l>Hau! Hau! Frustra tecum loquor.</l>
<l>Quid tu, Lybiphanes, mihi nunc ais?</l></sp>
<sp><speaker>LY.</speaker><l>Eum qui amat hominem miserrimum.</l></sp>
<sp><speaker>CHAR.</speaker><l>Imo, ecastor, qui pendet multo est miserior!</l>
<l>Sed consule, obsecro atque reobsecro, mihi.</l></sp>
<sp><speaker>LY.</speaker><l>Si mihi auscultas, excudi iam consilium.</l>
<l>Scio Dyophanem atque Theobolum</l>
<l>nunc his succensere, quia tardiuscule</l>
<l>cenatum vadunt. Monebo has meretriculas,</l>
<l>illorum ut temnant iras atque irrideant;</l>
<l>nam sic eos ludificabunt magis.</l>
<l>Tum rixam miscebunt seseque divident.</l>
<l>Vos in insidiis ibidem presto eritis,</l>
<l>ut, his abeuntibus, ingrediamini.</l></sp>
<sp><speaker>CHAR.</speaker><l>At si lena faveat; nam me nescit ea.</l></sp>
<sp><speaker>LY.</speaker><l>Cedo argentum; cuius est ymagine</l>
<l>signatum?</l></sp>
<sp><speaker>CHAR.</speaker><l>Cesaris.</l></sp>
<sp><speaker>LY.</speaker><l>At hec novit Cesarem,</l>
<l>et te lubentius quam Lubentiam</l>
<l>agnoscet; nam crumena illorum est vacua,</l>
<l>et tua nova est et plena plenior.</l>
<l>Idem est lene amator quod piscis quidem:</l>
<l>nam piscis nequam est nisi sit recens;</l>
<l>is habet sucum, is suavitatem,</l>
<l>quovis pacto coquas atque condias.</l>
<l>En, quam leta erit te piscem advenisse novum!</l>
<l>Sed eccas euntes. Nisi te tenes, eo.</l></sp>
<sp><speaker>CHAR.</speaker><l>I, frugi servule, iam nos sequimur.</l>
</sp>
</div1>
<div1>
<head>Scena 9</head>
<stage>CHARINUS.</stage>
<sp><speaker>CHAR.</speaker><l>Hoc quod iste facit servi faciunt boni,</l>
<l>qui neque more neque molestie imperium</l>
<l>habent herile sibi. Nam qui ex sententia</l>
<l>servire postulat hero, hunc in herum</l>
<l>matura, in se sera condecet capessere.</l>
<l>Et qui servus amare cognoscit dominum,</l>
<l>is retinere ad salutem herum, vel si tacet,</l>
<l>debet, ut istic occipissit modo.</l>
<l>Nam, quamvis dissimulat Sedulius,</l>
<l>non tamen ardet minus; quod servulus</l>
<l>agnoscit callidus. Ideo, quasi mihi</l>
<l>salutem procurassit, vel illi consulit.</l>
<l>Namque erubescit hic amorem faterier,</l>
<l>quia meretrix est quod amat. Ego</l>
<l>nil mihi dedecoris existumo fore,</l>
<l>si quod palam est venale nummis emo.</l>
<l>Nemo me ire publica prohibet via,</l>
<l>dum ne per agrum clausum faciam semitam.</l>
<l>Si nuptis abstineo, vidua, virgine,</l>
<l>nemo me scortum amare prohibet aut vetat.</l>
</sp>
</div1>
<div1>
<head>Scena 10</head>
<stage>CHRYSIS, CASSINA meretrix.</stage>
<sp><speaker>CHRY.</speaker><l>Recte, ut opinor, Lybiphanes ait:</l>
<l>acerbis quam blandis retinetur artius</l>
<l>amator verbis, quom captus est semel.</l>
<l>At eant hi quo velint, abeant, fugiant;</l>
<l>an forma nostra est que vendi nequeat?</l>
<l>Satis hos emunximus; nam sanguinem</l>
<l>elicias oppido, si premas amplius.</l>
<l>Quod si procos redamassimus novos,</l>
<l>de pleno melius promeremus ubere.</l>
<l>Volt placere novus amator statim,</l>
<l>volt posci, volt dare, volt effundere,</l>
<l>volt placere sese lene, volt mihi,</l>
<l>volt pedisseque, volt catulo meo,</l>
<l>auroque gravem porrigit manum.</l>
<l>Subblanditur semper amator novos,</l>
<l>antiquus semper inclamitat. Decet</l>
<l>ad suum quemque questum esse callidum.</l></sp>
<sp><speaker>CAS.</speaker><l>Ita est ut dicis. Ego istuc sedulo,</l>
<l>sic me dii servassint, adnitor facere.</l>
<l>Nemo mihi plus mense amator sapit;</l>
<l>semper nove kalende amores novos</l>
<l>afferunt mihi.</l></sp>
<sp><speaker>CHRY.</speaker><l>Nimis amas solide!</l>
<l>Nam nonas et ydus celebrare nuptiis</l>
<l>convenit recentibus; vel, ut ego</l>
<l>institui vitam, cum novo sole novos</l>
<l>concubinos querere. Sed eccam in hostio</l>
<l>Cantharam.</l></sp>
<sp><speaker>CAS.</speaker><l>Ipsa est, an non?</l></sp>
<sp><speaker>CHRY.</speaker><l>Ipsissima est.</l>
</sp>
</div1>
<div1>
<head>Scena 11</head>
<stage>CANTHARA lena, CHRYSIS meretrix.</stage>
<sp><speaker>&lt;CAN.&gt;</speaker><l>&lt;Quis&gt; tantum auri vel argenti in loculis</l>
<l>servassit suis quantum nos, que sine</l>
<l>prediis vivimus, largimur foras?</l>
<l>Argento solem et lunam et aquam et diem</l>
<l>et noctem non emimus aut tenebras;</l>
<l>cetera que volo Gallica mercor fide.</l>
<l>A pistore cum panem petierim,</l>
<l>vel cum vinum posco ex cenopolio</l>
<l>aut ex macello piscem, agnum vel edum,</l>
<l>vacua redeo nisi es dederim.</l>
<l>Itidem amatores ex me sentiunt:</l>
<l>nemo huc intrat nisi dat argentum prius.</l>
<l>Non pascor verbis, credo quod video.</l>
<l>Illi iam suum dederunt symbolum,</l>
<l>et mihi quod equum fuit. Si tamen duo</l>
<l>adveniant novi, qui argentum novum</l>
<l>afferant, non recusabo pandere</l>
<l>posticum, ut intrent domum clanculum.</l>
<l>Sed quisnam est qui Vulcanum in cornu gerit?</l>
<l>Chrysin video. Salve, Chrysis mea.</l></sp>
<sp><speaker>CHRY.</speaker><l>Salvam hercle gaudeo te esse, Canthara.</l>
<l>Quid nostri homines?</l></sp>
<sp><speaker>CAN.</speaker><l>Subtristes accubant.</l></sp>
<sp><speaker>CHRY.</speaker><l>Duc nos supra; iam faxo ut sint hilares.</l></sp>
<sp><speaker>CAN.</speaker><l>Ite, pascua mea et feraces vinee!</l>
</sp>
</div1>
<div1>
<head>Scena 12</head>
<stage>CHRYSIS, CASSINA meretrix, THEOBOLUS et DYOPHANES amantes.</stage>
<sp><speaker>CHRY.</speaker><l>Salvere iubeo amatores optumos;</l>
<l>salvete, qui fidem facitis maxumi!</l>
<l>Ducite ex animo curam et hilares</l>
<l>hac noctu, fidi amantes, gaudio</l>
<l>operam date. Salvete, animuli,</l>
<l>vite nostre, festivitates mere.</l>
<l>Quid agitis, voluptates et festi dies?</l>
<l>Quid agitis, passeres, columbi, lepores?</l>
<l>Facessat meror. Quid aiunt? Proh, tacent!</l></sp>
<sp><speaker>CAS.</speaker><l>Indignis qui bene dicit, is dicit male.</l>
<l>Potin tacere, cum sic ipsi tacent?</l></sp>
<sp><speaker>CHRY.</speaker><l>Indigna digna habenda sunt, que facit amor.</l></sp>
<sp><speaker>CAS.</speaker><l>Mitte has, precor, statuas marmoreas.</l>
<l>Nemo plane sua intelligit bona</l>
<l>nisi, cum in potestate habuit, perdidit.</l></sp>
<sp><speaker>CHRY.</speaker><l>Noli obloqui, nec mirere quod silent:</l>
<l>decet verecundos esse adolescentulos!</l>
<l>Istec barba vix annos est tonsa bis decem.</l></sp>
<sp><speaker>THEO.</speaker><l>Viden ut magna ingenia in occulto latent?</l>
<l>Nasci te virum, Chrysis, par fuerat!</l>
<l>Proh, verum est quod dicitur: mulieres duas</l>
<l>peiores esse quam unam. Sic experior!</l>
<l>Ite, meretricum genus pessimum,</l>
<l>que quasi musceque culicesque et pulices</l>
<l>omnibus estis damno atque molestie,</l>
<l>bono usui nulli! Nec quisquam hominum</l>
<l>vobiscum frugi consistere potest.</l>
<l>Qui consistit, culpant eum ceteri,</l>
<l>ipsumque remque fidemque dicunt perdere.</l>
<l>An satis peccasse fuit, nisi ultro etiam</l>
<l>irrisum nos veniretis, meretricule?</l></sp>
<sp><speaker>CAS.</speaker><l>Quid nos peccavimus aut fecimus mali?</l>
<l>Venire diximus, ventum est. Pueri</l>
<l>non faxint que facitis. An nos aves</l>
<l>creditis, que volatu quo petitis</l>
<l>actutum percurramus? Exquirite alias!</l></sp>
<sp><speaker>DYO.</speaker><l>En audaciam muliebrem: viden</l>
<l>in manifesto ut se excusant scelere?</l></sp>
<sp><speaker>CAS.</speaker><l>Nulla tam parvi est mulier pretii</l>
<l>que, si culpam in sese nullam admiserit,</l>
<l>nomen non velit suum retinere bonum.</l>
<l>Sed nihil ego vos demiror modo,</l>
<l>nam hec inter amandum sepe interveniunt.</l>
<l>Incidunt voluptates atque miserie,</l>
<l>intervenit ira, redit rursus gratia.</l>
<l>At ire si que forte interveniunt,</l>
<l>si reventum in gratiam post fuerit,</l>
<l>bis tanto crescit amor quam perprius fuit.</l>
<l>Consulto agitis, ut maior voluptas siet,</l>
<l>in nostram cum remeaveritis gratiam.</l></sp>
<sp><speaker>DYO.</speaker><l>Vestram nos redeamus in gratiam?</l>
<l>Ite in malam crucem ut estis merite, lupe!</l>
<l>Subicite vos quibus placet lenonibus,</l>
<l>que nulla non taberna prostatis hodie.</l></sp>
<sp><speaker>CAS.</speaker><l>Per Iovem iuro et matrem familias</l>
<l>Iunonem et, quam vereri me decet, Venerem:</l>
<l>nemo me hodie extra te unum tetigit.</l></sp>
<sp><speaker>DYO.</speaker><l>Vera istec velim.</l></sp>
<sp><speaker>CAS.</speaker><l>Vera dico.</l></sp>
<sp><speaker>DYO.</speaker><l>Mulier es,</l>
<l>audacter iuras atque falsum iuras sciens.</l></sp>
<sp><speaker>CAS.</speaker><l>Dii me omnes, nisi sum veridica, perdu&lt;i&gt;nt!</l></sp>
<sp><speaker>DYO.</speaker><l>At vos neque deos creditis neque deas</l>
<l>usquam esse, et animas cum corporibus</l>
<l>extingui putatis, scelestissime!</l>
<l>Verum, ut tu, Cassina, meam sententiam</l>
<l>et quid animi geram erga te scias,</l>
<l>ita me dii deeque superi et inferi</l>
<l>et medioxumi et Iuno regina</l>
<l>et Iovis supremi Pallas filia,</l>
<l>ac me Saturnus ipsius patruus</l>
<l>atque Ops opulenta illius avia</l>
<l>servassint et amassint diutius,</l>
<l>ut ego te, pessuma, dum vixero,</l>
<l>nec tangam posthac unquam nec alloquar,</l>
<l>quamvis per annos vivam Nestoreos.</l></sp>
<sp><speaker>CAS.</speaker><l>Hei mihi, iam perimus, Chrysis! Quid agimus?</l>
<l>Amatores bellos amisimus, teneros.</l>
<l>Ubinam gentium reperire similes</l>
<l>quimus? Proh, iam deserte, iam sumus vidue.</l>
<l>Heu, iam pullas oportet nos vestes emere!</l>
<l>At his saltem pretium emundis duint.</l></sp>
<sp><speaker>CHRY.</speaker><l>Sed meus hic amator me non relinquet, scio.</l></sp>
<sp><speaker>THEO.</speaker><l>Quia reliqui, et dedi te tuis stabulis.</l>
<l>Abi ex oculis, nefandissima, citius,</l>
<l>que nummis preditata recalcitras meis.</l>
<l>Quod dedi datum nollem, reliquum non dabo.</l></sp>
<sp><speaker>CHRY.</speaker><l>Si peccatum esset quod putatis, madide</l>
<l>adhuc essemus. Sed agite periculum,</l>
<l>introspicite: sicut ex balneo</l>
<l>exivimus, munde et nitide sumus;</l>
<l>nec videri, si placet, refugimus.</l></sp>
<sp><speaker>THEO.</speaker><l>Abite, inverecunde, sceleste, fetide!</l>
<l>Abite, ni vultis experirier</l>
<l>nostri quam pugni sint hedie graves!</l></sp>
<sp><speaker>CHRY.</speaker><l>Res seria est. Quid agimus, Cassina?</l>
<l>Si nunc nos suspendimus, operam lusimus,</l>
<l>et ultra operam restim perdidimus,</l>
<l>atque his voluptatem creaverimus,</l>
<l>qui tamquam inimici nostro gauderent malo.</l>
<l>Vivamus potius et comedamus satis;</l>
<l>sic illis fiet egre plus quam velint.</l>
</sp>
</div1>
<div1>
<head>Scena 13</head>
<stage>ARCHIMENIDES amator, solus.</stage>
<sp><speaker>AR.</speaker><l>Parva res est voluptas in etate hominum</l>
<l>at molestie quidem longissime.</l>
<l>Voluptati semper est meror comes;</l>
<l>humana ut sunt, nihil est perpetuum datum.</l>
<l>Hoc ego plane iam nunc experior,</l>
<l>hanc qui noctem mihi iocundissimam</l>
<l>futuram rebar. En, que nunc est turbatio!</l>
<l>Esuriales illi iam ducunt ferias.</l>
<l>Cum caduceo, quasi Mercurius,</l>
<l>componere hos inimicos volui;</l>
<l>iste mihi auscultarent, illi non audiunt.</l>
<l>Sed quid ego amicorum causa crucier,</l>
<l>si sponte sua dolent, cum possint fungier</l>
<l>isdem, quibus ego fruor, voluptatibus?</l>
<l>Herebo iam his voratricibus modo,</l>
<l>hisque me letum dabo atque subblandiar.</l>
<l>Stultum est curis se vexare superfluis;</l>
<l>viden ut vinum ingurgitant ebriole?</l>
<l>Nihil est in his mestitie: sapiunt.</l>
<l>Cum his sapere volo, non cum illis desipere.</l>
<l>En fortunatus ego, qui nubere</l>
<l>uni putabam; iam nubam tribus!</l>
</sp>
</div1>
<div1>
<head>Scena 14</head>
<stage>CANTHARA lena, CHARINUS et SEDULIUS amatores.</stage>
<sp><speaker>CAN.</speaker><l>Quis illic est qui nunc posticum movet?</l></sp>
<sp><speaker>&lt;CHAR.&gt;</speaker><l>Amicus tuus.</l></sp>
<sp><speaker>CAN.</speaker><l>Quis amicus?</l></sp>
<sp><speaker>CHAR.</speaker><l>Ego.</l></sp>
<sp><speaker>&lt;CAN.&gt;</speaker><l>Quis tu «ego» es?</l></sp>
<sp><speaker>CHAR.</speaker><l>Charinus.</l></sp>
<sp><speaker>CAN.</speaker><l>Quis Charinus, amabo?</l></sp>
<sp><speaker>CHAR.</speaker><l>Charinus qui Cassinam perit tuam.</l></sp>
<sp><speaker>CAN.</speaker><l>Qui sies nescio.</l></sp>
<sp><speaker>CHAR.</speaker><l>Scit Cassina qui siem.</l></sp>
<sp><speaker>CAN.</speaker><l>Quid tibi vis?</l></sp>
<sp><speaker>CHAR.</speaker><l>Intromitti postulo.</l></sp>
<sp><speaker>CAN.</speaker><l>Quam ob rem?</l></sp>
<sp><speaker>CHAR.</speaker><l>Quia videre illam cupio.</l></sp>
<sp><speaker>CAN.</speaker><l>Quid amplius?</l></sp>
<sp><speaker>CHAR.</speaker><l>Et condormire illi flagito.</l></sp>
<sp><speaker>CAN.</speaker><l>Quis tecum est?</l></sp>
<sp><speaker>CHAR.</speaker><l>Sedulis, amator Chrysidis.</l></sp>
<sp><speaker>CAN.</speaker><l>Quid poscit hic?</l></sp>
<sp><speaker>CHAR.</speaker><l>Idem quod ego peto.</l></sp>
<sp><speaker>CAN.</speaker><l>Quid dabitis?</l></sp>
<sp><speaker>SEDU.</speaker><l>Quecunque volueris.</l></sp>
<sp><speaker>CAN.</speaker><l>Auri dragmam postulo.</l></sp>
<sp><speaker>SEDU.</speaker><l>Dabitur maxime.</l></sp>
<sp><speaker>&lt;CAN.&gt;</speaker><l>Quando istuc erit?</l></sp>
<sp><speaker>SEDU.</speaker><l>Cras primo diluculo.</l></sp>
<sp><speaker>CAN.</speaker><l>Nisi nunc dabitis, operam perditis.</l></sp>
<sp><speaker>SEDU.</speaker><l>Dabimus, ecastor; ne trepida, mulier!</l></sp>
<sp><speaker>CAN.</speaker><l>At in presentiarum volo dari.</l></sp>
<sp><speaker>SEDU.</speaker><l>An nescis quales hic sumus viri?</l></sp>
<sp><speaker>CAN.</speaker><l>Bonos puto, sed non volo fallier.</l></sp>
<sp><speaker>SEDU.</speaker><l>Nec scimus fallere, nec volumus.</l>
<l>Que bonis fit viris gratia, gravida est bonis.</l>
<l>Inescabis nos, si admiseris modo,</l>
<l>et optume fenerabis beneficium.</l></sp>
<sp><speaker>CAN.</speaker><l>Qui cavet decipi, vix cavens cavet;</l>
<l>sepe cautor captus est, dum cavisse putat.</l></sp>
<sp><speaker>CHAR.</speaker><l>At huius cras duplum dabimus tibi.</l></sp>
<sp><speaker>CAN.</speaker><l>Nunquam ego tam fui astuta aut callida,</l>
<l>quin bonum dari vellem in presentia.</l></sp>
<sp><speaker>CHAR.</speaker><l>At si nihil est auri aput nos modo?</l></sp>
<sp><speaker>CAN.</speaker><l>Ite hinc et nummosi revertimini.</l>
<l>Interdictus amor est pauperibus.</l></sp>
<sp><speaker>CHAR.</speaker><l>Quid, si arraboni dedero pallium?</l></sp>
<sp><speaker>CAN.</speaker><l>Nichil facies.</l></sp>
<sp><speaker>CHAR.</speaker><l>Quid, si aureum cingulum?</l></sp>
<sp><speaker>CAN.</speaker><l>Admittam.</l></sp>
<sp><speaker>CHAR.</speaker><l>Accipe, sed servato probe.</l></sp>
<sp><speaker>CAN.</speaker><l>Ite huc; animam silendo premite,</l>
<l>ne illi verba vestra arbitrari queant</l>
<l>amatores, in scannis qui iacent, alii.</l>
<l>Pulchram, ecastor, fallaciam struimus;</l>
<l>at fallere non est fallere, nisi astus siet,</l>
<l>sed malum maximum, si venit palam.</l>
<l>Manete hic; ego vinum et cene particulam</l>
<l>ad vos afferam. Post Archimenidem</l>
<l>in hanc rem mihi conciliavero,</l>
<l>namque is etiam hic cum sua dormiet.</l></sp>
<sp><speaker>SEDU.</speaker><l>Perge, lenarum omnium quas novi melior!</l>
</sp>
</div1>
<div1>
<head>Scena 15</head>
<stage>DYOPHANES amator, CONGRIO servus.</stage>
<sp><speaker>&lt;DYO.&gt;</speaker><l>Quanto magis rem hanc animo repeto,</l>
<l>tanto egritudo resurgit auctior.</l>
<l>Siccine sublitum esse os decuit?</l>
<l>Quod cum scibitur, pulchre irridebimur.</l>
<l>Ad forum cum venerimus, omnes referent:</l>
<l>«Hi sunt, quibus heri verba sunt data».</l>
<l>Sed quid tu nobis iam suades, Congrio?</l>
<l>Hiccine dormimus an imus domum?</l></sp>
<sp><speaker>CON.</speaker><l>Manere necessum hic est, namque custodibus</l>
<l>observantur publicis omnes vie.</l></sp>
<sp><speaker>DYO.</speaker><l>At dormire hic non possum.</l></sp>
<sp><speaker>CON.</speaker><l>Ergo vigilia.</l></sp>
<sp><speaker>DYO.</speaker><l>Ah scelestas meretrices!</l></sp>
<sp><speaker>CON.</speaker><l>Scelestissimas</l>
<l>verius voces.</l></sp>
<sp><speaker>DYO.</speaker><l>Cras illam mulctabo male.</l></sp>
<sp><speaker>CON.</speaker><l>Quid facies?</l></sp>
<sp><speaker>DYO.</speaker><l>Crinibus in terram dabo.</l></sp>
<sp><speaker>CON.</speaker><l>Recte.</l></sp>
<sp><speaker>DYO.</speaker><l>Post hec, insultabo calcibus.</l></sp>
<sp><speaker>CON.</speaker><l>Pulcre.</l></sp>
<sp><speaker>DYO.</speaker><l>Linguam mox eripiam sibi.</l></sp>
<sp><speaker>CON.</speaker><l>Viriliter.</l></sp>
<sp><speaker>DYO.</speaker><l>Stat mens oculos eruere.</l></sp>
<sp><speaker>CON.</speaker><l>Fortiter.</l></sp>
<sp><speaker>DYO.</speaker><l>Ossa confringam quelibet.</l></sp>
<sp><speaker>CON.</speaker><l>Sicut meruit.</l></sp>
<sp><speaker>DYO.</speaker><l>Quid, si enasare lubet?</l></sp>
<sp><speaker>CON.</speaker><l>Probo.</l></sp>
<sp><speaker>DYO.</speaker><l>Nec aures indulgebo sibi.</l></sp>
<sp><speaker>CON.</speaker><l>Indigna est auribus.</l></sp>
<sp><speaker>DYO.</speaker><l>At nunc irruo,</l>
<l>vel cras potius?</l></sp>
<sp><speaker>CON.</speaker><l>Cras melius censeo.</l></sp>
<sp><speaker>DYO.</speaker><l>Scin tu quid mihi alias obtigerit?</l></sp>
<sp><speaker>&lt;CON.&gt;</speaker><l>Nisi dicas, nescio.</l></sp>
<sp><speaker>DYO.</speaker><l>Bachidem colui</l>
<l>Maguntie. Hec me frustra occepit habere;</l>
<l>ego dissimulare, illa me reposcere.</l>
<l>Revertor. Dum cena coquitur, miles adest;</l>
<l>orat me Bachis cedere militi.</l>
<l>Ego irasci, illa rogitare magis:</l>
<l>amplectitur, osculatur, tractitat.</l>
<l>Ego inter basiandum arripio dentibus</l>
<l>nasum et fugio.</l></sp>
<sp><speaker>CON.</speaker><l>Vah, militare facinus !</l></sp>
<sp><speaker>DYO.</speaker><l>At quid illud? Dixin tibi quo pacto Senis</l>
<l>dilaniarim mecam?</l></sp>
<sp><speaker>CON.</speaker><l>Plus milies.</l></sp>
<sp><speaker>DYO.</speaker><l>Accipe rursus atque audito ordinem.</l></sp>
<sp><speaker>CON.</speaker><l>Iam me somnus opprimit, narra Theobolo;</l>
<l>is tecum vigilat. Si sim rex ego,</l>
<l>ex amantibus tantum deligam vigiles.</l>
<l>His ego in asseribus iacebo et dormiam;</l>
<l>vos vigilate, fidi custodes urbium.</l></sp>
<sp><speaker>DYO.</speaker><l>Haud iniquum optas. Res otium petit</l>
<l>quam incipisso. Nisi Theobolus mihi</l>
<l>aures dat, tibi vel dormienti referam.</l>
</sp>
</div1>
<div1>
<head>Scena 16</head>
<stage>ARTRAX coquus.</stage>
<sp><speaker>ART.</speaker><l>Iupiter, amas me, measque auges opes;</l>
<l>voluptates opiperas offers mihi;</l>
<l>cure sum tibi, tot das mihi ferias,</l>
<l>potationes, saturitates, gaudia!</l>
<l>Sed cena, ut video, adhuc restat dubia.</l>
<l>Edepol, ne ego me prius explevi probe?</l>
<l>At reliqui in ventre celle uni locum,</l>
<l>ubi reliquiarum ponam reliquias.</l>
<l>Proh, Iupiter, quam diversa sunt hominum officia!</l>
<l>Pars in amplexu meretricum iacet,</l>
<l>pars eiulando fortunam incusat suam.</l>
<l>Ego, quod optimum est, ventri consulo meo.</l>
</sp>
</div1>
<div1>
<head>Scena 17</head>
<stage>CANTHARA lena, CASSINA et CHRYSIS meretrices.</stage>
<sp><speaker>CAN.</speaker><l>Illi iam abierunt nunc hospites novi</l>
<l>expleti; sed assunt adhuc veteres.</l>
<l>Elevabo vocem: volo ut audiant.</l>
<l>Cassina, Chrysis! Quid agitis, paupercule?</l></sp>
<sp><speaker>CHRY.</speaker><l>Nil, ecastor, hac noctu dormivi, misera!</l></sp>
<sp><speaker>CAS.</speaker><l>Haud dubito, nam subagitata es probe.</l></sp>
<sp><speaker>CAN.</speaker><l>Quid obstat tibi?</l></sp>
<sp><speaker>CHRY.</speaker><l>Qui me vexat amor.</l></sp>
<sp><speaker>CAN.</speaker><l>Cuius istic est amor?</l></sp>
<sp><speaker>CHRY.</speaker><l>Theoboli.</l></sp>
<sp><speaker>CAN.</speaker><l>Quid tu, Cassina?</l></sp>
<sp><speaker>CAS.</speaker><l>Eodem modo pereo.</l></sp>
<sp><speaker>CAN.</speaker><l>Quid te cruciat?</l></sp>
<sp><speaker>CAS.</speaker><l>Dyophanis amor.</l></sp>
<sp><speaker>CAN.</speaker><l>Insulse, stulte, fatue, bestie!</l>
<l>Illi vos temnunt, vos contra diligitis?</l>
<l>Ubi nunc verba que dicta sunt heri?</l>
<l>Emori prius velim quam illa tollerem.</l></sp>
<sp><speaker>CHRY.</speaker><l>Quod ira dicitur, meminisse non decet.</l></sp>
<sp><speaker>CAN.</speaker><l>At illi ex animo dixerunt malo.</l></sp>
<sp><speaker>CAS.</speaker><l>Non illi, sed amor locutus fuit.</l></sp>
<sp><speaker>CAN.</speaker><l>Ego, ut natu maior, sic sum sapientior;</l>
<l>auscultate mihi, si bene consulo.</l>
<l>Mittite hos aridos concubinos querulos;</l>
<l>ego alios dabo, formosos, iuvenes,</l>
<l>potentes, divites, qui vos vestibus,</l>
<l>si vultis, aureis actutum vestient,</l>
<l>qui vobis et mihi bene facient.</l></sp>
<sp><speaker>CHRY.</speaker><l>Ah, mea Canthara, quid ais? Quid est</l>
<l>quod in mentem modo cecidit tuam?</l>
<l>Si possunt retro redire flumina</l>
<l>atque convexo sidera celo cadere,</l>
<l>potero et ego mei Theoboli</l>
<l>immemor esse.</l></sp>
<sp><speaker>CAN.</speaker><l>Quid tu ais, Cassina?</l></sp>
<sp><speaker>CAS.</speaker><l>Prius inter arandum pisces invenient</l>
<l>atque in arboribus summis ruricole,</l>
<l>quam meo decidat Dyophanes pectore.</l></sp>
<sp><speaker>CAN.</speaker><l>Nunquam rem facietis ambo, si viris</l>
<l>tam vultis esse fideles: hoc decet,</l>
<l>si matronas; meretrices dedecet.</l></sp>
<sp><speaker>CHRY.</speaker><l>Quin sinis nos, ut volumus, vivere?</l></sp>
<sp><speaker>CAN.</speaker><l>Quia vos mendicas esse doleo;</l>
<l>assunt dites, qui vos amant, milites.</l></sp>
<sp><speaker>CAS.</speaker><l>Incassum faris; stat fidem servare datam.</l></sp>
<sp><speaker>CAN.</speaker><l>Vino, non amore, bonum est uti vetere.</l></sp>
<sp><speaker>CAS.</speaker><l>Enecas. Quin taces, dum fixas vides?</l></sp>
<sp><speaker>CAN.</speaker><l>Taceo; sed vos hoc agetis, si sapitis.</l>
</sp>
</div1>
<div1>
<head>Scena 18</head>
<stage>DYOPHANES, THEOBOLUS, CANTHARA, ARCHIMENIDES.</stage>
<sp><speaker>DYO.</speaker><l>Audistin que ille inter se dicerent?</l></sp>
<sp><speaker>THEO.</speaker><l>Usque a principio omnia, et gaudeo.</l></sp>
<sp><speaker>DYO.</speaker><l>Quid ergo dicis?</l></sp>
<sp><speaker>THEO.</speaker><l>Nos malos et illas bonas.</l></sp>
<sp><speaker>DYO.</speaker><l>Quid faciemus?</l></sp>
<sp><speaker>THEO.</speaker><l>Revertemur in gratiam,</l>
<l>orabimus veniam, supplicabimus.</l></sp>
<sp><speaker>DYO.</speaker><l>An nescis quam dure iurarim miser?</l></sp>
<sp><speaker>THEO.</speaker><l>Iurasti lingua, mens iniurata manserat.</l></sp>
<sp><speaker>DYO.</speaker><l>Ah, nefas est iusiurandum spernere!</l></sp>
<sp><speaker>&lt;THEO.&gt;</speaker><l>Nulla tenet amantes religio.</l>
<l>Quia lingua iurasti, eadem ut deiures volo.</l>
<l>Ridet istec ex alto periuria Iovis.</l></sp>
<sp><speaker>&lt;DYO.&gt;</speaker><l>Siccine suades?</l></sp>
<sp><speaker>&lt;THEO.&gt;</speaker><l>Et suadeo et imperito.</l></sp>
<sp><speaker>&lt;DYO.&gt;</speaker><l>Imperio qui malus est, minus est malus.</l>
<l>Sed nostrum Archimenidem compellare placet.</l>
<l>Heus, Archimenides!</l></sp>
<sp><speaker>&lt;AR.&gt;</speaker><l>Quis me vocat?</l></sp>
<sp><speaker>&lt;DYO.&gt;</speaker><l>Propera huc properanter.</l></sp>
<sp><speaker>&lt;AR.&gt;</speaker><l>Hic etiam</l>
<l>estis? Iussissem vos dudum accersirier,</l>
<l>si scissem. Vah, quam vellem vos nosse omnia!</l>
<l>Ut iurgate iste sunt invicem mulieres!</l>
<l>Nunquam vos illis tam dilectos censueram.</l></sp>
<sp><speaker>&lt;DYO.&gt;</speaker><l>Audivimus omnia. Sed quid nunc consulis?</l></sp>
<sp><speaker>&lt;AR.&gt;</speaker><l>Id quod res monet. Ne succensete Canthare,</l>
<l>si quod lenam decet admonuit probe;</l>
<l>nam lena non lena est, si non est mala.</l>
<l>Eapse vos primam rediget in gratiam.</l></sp>
<sp><speaker>&lt;DYO.&gt;</speaker><l>Recte admones; suum facit officium.</l></sp>
<sp><speaker>&lt;AR.&gt;</speaker><l>Accede huc, Canthara; hos sui erroris penitet.</l>
<l>Optimi vini veteris tres cados</l>
<l>in penam duint. Tu iam illas reconcilia.</l></sp>
<sp><speaker>&lt;CAN.&gt;</speaker><l>At puellis si dederint cingulum.</l></sp>
<sp><speaker>&lt;AR.&gt;</speaker><l>Dabitur.</l></sp>
<sp><speaker>&lt;CAN.&gt;</speaker><l>Et onustum auro bono.</l></sp>
<sp><speaker>&lt;AR.&gt;</speaker><l>Fiet. Vosque iam valet et plaudite,</l>
<l>spectatores optimi. Quid sibi fabula</l>
<l>hec nunc velit, scitis. Nam virtutibus</l>
<l>insudandum est; sint procul meretrices,</l>
<l>lenones, parasiti, convivia.</l>
<l>Virtus omnibus rebus prestat; nihil</l>
<l>illi deest, quem penes est virtus, viro.</l>
</sp>
</div1>
<trailer>Finis est</trailer>
</body>
</text>
</TEI.2>
