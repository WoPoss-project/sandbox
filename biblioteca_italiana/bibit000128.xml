<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Tre lezioni sulla poetica</title>
      <author>Baccio Neroni</author>
    </titleStmt>
    <extent>34 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit000128</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Trattati di poetica e retorica del Cinquecento</title>
        <title type="part">v.</title>
        <editor id="ed">Weinberg, Bernard</editor>
        <publisher>Laterza</publisher>
        <pubPlace>Roma [etc]</pubPlace>
        <date>1970-1974</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language><language id="gre">Greco</language></langUsage>
    <textClass>
      <keywords scheme="CDD">
        <term>808.009031 - RETORICA. 1500-1599</term>
      </keywords>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Roma</name>
      </respStmt>
      <item>Correzione linguistica</item>
    </change>
    <change>
      <date>2003-03-11T00:00:00.000+02:00</date>
      <respStmt>
        <name>Marina Larena</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2003-03-24T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<body>

<div1 type="capitolo"><head>
I</head><argument><p>Che la favola è di maggiore importanza nella poesia che i costumi.</p></argument>
<p>Temo io grandemente, Magnifico Signor Reggente, questa sera che confidatomi troppo nel vantaggio che conosco avere per la mia parte la proposizione ch'io debbo di presente sostenere, cioè <hi rend="italic">che la favola ne' poemi sia di maggiore importanza che i costumi non sono</hi>, io non difenda come si converrebbe una così manifesta verità, e tanto maggiormente temo quanto più considero che al trattare questa materia di cui niun'altra nel vostro reggimento alle cose di poesia dedicato puoteva essere più utile e più importante, era di mestiero avere lunga e diligente considerazione, come a cosa che contiene in sé le due più principali parti di essa poesia. Tutta volta se le cose per se stesse assai chiare et approvate da uomini di grande autorità, hanno ancora di poco aiuto d'altri di bisogno, questa son certo che pochissimo di mie difese o prove avrà di mestiero.</p>
<p>Dico adunche che la favola è di maggiore importanza ne' poemi che i costumi non sono, però che la favola è ne' poemi a guisa della sustanza su la quale sono appoggiate tutte l'altre qualità come accidenti, sendo che la sustanza non è posta in altro suggetto, ma è lei il suggetto di tutti gli accidenti, il che avviene della favola, e vedesi perciò manifestamente che senza la favola non possono essere i costumi, ma può ben essere la favola senza costumi: il che oltre che manifesto per se stesso, gl'argomenti ce lo dimostrano. Ifigenia, posta su l'altare per esser sacrificata, sparisce dinanzi agl'occhi del popolo e, portata in Tauris, dove diventa sacerdotessa di Diana, dopo alquanto tempo vi capita il fratello Oreste, il quale, dovendo esser alla dea sacrificato, accadeche per alcune parole è da lei riconosciuto, per che l'uno e l'altro di loro fuggendo si salva: questa è la favola nuda di costumi.Ancora: Enea, dalle rovine di Troia partitosi per comandamento degli dèi, naviga verso Italia; è da Giunone contrastato lungo tempo e finalmente dal re Latino raccettato: ecco la favola, il resto sono episodii. Qui non è alcun costume, non la pietà d'Enea, non la fedeltà d'Acate o la bravura di Turno e gl'altri i quali tutti da per loro non possono stare, ma sono su la favola appoggiati; sì come la pittura di Zeuside poteva star benissimo senza il costume, quella di Polignoto no senza la favola, cioè senza l'azione, cioè senza le figure nelle quali i costumi erano espressi.</p>
<p>La favola è il fine e l'intendimento d'ogni poema però che il fine della poesia è l'imitazione, ma si imitano principalmente le azioni, adunche la favola. Oltreché, il fine è azione e non qualità d'azione, come si dice nella <title>Poetica</title> e nel primo dell'<title>Etica</title>, il che esclude i costumi i quali, perché sono accidenti e perché sono qualità, non possono esser fine; et accetta la favola che, sendo sustanza e suggetto loro, imitazione et azione, viene a esser il principale e vero fine della poesia. La favola dà la forma al poema, adunche gli dà l'essere. La forma è il fine e l'intendimento d'ogni operante (nel primo della <title>Fisica</title>). La favola è il fine et è la forma del poema: per questo la favola è la più nobile e più importante parte del poema.</p>
<p>Veggiamo ancora che i poemi son lodati o biasimati principalmente per cagion della favola. Son biasimati da Aristotile sommamente coloro che pigliano favole non buone, coloro ch'anticamente scrissero tutte le azioni di Teseo e d'Ercole, i quali tutta la rovina di Troia e non <add resp="ed">di</add> Niobe o d'Ecuba presero per favola delle loro tragedie; e da ciascuno, coloro che non avendo tolto favole atte a misericordia o terrore, non han potuto in modo alcuno, ancor che facessero bene il restante, far buoni poemi; onde per lei è biasimato Eschilo da Aristotele, l'<emph>Ippolito</emph> dagli antichi, la <emph>Canace</emph> dai moderni e per lo contrario lodato Omero da Aristotele, Virgilio da noi e biasimato da molti il <title>Furioso</title>, per altro leggiadro e bel poema.</p>
<p>La favola ha più unità in se stessa che non hanno i costumi,procedendo con le sue parti congiunte e continovate sino al fine, tal che ella è una e i costumi molti e diversi sino in una medesima persona, non che in una medesima favola. Di qui viene la bellezza di lei e la perfezione la quale consiste propriamente nell'unità, come mostra il Pico sopra la canzone del Benivieni et in termine Aristotele nella Poetica allegando che in una sola volta si comprende e, non sendo confusa ma unita, meglio si ritiene; ond'il Casa nostro nel <title>Galateo</title>, parlando del pittore di Venere che ebbe ignude dinanzi a sé le fanciulle calabresi, dice esso niente altro aver fatto che le sparse bellezze et in molte divise, in uno raccolte e riunite. Ma i costumi nel medesimo vecchio Demea sono insieme e di fantastico e d'avaro, e poco stante altrimenti nel vecchio Mizione tutti contrari, e nella medesima favola, secondo le persone di essa, molto diversi.</p>
<p>Diciamo ancora che la favola porta maggior diletto che i costumi in pari grado. La ragione è perché più per loro stessi dilettano i fatti che le circunstanze del fatto, per cagione che l'azione contiene in sé felicità o infelicità (Aristotele nella <title>Poetica</title> et <title>Etica</title>), ma i costumi no, se non in quanto dependenti da quelle azioni; onde si vede che i fatti piacciono molte volte per loro stessi senza considerarvi i costumi, ma i costumi per lo contrario solamente perché contengono qualche fatto. I fatti hanno in loro stessi nodo e inganno e son cagione delle mutazione dei costumi, cose dilettevoli e che contengono i costumi e tutte l'altre parti della poesia. Però che ciò ch'era verisimile che accadesse a Enea nel navigare in Italia e nell'esser contrariato, può servire et è contenuto e fondato sopra di quella favola, e per cagione di lei porge diletto e maraviglia; il che non avviene nei costumi, i quali non hanno in loro né nodo né inganno alcuno e non contengono ma son contenuti dalla favola.</p>
<p>L'intenzione e l'officio del poema vien dalla favola, però che tanto ha il poema conseguito il fine suo quanto ha la favola ben accomodata e conveniente a muover la misericordia od il terrore o a ricevere qual si voglia altra cosa desiderata dall'autore, perciò che il muover degli affetti in ogni poema è propriamente cagionato dalla favola, consistendo ciò nella peripezia, recognizione eperturbazione, parte, ciascuna di queste, della favola, la quale nel condurre chi sia da molti travagli infestato a lieto fine e da misera fortuna in prospera, o per lo contrario, produce in noi timore, allegrezza, dolore, misericordia et altre passioni che si scorgon nascere principalmente dal trapassare d'Edipo di felicità in miseria e d'Elettra di miseria in felicità quando meno lo aspettavano. Oltreché, la maraviglia tanto apprezzata ne' poemi consiste nella recognizione ch'è parte della favola. Dall'esser riconosciuto Oreste, maravigliosa cosa è ch'egli, che s'aspettava che fusse sacrificato, ammazza Toante e sé insieme con la sorella salva; e somigliantemente d'Edipo.</p>
<p>La favola dà il termine e la quantità al poema, però che, in quanto l'una fortuna nell'altra si cangia e le cose si scuopron esser altrimenti che non si credeva, darà il poema; il quale, mediante la peripezia e la recognizione, passando dall'uno stato e dall'una notizia all'altra, si snoda e termina, e ciò, come s'è detto, per cagion della favola, non d'alcuna altra cosa. È medesimamente maggiore arte nella favola che nei costumi e però è di maggiore importanza e contiene più poesia. Vi son la peripezia, come abbiam detto, e la recognizione, che ricercano grandissima arte come quelle che molto difficili sono a ritrovarsi e, trovate, a condursi a fine, avendo a dependere dalla azione stessa, a esser connessa con lei e sostenere il nervo di tutto il poema.</p>
<p>La favola distingue veramente e meglio d'ogn'altra cosa i poemi: ché posson esser i medesimi costumi in diversi poemi, come nel poema epico i medesimi che nel tragico, sendo nell'un e nell'altro uomini giusti, magnanimi, forti e dei migliori insomma, secondo che dicemmo; ma non già sarà nell'uno e nell'altro la medesima favola a punto, senza essere la medesima sorte di poema per cagione delle peripezie e recognizioni diverse o più, o più lunghe almeno. I costumi molte volte nocirebbono, se non fusse la favola che con le peripezie, recognizioni e con l'altre parti, come con gli episodii da essa dipendenti, fa sì che la pietà d'Enea, la fortezza d'Achille e gli altri costumi, i quali sempre e continuati ne' poemi lunghi si ritrovano, mostrandosi et adoperandosi in diverse azioni e casi, non portano sazietà e noia, come per se stessifarebbono senza l'aiuto della favola, il quale in questo è grandissimo. Ancora, i costumi, però che son particolari, son molto variabili e diversi secondo i luoghi e i tempi ne' quali sono, e però possono piacere più o meno, il che non avvien della favola. Altri son i costumi in Omero che in Virgilio o nell'Ariosto solo per cagion dei tempi, né quelli antichi a noi tornan buoni comeché in Omero si veggano gli dèi molte volte, et altri ancora, fare di molte cose che indegne a noi e troppo umili paiono, le quali in gran parte fuggì Virgilio; e noi altresì nei poemi nostri molti ne veggiamo introdotti per avventura che già non sarebbono stati dicevoli, sì come oggi ognun confessa che molto toglie all'<title>Eunuco</title> di Terenzio il non esser costume de' nostri tempi tener eunuchi per servigio delle donne.</p>
<p>Di più è da considerare che i costumi posson esser abbelliti pur assai dagl'istrioni et anche per lo contrario resi più brutti, cagione di gran loro imperfezione, il che non avviene nella favola, però che eglino consiston molto nel modo del recitare, e si conosce manifestamente tutto giorno nel vedere che ciascuno istrione esprime meglio l'un costume che l'altro, anzi ognuno pare che il suo proprio abbia nel quale sommamente vale; e leggesi che Roscio particularmente nel rappresentare i costumi comici e nello abbellirli valeva molto. E finalmente la favola vien addimandata l'anima de' poemi, che tanto viene a dire quanto quella che dà loro il moto, la vita e la esistenza, poiché tutte l'altre cose nulla opererebbono da per loro senza di lei, né potrebbono reggersi o stare se non quanto sopra di lei s'appoggiano e da essa son mosse e sostenute né da lei possonsi in modo alcuno segregare.</p>
<p>Per le quali cose è da dire, signor Reggente, indubitatamente questa essere la parte più importante di tutta la poesia, alla quale tutte l'altre servono e sono ordinate, le quali sono migliori e più belle quanto meglio e più convenientemente alla favola servono. Laonde si può a ragione conchiudere che la favola, che di tutte l'altre si serve et a suo modo le adopera, è la più nobil parte ancora di tutte l'altre et è in questo caso l'architettonica e quella che comanda a tutte l'altre niente meno che si faccia la civile a tutte l'altre arti e scienzie; e per la medesima ragione, come ultimofine della poesia (Aristotele: <title>Etica</title>) e il più nobile di tutti gli altri come quello a cui tutte l'altre cose sono indiritte, soprastà a tutte et è di maggiore importanza d'ogn'altra. Bene adunche prudentemente e saviamente faceste a diliberare, Accademici, che si vedessero prima le favole di coloro che poemi tragici o comici dovean comporre, avvisando che, quando esse buone fossero, si potesse agevolmente sperare che il poema dovesse ancor lui esser buono, contenendosi in loro la miglior parte di lui, e bene ancora e veramente determinerete voi, signor Reggente, dicendo che la favola sia di maggiore importanza ne' poemi che i costumi non sono.</p>
</div1>
<div1 type="capitolo">
<head>II.</head>
<argument><p>Lezione <add resp="ed">sulla favola</add></p>
    </argument>
<p>Essendo le favole state ordinate e composte, sì come tutte le altre cose, a qualche fine, quelle senza dubbio che in tal modo saranno disposte che quel fine conseguitino al quale sono indiritte, saranno solamente da essere chiamate favole, e dall'altre non sarà da tenerne conto alcuno, come quelle che non verranno ad ottenere quello che è l'intenzione de' componitori. Et è cosa certa che i poeti nel comporre le favole hanno per fine di giovare o dilettare, e che per altro non si muovono ad affaticarsi se non per essere di qualche utilità agli uomini. Onde componendo essi o tragedie o comedie o poemi eroici, in tutti hanno l'occhio a tal fine, per il quale conseguire adoperano que' mezzi che meglio ve gli conducono; al che fare, sopra tutte le parti che si trovano in tali poemi sono potentissime la peripezia e la recognizione, come quelle che sono più che altro atte a muovere gli affetti, e pigliano gli animi delle persone o dilettando o movendo a sdegno o a compassione secondo il fatto che allora si rappresenta.</p>
<p>Et essendo oggi venuto disputa <hi rend="itali">che non ogni favola ha la peripezia e la recognizione</hi>, il nostro Sdegnato che poco fa ha molto a lungo e dottamente ragionato sopra questa materia, ha voluto mostrare, sì come con molte ragioni si è ingegnato di fare, che come dice la proposizione così è vero: non già che io mi pensiche egli così creda e tenga per fermo, ma perché secondo gli ordini della nostra Accademia gli è tocco a mantenere tal parte. Al quale dovendo io secondo e medesimi nostri ordini dire contro, spero che la verità di tal disputa abbia facilmente da per sé e solamente da me male accennata ad apparire e venire di sopra, ancor che molto diffusamente abbia discorso il signor Sdegnato et addotto molte ragioni per mandarla in fondo. Il che se a me non verrà fatto, mi rendo certo che voi, signor Reggente, abbiate talmente ad avere la verità innanzi agli occhi che per mia mala difesa non abbia a restare che ella non abbia il luogo suo.</p>
<p>E principalmente mi pare che, fondandoci sopra la definizione della peripezia e della recognizione, secondo che dal sapientissimo Aristotile sono deffinite, dicendo che la peripezia è una mutazione in contrario di quelle cose che si fanno, e la recognizione, secondo che pare che dimostri il nome stesso, è un venire in cognizione di quello che prima non si conosceva, si vegga chiaramente che tutte le buone favole, o volete tragedie o comedie o poemi eroici, hanno tal mutazione di stato, o di felice in misero o per contrario, e non se ne trova alcuna che dal principio al fine si mantenga in un medesimo essere: altrimenti non saprei conoscere quello che si arebbe ottenuto il poeta. E medesimamente non sono senza recognizione perciò che in tutte occorre che si riconoschino o persone o altre cose le quali operano nella favola, la quale recognizione è sempre seguitata et accompagnata da mutazione di fortuna in quelle persone sopra le quali è principalmente fondata la favola. E per mostrare che questo sia vero se ne può addurre esempii di tutti i poeti; ma lasciando per ora stare il superfluo, perciò che troppo a lungo bisognerebbe distendersi, solo mi basterà allegare alcuni, cominciando dal principe de' poeti, fonte et origine di tutte le favole, Omero dico, nelle composizioni del quale tanto manifestamente tali condizioni si ritrovano che a ciascuno è noto. E nella Iliade, nella quale aveva tolto a scrivere lo sdegno di Achille contro di Agamennone, capitano generale di tutto lo esercito greco, mostrò quanto danno apportassi universalmente a quello. Il quale danno, per l'occasione della morte di Patroclo, amico carissimo di Achille, stato ammazzato da Ettore, essendoda esso Achille riconosciuto che procedeva dallo sdegno che con Agamennone teneva, tutto si rivolse contro di Ettore, e desideroso di vendicare la morte dello amico, prese l'arme già tanto tempo lasciate stare et affrontatosi con l'inimico l'ammazzò, donde ne nacque la gran mutazione; che dove i Troiani erano superiori mentre che visse Ettore e che Achille non voleva combattere, i Greci, prima abbattuti, diventorono superiori e finalmente ottennono la vittoria. Qui addunque si vede la recognizione e la peripezia.</p>
<p>Nell'<title>Odissea</title> ancora fece egli il medesimo, perciò che si vede Ulisse doppo la destruzione di Troia molto travagliato per mare e la sua casa da' Proci essere stata occupata pensando che egli fusse morto; finalmente, doppo molti errori e gran fatiche pervenuto alla patria e quivi standosi in casa sua sconosciuto, fu dalla sua balia riconosciuto, onde ne seguì la peripezia, perciò che vendicandosi de' Proci recuperò lo stato suo. Appresso di Virgilio ancora, primo fra i poeti latini, nella sua <title>Eneide</title> tanto lodata opera, si trova la peripezia e recognizione dove, avendo egli tolto a descrivere il viaggio di Enea doppo la rovina di Troia, il quale per comandamento degli dèi lasciando le rovine della patria si messe in cammino per venire in Italia, dove gli era promesso gran regno per sé e per i suoi descendenti, dimostra come, doppo le tante persecuzioni fattegli da Giunone e le tempeste in mare et infiniti pericoli e disagi che sopportò, egli finalmente arrivato in Italia, mandò imbasciadori al re Latino facendogli esporre la sua venuta per volontà e comandamento degli dèi. Il quale re Latino, riconoscendo Enea per quello che da Fauno suo padre era stato predetto che doveva venire in ltalia un re forestiero al quale esso Latino doveva maritare la figliuola, ne nacque la mutazione nelle cose di Enea al quale il re Latino diede la figliuola per moglie et accettollo per amico.</p>
<p>Assai a lungo mi pare oramai avere ragionato sopra materia tanto chiara, e pure ci resterebbe ancora a vedere se nelle tragedie e comedie, così come nella epopeia, si ritrovano la peripezia e la recognizione, e si potrebbe addurne molti esempii di Sofocle e di Euripide e massimamente di quelle tanto lodate tragedie, <title>Edipo tiranno</title> e <title>l'Ifigenia in Tauri</title> e le altre ancora, e così degl'altri buoni autori di tragedie. Potrebbesi il medesimo fare circa le comedie, ma perché il nostro Sdegnato se ne è passato nel trattare di questa peripezia e recognizione senza molto distendersi intorno a tragedie e comedie, solo toccando così leggermente l'Andria di Terenzio, dicendo in essa non trovarsi tale condizione, dirò solamente con brevità che vi piaccia considerare, dottissimi Accademici, quello che sia o come si debba chiamare quando Glicerio, stata sempre sino allora tenuta per sorella della morta Criside, per la venuta di Critone si riconosce essere figliuola di Cremete, mediante la quale recognizione si muta la fortuna del giovane Panfilo innamorato di lei, il quale, dove prima era in odio al padre, gli ritorna in grazia e con suo piacere la ottiene per moglie come desiderava, dove prima temeva di non se la perdere, il che a lui sarebbe stato di grandissima miseria cagione. Ma a quello che mi pare, è bastato al signor Sdegnato provare che una sola favola manchi di queste qualità, e così ha creduto conseguire la vittoria nella disputa di questa proposizione. E per tanto lasciando indietro le favole de' Greci, Latini o di altri che o in toscana o altra lingua abbino scritto, solamente intorno alla nostra comedia Livia chiamata si è col suo ragionare lungamente raggirato, sforzandosi con molte ragioni di mostrare in essa non essere né peripezia né recognizione, il che se bene da me non se li concede, come non credo ancora che da voi sia tenuto, conciò sia che chi bene detta comedia considererà, stimo che l'una e l'altra condizione vi abbia a trovare, perciò che vi riconosce pure la Livia Federigo pensando prima che Alfonso fusse, vi riconosce ancora Alfonso la Ginevra allora che pensa con la Livia ritrovarsi; si muta pure il dolore di Federigo in allegrezza quando ottiene la sua Livia per moglie in tempo che manco se lo aspettava. Nondimeno non voglio essere più prolisso in provarci che la <title>Livia</title> nostra è ornata di peripezia e recognizione perciò che da voi so che non mi sarà mai negato. Ma quando pure si trovasse alcuno che volessi altrimenti di essa giudicare, dirò che in questo proposito conto nessuno non se ne debbe tenere, essendo che ancora è in mano de' censori e non è approvata dalla nostra Accademia, a tal che sopradi essa non si può fondare alcuno giudizio; e questo dico per non avere al presente a disputarne e non perché io non tenga per fermo che così come ella è, essa non abbia ad essere da tutti gli Accademici per buona comedia approvata. E mi pareva che una tal disputa ricercasse che da favole che dal tempo e da buonissimi giudizii fussero approvate si dovessero trarre gli esempii, reputando, poi che circa le tragedie e poemi eroici non ha voluto dubitare, che alle buone comedie dovessero dare regola quelle di Terenzio massimamente, come credo che ancora il nostro Sdegnato tenga poi che nella sua <title>Andria</title> ragionò alquanto, volendo mostrare che in essa non era né peripezia né recognizione, di che il contrario stimo io che voi arete conosciuto, signor Reggente, per quanto da me è stato accennato. Concludendo adunque il mio ragionamento, dico che ne' poemi grandi ne' quali di persone illustri e fatti di grande importanza trattano e poeti, per l'esempio de' buoni autori da me addotti (il che forse non molto occorreva poi che il nostro Sdegnato, confessando così essere vero come ancora delle tragedie ha fatto, se n'è passato con silenzio), non <add resp="ed">dubito</add> avere potuto chiaramente conoscere trovarsi la peripezia e la recognizione; e quanto alle comedie, in quelle ancora essere le quali da lui sono state allegate essere prive di tale ornamento, onde non credo che altrimenti da alcuno di voi sia per essere giudicato già mai.</p>
</div1>
<div1 type="capitolo">
<head>III.</head>
<argument><p>Se il verso è necessario nella poesia.</p></argument>
<p>Se bene, dottissimo signor Reggente, per essere stato determinato che nel vostro reggimento si parli e si discorra, nelle proposizioni che devono disputare gli Accademici, solamente intorno alla poesia e parti di essa, pareva necessario che di quanto contiene la presente proposizione si dovesse trattare, dirò nondimeno che a me pare superfluo il disputarne, perciò che io la tengo tanto per chiara e risoluta che niente credo che se ne possa dubitare, di maniera che non se ne debba fare disputa. Ma poi che secondo gli ordini di questa Accademia è tocco a me per sorte a ragionare «Se il verso è necessario nella poesia», ancor che mi paia affaticarmi per mostrar e provare una cosa che per se stessa la tengo chiara di sorte che, se io avessi sentito alcuno che dicesse chiamarsi poeta uno che non avesse scritto in versi, l'arei reputato per uomo di poco giudizio; ho tolto a mantenere oggi con alcune ragioni che il verso è necessario nella poesia, le quali, se da me non saranno addotte con quella efficacia che si converrebbe e che io deverrei, mantenendo quella parte nella quale è la verità, non credo per questo che voi, signor Reggente, siate per giudicare altrimenti né che siate per lasciarvi persuadere dalla eloquenza di chi vorrà dire in contrario, sperando che se accennerò solamente alcune cose in favore della parte mia, siate voi suffizientemente per supplire giudicando con la vostra dottrina, ordine et eloquenza a quanto arò mancato io nel difenderla.</p>
<p>Non mi pareva che fusse niente da dubitare <hi rend="italic">se il verso è necessario nella poesia</hi>, come dice questa nostra proposizione; e prima perché anticamente coloro i quali esercitavano nel dire e che con le loro orazioni volevano persuadere o dissuadere qualche cosa, considerando come i poeti, i quali pigliavano a scrivere una cosa di pochissima importanza e quasi vana, la facevano nondimeno apparire maravigliosa mediante il verso, si risolverno ancora essi, quantunque di cose gravi et importanti avessero a parlare (non con il proprio verso, ma accostandosi a quello con accommodare e loro periodi con un certo numero e con proporzione e corrispondenza infra di loro) di apportare maestà e grandezza al loro dire mediante il quale dilettassero gli uditori e più facilmente venissero ad ottenere il fine loro. Il che è segno manifesto che necessariamente i poeti devono usare il verso, come coloro che per lo più trattano di cose vane e di poca importanza, tal che hanno bisogno di aiutarle con lo stile, il che per altra via meglio conseguire non possono che mediante il verso.</p>
<p>E se bene nella tragedia e nel poema eroico, trattandovisi di cose grandi, come di casi importanti e di guerre, introducendovisi persone valorose e signori potenti, paresse che non fusse necessario, nondimeno, se saranno spogliate dell'altezza dello stile che apporta seco il verso mediante il suono che in esso si ritrova, le parole composte, le metafore, le comparazioni, l'accrescimento et accorciamento delle parole et altri ornamenti e lumi che l'accompagnano, chiaro è che esse rimarranno una cosa fredda et una semplice narrazione d'un fatto, e mi rendo sicuro che tali opere mai saranno lette in prosa perché senza verso non darebbono piacere alcuno. Né interverrebbe di loro come delle istorie, le quali essendo pure in prosa e raccontando semplicemente le cose seguite nel modo che si potrebbono ancora raccontare quelle che si fingono da' poeti nelle tragedie e ne' poemi grandi; perciò che quelle essendo cose vere et in fatto seguite, sono volentieri e con gran gusto lette dagli uomini desiderosi di sapere e di intendere quello che è stato, e queste per essere finzioni e solo composte ad imitazione di cose vere, sarebbono lasciate da banda se non fusse la suavità e piacevolezza del verso dalla quale sono sommamente allettati i lettori. E di questo vi faccino fede l'opere che si trovano scritte ad imitazione d'istorie, infra le quali come è, per darne l'esempio, l'<title>Amadigi</title>, se bene quanto alla invenzione e disposizione è bella opera e degna d'essere letta, per essere in prosa quasi da ognuno è lassata stare. Né per altro credo che si movesse il Tasso a metterla in verso e farne un poema eroico, se non perché, essendo l'opera per se stessa buona, ella fusse letta dagli uomini tirati dalla leggiadria del verso, sì come ancora credo che non per altro Omero, Vergilio, l'Alamanno e gli altri abbino e loro poemi con grandissimo giudizio composto in versi, considerando che così era necessario fare a volere che piacessero.</p>
<p>Inoltre, dicendo Aristotele che il comporre qualsivoglia cosa in versi non fa che il componitore diventi poeta — perciò che si potrebbe scrivere in versi l'istoria di Erodoto e nondimeno non sarebbe poeta chi così l'avesse ridotta — è segno manifesto che il proprio stile poetico è quello che da' versi è contenuto, né l'opere scritte in prosa poesia doversi chiamare, ancor che in quelle sia l'imitazione che è importantissima ne' poemi. E così, dicendo egli che il comporre qualsivoglia cosa in versi non opera che il componitore diventi poeta, non per questo disse che se alcuno componessi in prosa et imitassi qualche azione secondo il verisimile come si ricerca ne' poemi, egli ne dovesse essere chiamato poeta comequegli che intese necessariamente nelle poesie ricercare il verso. Il che se non fusse vero, oltre che dall'autorità di tanto uomo doverremo essere persuasi a così tenere per fermo, chi dubita che il Boccaccio non fussi chiamato ancora esso poeta per le sue composizioni nelle quali ha egli eccellentemente imitato? E nondimeno non ha tal nome appresso di noi conseguito.</p>
<p>Ma che occorre andare ricercando più ragioni per provare che la parte che io ho tolto a difendere di questa proposizione sia vera, conciò sia che questa sola ragione in questo luogo mi doverrebbe essere bastante a ottenere? E questo è che la tragedia è pure poesia e non si può negare, et in questo luogo si è altra volta disputato non se in essa si ricerca il verso, come cosa chiara e che non se ne può né deve dubitare, ma solamente che sorte di verso è più atto a tale poema. E sì come le tragedie et i poemi eroici bisogna che siano composti in versi, così ne' lirici conviene che vi si ritrovi, perciò che l'opere di Pindaro, di Orazio, del Petrarca e degli altri simili poeti, spogliate del verso, che altro resterebbono che una composizione asciutta la quale non si potrebbe leggere, non apportando seco diletto alcuno? sendo senza quegli ornamenti che in simili poesie trovare si sogliono; et a me parrebbe che si potessero chiamare una primavera senza fiori o fronde.</p>
<p>Ma forse le comedie che sono ancora esse una specie di poesia, si potrebbono più facilmente comportare in prosa che gli altri poemi, sendo imitazione di uomini più vili fra e quali si ricerca stile più basso e parlare familiare et ordinario; e nondimeno si vede che, trovandosi di quelle che sono state composte in prosa, più lodate sono quelle che sono scritte in verso. Et universalmente l'uso ha ottenuto che non sia chiamato poeta se non chi scrive in versi, i quali tanto di forza hanno nelle poesie e tanto vi sono necessarii che communemente pare che da molti siano detti poeti coloro i quali qualche cosa abbino in versi composto ancor che invero l'opera non debba essere chiamata poesia.</p>
<p>E finalmente addurrò solo questa ragione, che il dottissimo Aristotile trattando della epopeia et in che modo ella imita, disse che ella imita solamente (per usare le stesse parole del detto autore) <foreign lang="grc">λογοισ ψιλοισ η τοισ νετροισ;</foreign> le quali parole forse potrebbeparere ad alcuni che fussero contra di me, volendo interpretarle «con ragionamenti nudi o con versi», per il che s'intenderebbe che l'epopeia potesse stare ancora in prosa; ma per quello che si vede detto di poi dal medesimo Aristotele, chiaramente s'intende queste parole <foreign lang="grc">η τοισ μετροισ λογοισ ψιλοισ,</foreign> e che «orazione nuda» non volse intendere la prosa, ma quella che fusse senza ritmo et armonia, dicendo che «l'epopeia imita con l'orazione nuda o con versi, e questi o mescolati infra di loro di più sorte, o usandone una sorte solamente come ha fatto sino a ora». Et il medesimo ancora, dando la definizione della tragedia, fra l'altre sue parti che ha, disse che ella imita con orazione ornata e, dicendo le proprie sue parole, <foreign lang="grc">ηδυσμενω λογω</foreign>; le quali egli stesso dichiarando, disse che intendeva <foreign lang="grc">ηδυσμενω λογω</foreign> per quella orazione nella quale era l'armonia, il ritmo et il verso; onde se ne cava una certezza che sino allora non si dubitava niente che il poema epico et il tragico dovesse essere composto in versi. E questi essendo spezie della poesia dove si debbe ritrovare il verso, concluderò seguitando un tanto autore, che tale condizione che in loro che manco ne hanno bisogno si ricerca, deve ancora essere in tutti e poemi a volere che così si possino chiamare.</p>
</div1>
</body>
</text>
</TEI.2>
