<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Il viandante</title>
      <author>Gabriele Zinano</author>
    </titleStmt>
    <extent>53 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2006</date>
      <idno>bibit000145</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>La disputa sull'eccellenza delle armi e delle lettere nel Rinascimento</title>
        <author>Turchetta, Fulvia</author>
        <publisher/>
        <pubPlace/>
        <date/>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Digitalizzazione</item>
    </change>
    <change>
      <date>2005-09-15T00:00:00.000+02:00</date>
      <respStmt>
        <name>Simona Casciano</name>
        <name>BIBIT</name>
      </respStmt>
      <item>Codifica XML</item>
    </change>
    <change>
      <date>2005-09-26T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<front>
<div1 n="Titolo">
<head>Il Viandante,
overo della
precedenza
dell' Armi, et
delle Lettere.</head>
<p><hi rend="italic">di Gabriele Zinano</hi>.
al Sereniss. Sig. Duca
d' Urbino.</p> 
</div1>
<div1 n="Dedica">
<p><hi rend="sc">AL SERENISSIMO
SIGNORE
IL S. FRANCESCO MARIA
DALLA ROVERE
DUCA D' URBINO</hi></p>
<p><hi rend="italic">mio signore colendissimo</hi>
Non procura d'ornarsi
dei fregi, et delle
pompe de' Persiani,
ai quali succedendo
Alessandro nei regni, volse ancora esser herede dei loro
ornamenti: Ma imitando V. A. Sereniss.
più tosto il non ancor contaminato Alessandro, e i Mecenati, e gli Augusti adorna
così l'animo, che alzandosi co'l  valore sopra
molti prencipi, se vantar si volesse di duoi
principati, l' uno acquistato, l'altro hereditato, potria così chiamarsi fra molti prencipi il Prencipe, come fra suoi populi gran
Prencipe: et haver tanto più caro il primo
prencipato, che' l secondo, quanto è più lodevole il soprastar di meriti a molti Prencipi, che sovrastar di potenza a populi minuti,
et quanto ha più di gloria il merito, che il
titolo di Prencipe. Il Prencipe senza proprio
merito s' honorerà, ma con finto honore fondato su' l timore, et su gli interessi, o se pure
con vero honore s' honorano in lui non le sue,
ma le virtù de' maggiori: et V. A. S. sovra
questi sarà sempre honorata, et resa gloriosa per la nobiltà non solo, et non solo per  la 
potenza, et per gli altri hereditarij beni, ma
sì nell'attiva, che versa intorno il governo  de' populi, et de' soldati, come nella contemplativa, che ha per oggetto la speculatione delle cose naturali, et celesti.
per  quel proprio valore, che la fa gloriosa 
Onde, se della pittura deve giudicare il pittore, et della musica  il musico, et d' alcuna cosa giudicar, chi n'è saggio, V. A. Sereniss. che saggia nell'una, et nell'altra facoltà risplende di gemina laude, quasi di gemina luce, sarebbe degno giudice dell'ancor non
decisa, ma per molti anni disputata precedenza delle lettere, et dell' armi. Perché
poi, chi vuol rettamente giudicar, bisogna,
che oda le ragioni delle parti, ardirò io dedicarle questo mio discorso: accioché se giudicar volesse, udite, che havrà l' altissime ragioni de gli altri, possa udire ancora le bassissime mie. Ella non miri o l'eloquenza,
o la dottrina, o le miri congionte con la devotione, ch'io porto al suo glorioso valore,
che i lor diffetti le parranno minori. Perché cerco io arti, se in animo sì benigno non
può cadere alcun disprezzo di chi humilissimo la riverisce? Questa sua benignità faccia, che questa mia dedicatione, et questo 
mio ardir non offenda l'Altezza dell'animo
suo a cui m'inchino, et inchinato le bacio
la mano.</p>
<closer>
<dateline>Di Reggio alli 4. di Novembre. 1590.</dateline>
<salute>Di V. A. Sereniss.
Humiliss. et devotiss. servitore.</salute>
<signed>Gabriele  Zinano.</signed>
</closer>
</div1>
</front>
<body>
<div1 n="Il viandante">
<p>Già con lieto canto i galli
emuli, o contrarij alle Sirene, ricordavano al  genere humano, Dio haverlo  creato, accioché  in questo universalissimo teatro, illuminato dalle stelle, rappresenti alla presenza de gli angeli, et
de gli altri eterni spettatori suoi, non solo verissimili, ma veri drammatici poemi. Quand' io vago di gionger presto a Roma, lasciai le
piume, et in compagnia, anzi in servitù di
Monsig. Francesco Pagano Gentilhuomo  di
lettere, et di creanze a nessuno secondo, mi
posi in viaggio lasciando Siena, bella Città di
Toscana, Siena ricca di belle, et  honeste donne, et d' huomini valorosi, et cortesi, lasciando,
dico, Siena, ove si era la notte alloggiato. Ma
perché Monsig. giva con quella tardità, ch'è sì
amica delle persone gravi, io spronando il cavallo passai innanzi dicendo. Io sarò suo foriero questa mattina. Egli occupato nelle
sue orationi mattutine, non mi diede per risposta altro, che un amorevole riso. Io spronai il
cavallo; et non era io ancora allontanato
un miglio da lui, che gionsi uno, che andava tardo anch'egli, non per servar gravità, ma
per quel, ch'io conobbi per diffetto di sproni; de' quali era così mal fornito, come del resto de gli arnesi da cavalcare; et ne gli habiti,
et nel volto si mostrava lui essere più tosto
amico dello studio della filosofia, che di quello
da' cavallieri. Io lo salutai, ei mi risalutò, io
passai oltre, et senza pensar più a lui mi occupai nel pensiero: et il suo cavallo fatto emulo 
del mio, si pose a venire al mio pari; ond' egli
disse. Il tuo cavallo a me sarà invece di sprone. Io il confirmai, ma tornando ad occuparmi, tacqui, et egli più su tirò il suo ragionamento, dicendo. Non è meraviglia, che l'emulatione stimoli sì gli humani, che li faccia,
correre per lo duro sentiero della gloria, poiché alle pigre bestie aggionge lena al caminare. Ciò confirmai co' i gesti, ma inviluppato
nei miei pensieri, fui cagione, che non si
attaccò ragionamento durabile, se ben' egli
con saggi ragionamenti ne prestava occasione. Ei cercò varij argomenti di sviarmi dall'estasi, né giovandoli ragionamenti  dolci, quasi
alterato disse con importunità officiosa, et cortese. Et perché sì pensoso? Mi riscossi all' hora,
et quasi l' error della mia mala creanza volessi
cancellare, li dissi esser cagione di quella astrattione mia alcune meraviglie mostratemi da
una ninfa di Pratolino. Indi tutte le cose vedute, et udite li raccontai. Egli all' hora piacevolmente. Ben vedendo le celesti Muse, ti dei
essere della poesia innamorato. Questo no,
risposi  io. Di cosa sì ridicola, et sì leggiera non
è pericolo, ch'io m'innamori. Ei rise dicendo:
Chiami ridicola, et leggiera cosa da tanti valorosi seguita? Et io. La seguano, quanto vogliano, non la seguirò io mai. Et chi, soggionse 
egli più tosto t'eleggeresti seguire? Io risposi.
Ogni cosa seguirei volontieri, purché poesia
non fosse. Egli più forte rise, et alla fine co' l
fin del riso queste parole congionse. Se ti piacesse d'udirmi, tali cose della poesia ti direi ch'
ove adesso la biasimi, forsi la loderesti. Sempre
risposi mi piacque d' udir cose nuove, et, perché questa tua dottrina credo sarà tra le nuove novissima, la udirò volontieri. Ma che tu 
faccia, che tu lodi la poesia, a me pare impossibile. Il saggio viandante si ritirò in se stesso, et
poi dopo molto  pensar  cominciò. Voglio tutti i beni humani rapresentarti per conoscere la
tua intentione, et conosciuta, dirti il mio parere liberamente. Dei beni humani desiderabili  tre sono i generi, l'uno honesto, l'altro
utile, il terzo misto. Le cose, che cadono sotto l' honesto si ristringono sotto il nome di 
virtù. La virtù è habito dell'animo alla natura secondo la ragione accomodato. Le virtù
sono, o intellettuali, o affettuose. Le intellettuali sono prudenza, arte, scienza, et sapienza. Le affettuose, prudenza, mansuetudine, fortezza, temperanza, continenza, giustizia, liberalità, et magnanimità, cui altre virtù sono
sottoposte, delle quali altre dipendono dall' irascibile, altre dalla concupiscibile. L'utile
overo è nel corpo, o fuori: nel corpo i campi,
i porti, i denari, l'armate, i naviganti, et i soldati: fuori del corpo sono vago ornamento,
grandezza eccellente, la moltitudine di varij
beni. Nel genere misto sono la gloria, la dignità, la grandezza, et l' amicitia, la impotanza di tutte le quali cose co' i nomi si manifesta.
Hora, s' a te queste cose, per essere elette s' appresentassero, quale di loro elegeresti? Così m' interrogò. Io dall'una banda tirato dal chiaro splendore della virtute, dall'altra banda allettato dalle mondane grandezze, et assalito dall' armi
acute della gloria, et della dignità, non sapea
risolvermi; pur mi risolsi, et risposi. A guisa,
che l'ape ingenosa a questo fiore, et a quello
leva il più dolce humore, onde il suo fave poi
empie di desiderato mele, io nel vago giardino, ove m'hai tu condotto, cui cederieno gli
horti d' Ammeto, et dell' Hesperidi, non coglierei con ingiurosa mano dal materno stelo il
fior figliale, ma da quel dell'utile la potenza,
del misto la dignità, et dell' honesto la fortezza eleggerei, et ebro di questi dolci humori,
sperarei di mandar parti più dolci del mele.
Si, si ripigliò egli, la vita attiva ti piace. Ma cerchi tu la potenza in terra se la terra è da i matematici figurata un indivisibil punto? Ami tu
più la dignità, che la gloria, et di parer più tosto, che essere, et di più tosto conseguir, che
meritare? Ti piace più tra le virtù la fortezza,
et non sai, che non è virtù scompagnata dalla
prudenza? Così mi diss' egli, et io replicai.
Confermo, che la terra sia un punto in rispetto
del cielo, non mio, et  in questo caso, ove si tratta delle cose mie, bisogna meco, et non proportionarle co' l cielo: ma se meco si fa il paragone, grande sarà la terra, et grandi le ricchezze saranno. Hor non consista nella grandezza l'eccellenza delle ricchezze, consista ne i
frutti, ch'ella produce. Quale è più soave frutto
di quel della liberalità? Et pur da gli huomini
non potrebbe esser posta in atto senza le ricchezze. Qual più vago della magnificenza,
che da quella dipende? Qual virtù è più santa
della chiarità, di cui senza le ricchezze rari apparerieno vestigi? Et finalmente come si conosceria la giustitia, o come s' usarebbe senza
le ricchezze? In nessuna maniera. Dunque so-
no buone le ricchezze, et non potrieno, se cattive fossero, generar parti sì buone. Egli a queste mie parole sorrise, né per disprezzo sorrise, ma non rispondendo egli, io seguitai. È vero, 
che la gloria è maggior della dignità, et la prudenza della fortezza, di cui l'una desidero, l'altra non spero, ma s' io la sperassi, et amassi come potrei conseguir la gloria? Con la poesia,
mi rispose egli. Et io. Non potrei io conquistarmi la gloria con virtù maggiore? Non vi
sono tante belle arti, non vi sono tante belle
scienze?  Et non v'è la militia  insomma, con la 
quale non merita già d'esser posta in bilanza la
poesia? Hor mi sovien di Milciade, ch' essendo
domandato, s' eleggeria più tosto d'essere il saggio Homero, overo il forte  Achille, ei chiese al 
chieditore, s' eleggeria più tosto d'esser de giochi Olimpici vincitore, che del vincitor lodatore? Co' l quale modo di rispondere, come di
cosa non dubiosa, estimar più l'armi, che la
poesia dechiarò. D'altro, m' interroppe egli, era
pur mio intento, che di ragionarti di precedenza, ma ne ragionerò poi, che a ragionarne con
le tue parole mi tiri, et spero di mostrarti quanto alla poesia sia la militia inferiore. Hor sì, che
io non potei far, che io non m'appassionassi, et
ch'io non rispondessi. Tra le lettere, et l' armi per 
tanti secoli la precedenza indecisa rimane, et
tu vuoi, che all' armi la poesia, che delle lettere
è parte, et sì minima parte preceda? Egli conobbe l' ira, et facendo del galante disse. Non è
dunque decisa? Io risposi. O non decisa, o in
favor dell' armi esser decisa l'estimo per  le ragioni vedute delle parti. Et quante, et quali
ragioni, sorridendo  soggionse, adducono i 
diffensori dell' armi? Molte, risposi, tre nondimeno maggiori dell' altre, et a mio giuditio atte a darle vinta la lite, n'adducono. Fingendo
egli di non saper, le disse: et quali sono? Et io.
Prima dicono. La cagione operante è più degna di quella, che consulta, consultano le lettere, et oprano l'armi, dunque l'armi più degne delle lettere sono. La seconda ragione è
questa. Più laudabili sono coloro, che oprano
bene,  che coloro, che insegnano a ben operare, il litterato insegna a ben guerreggiare, et il
soldato guerreggia bene, dunque è più laudabile il soldato. La terza. Ogni bene publico è
più nobile del privato, la militia è ben publico, et le lettere privato bene, dunque l'armi
più nobili delle lettere sono. Dette queste ragioni, crollar lo vidi il capo, et poi l' udij così
reprovarle. Potrei hor la maggiore, hor la 
minore negare, et caminar per quelle ordinarie da i disputanti sì spesso calcate vie, ma non
voglio, le sdegno, voglio vincere in altra maniera. Quando io ti ammetterò nella prima
ragione, che la cagione operante sia più degna di quella, che consulta, non dovrà quindi nascere quella tua propositione particolare, consultano le lettere, et oprano l'armi, né
resultarne la tua conclusione: perché se per
armi intendi i soldati, et per lettere i suoi professori, non puoi tu negar, che le lettere non oprino. L' operationi nostre sono, o interne, o esterne. L' opere del soldato esterne sono quando 
guerreggia, et, quando le cose di guerra considera, sono le sue operationi interne. L'operationi del litterato anch' elle sono o interne, o
esterne. Interne quando contempla, esterne,
quando insegna o in voce, o in iscritto. Ma, se
opera il letterato, perché vuoi conlevarli il suo
privarlo dell' operationi, et a guisa d' ingiusto soldato, arricchirti delle ingiuste rapine?
Perché non contento di quel, che li rapisci nella prima ragione, li rapisci tanto nella seconda?
Perché dir, che le lettere insegnano a ben' operare, et le armi oprano? Hor dimmi operò ben
Cicerone, quando con la virtù della prudenza,
et del dire estinse l'incendio, con cui Catilina
arder volea i palagi, i tempi, il Campidoglio,
et la Republica di Roma? Operò ben Socrate,
che posto in prigione, et condannato a morte
dell'immortalità dell'anima insegnando disputava? Operò ben Platone, operò ben Aristotile, et altri antichi, et moderni, co' l consecrare all'eternità tante scienze, tante discipline,
et tante arti? Certo dirai: Sì, et io replicarò. 
Le lettere dunque oprano bene, et s'oprano bene, tutta la sua ragione è destrutta. Soggiongerai, che' l ben publico è più  degno del privato? Io te' l concedo, perché il giusto domandi; ma se domandim, che io ti conceda, che l' armi sieno più publico bene,
<hi rend="italic">Chiedi impossibil cosa, et cosa ingiusta</hi>,
Et però da me ti sarà negata: Dimmi chi
giovò più alle genti in quei primi tempi il più
valoroso soldato, o pur Solomone? Chi
giovò più alle genti Alessandro Magno, di
cui non fu anticamente il maggior soldato, 
overo Aristotile suo maestro? Chi giovò più
alle genti Giulio Cesare, che vinse il Mondo,
o Giustiniano, che

<hi rend="italic">Dentro le leggi tolse il troppo, e' l vano</hi>?</p>

<p>Senza che parli, sei da ragion convinto a
dir, che le lettere sieno state ben più universali, et sieno, onde io ti dico. Se così è, perché
cerchi per questa strada di restar vittorioso?
Ma confutate le tue ragioni, potrei con argomenti più sicuri farti confessar, che le lettere
sieno all'armi superiori, et dirti, che quella cosa è più degna, che ha in sé maggior perfettione, et che le scienze sono più perfette, che la
militia, et perciò più degne: et la prima, come
manifesta, non provarei, et così provarei la seconda. I beni dell'animo sono più perfetti,
che quelli del corpo, le scienze sono beni dell'animo, et l'armi del corpo, et però sono più
perfette le lettere. Né tacerei, che le cose, che
sono più libere dal dominio di fortuna, sono
più lodevoli, et che le lettere sono più libere,
che l'armi, et però, che sono più lodevoli le
lettere: et l'una, et l'altra propositione saria
contra te sì forte, che d'altra mia ragione  non 
havrebbe bisogno; et se quest' armi per vincerti non bastassero, soggiongerei, che le cose,
che repugnano naturalmente alla nostra natura, sono manco degne, che quelle, onde siamo condotti alla felicità, et che l'armi sono
della prima sorte, le lettere della seconda, et
che perciò le lettere sono più degne; et molte
altre ragioni direi: ma perché non è mia intentione di vincerti se non con l'insegnarti il vero,
trarò le cose di confuso. Così parlò, et parlando sì ressoluto, mi fece star sospeso con l'animo, et giudicar costui poter' esser' alcun famoso
filosofo, che a Roma aiutatrice delle virtuti
se ne gisse. Egli per poco spatio taciuto, così
poi mi ragionò. Al solito loro i nostri filosofanti, lasciando indistinte le cose, confondono
gli ordini certi delle dispute, et sono cagioni,
che la precedenza dell' armi, et delle lettere
indecisa rimane. Distinguer bisogna, perché
volendo trattar della precedenza delle lettere,
et dell' armi, o si metterà, in campo l'arte di
guerra, et le scienze, overo i litterati, et i guerrieri. Se l'arte di guerra, et le scienze, questa
havrà tanti ordini, et quelle in sì varie parti
saranno divise, et gli ordini, et le parti saranno sì differenti di dignità, che alcuni staranno di sopra, et il medesmo seguirà confondendo i letterati, et i guerrieri; onde perché
così decider non si puote la gran questione, che
si distingua è necessario. Ma, se queste due facoltà famose, sopra cui, quasi sopra cardini fortissimi, si posa tutta l' humana gloria, denno
distinguersi, in quante parti si distingueranno?
Et come?. Sarò di mio parere nella distintione, ma in guisa, che alle opinioni de gli altri mortali non sarò contrario. Io non  dividerò queste faccoltà sublimi, come altri l'ha divise, ma le lettere dividerò secondo la divisione
degli enti, et l'armi secondo la diversità de i
gradi. L'arte di guerra consiste di huomini, o
che comandano, o che obidiscono, o che fanno
l'uno, et l'altri uffitio. I primi saranno gli Imperatori d'esserciti, i secondi saranno i fanti, et i
cavalieri privati, i terzi  saranno i capitani
particolari. La scienza poi delle lettere, o versa circa il corpo, o circa l'animo, o circa l'uno, et l'altro. Quella del corpo diremo naturale, quella dell'animo, divina, con cui intendo di comprendere tutte le  incorporee cose,
quella, ch'è del  corpo, et dell'animo saranno
le leggi. Così l'arte di guerra, et le scienze divise, et io non pago della divisione, così per
imparar gli opposti. Dove lasci nell'arte di guerra quelli, che non comandano, et non obidiscono, ma consultano? Dove le scienze matematiche, et l' historia? Et dove le virtù morali?
Dove la dialettica? Dove la Retorica, et la gramatica? Et dove tante altre scienze lasci alle lettere pertinenti? Così dissi, et egli: Se bene, et
largamente la mia divisione consideri, vedrai,
che né l'una, né l'altra  cosa ho scordato. È vero
che i consiglieri di guerra consultano; ma io ti
domando. Chi li fa consultare? Non puoi, se
non rispondere, che li fa consultare l'autorità
del Duce sovrano. Io all' hora conchiuderò.
Dunque obidiscono al general sovrano, dunque sono tra quelli, che obediscono. Ma perché il loro uffitio è di diliberar consultando,
se le cose sono giuste, od ingiuste, accioché, se
sono giuste, sieno esequite, se ingiuste, tralasciate, et questa è una specie di comandare, denno porsi tra quelli, che comandano, et obidiscono; onde tu puoi vedere, che niente habbiamo lasciato nella divisione dell' armi. Le
scienze poi matematiche, et l' historia habbiamo lasciato, parendoci, che' l soldato non debba esser senza la loro cognitione. La grammatica poi, la retorica, et la dialettica mi par,
che dall'una, et l' altre sorte di lettere, sia compresa, perché, chi sarà giamai perfetto letterato, in
qual si voglia parte di lettere, se di loro non ha  
cognitione? Alla Fisica poi serve l'astrologia, 
et le morali virtuti cadono sotto le leggi, che
castigano il vitio, et danno premio alla virtute; Sono dunque, o strettamente, o largamente
sotto la nostra divisione tutte le scienze comprese, o pur s' alcune non sono comprese, indegne sono di questo paragone. Hora poiché,
quasi fusor de' metalli, ho seperata l'una, et l'altra cosa, facciamo il paragone, et prima del
Duce sovrano, et del metafisico, i quali tanto
son maggiori de gli altri, quanto l'oro degli
altri metalli. Ma mentre m' apparecchio a trattar della gran precedenza, dinanzi a me, quasi 
a severo giudice, mi par, che dell' armi, et delle lettere i procurati s' appresentano, et quel 
dell' armi mi dica. Ponno dunque co' i Duci
sovrani i metafisici venire in paragone? Et da
quali ragioni mossi? Concorrer  vogliono con
quei Duci, che le cittadi, e i populi, le nationi, e i regni difendono, i metafisici? Quelli, che
se medesimi difender non ponno, con quei Duci contendono, che difendono le leggi, la patria, et la fede? Con quei la vogliono i sempre
obedienti metafisici, con quei Duci, che a tanti privati fanti e cavalieri, a tanti valorosi, a
tanti principi, et nonché ad altri, lor medesimi comandano? Quei sovrani Duci, che
hanno in lor mano il distribuir tante militari
corone, cui s'ergono tanti riguardevoli trofei, che premono tanti empi, et di tanti potenti trionfano, saranno posposti a i metafisici privi
d'ogni mondana gloria? A i metafisici quei Duci
saranno posposti, il cui nome con tanta lode 
vola dall'uno all'altro emispero, et dall'uno,
all'altro polo? Quei Duci, che son sempre gloriosi a se stessi, et nobili a i discendenti, quei,
che co' l petto facendosi strada per mezo l'armi, et gli horrori si fanno grandi, et potenti,
non precederano a quei letterati, che poveri,
che infelici non lasciano, quasi empi alla lor
posterità, pure ombra, o vestigio di loro a i 
mendici successori? Che precedino ogni ragion lo vuole; ma se lo vuole ragione, lo niega l'autorità? Lo niega famosa usanza, o vecchia, o nuova? No, che questa, et quella è in 
favor de i Duci; et tutta l' antiquità, da certe nationi in fuori di poco grido, sempre i Duci a i 
metafisici prepose; et a i tempi  nostri non dirò
in Francia, o in Hispagna, ove le lettere non sono in sommo pregio, et non dirò, et in Germania, et in Moscovia, et in Tartaria, et in Persia,
et non dirò sotto l'Imperio Ottomano, ma in
Italia dirò, dove le lettere più, che in altro loco sono estimate, sono i Duci sempre a i letterati preposti: onde, se tante ragioni, et tante
autorità in favor de i Duci parlano, chi potrà
giamai decider questa precedenza, che in favor dell'armi non la decida? Nessun ch'io mi
creda tanto ardirà, et tanto più vedendo i Prencipi di tutto l'universo ricercar, non nelle lettere, che le sprezzano, ma sì ben nell' armi la gloria  loro. Così parlano i fautori dell' armi, ma
apena cessano, che li avversarij, mi par, che così
rispondano. Contender certo non vogliono
i metafisici co' l sovrano Duce, et volontieri
cedono, perché altri honori, che i mondani
si propongono; ma cedendo, maggiormente
meritano di precedere; et trattandosi qua, non
di chi precede, ma di chi merita precedere,
questa lode al metafisico concederemo, che
merita di precedere, come si farà manifesto.
Non difendono certo i metafisici con l'armi
feroci le cittadi, i populi; le nationi, et i regni;
et non difendono se medesmi da i nemici armati; ma sì ben con ragioni, armi più sicure, da
gli horrendi peccati il mondo difendono. Quai
sono maggiori nemici, i vitij infami, anzi
scelerati, né scelerati solo, ma detestabili, ma
horrendi, o pure gli huomini armati? Senza
dubbio quei vizij: hor se preceder deve, chi da
maggiori nemici il mondo difende, perché
preceder non denno a i Duci sovrani i metafisici?  Forsi adoprano i Duci mezi migliori? No
certo, perché sono migliori le ragioni, che l' armi, et con le ragioni non solo lo cittadi, e i populi, le nationi, e i regni, ma ancora  le patrie,
le leggi, et la fede difendono, et se i duci comandano a tanti fanti, et cavalieri, a tanti valorosi, et Principi, et a Metafisici istessi, i Metafisici non comandano, no, ma sì ben pregano,
et essortano; et con le ragioni i più ostinati convincono: onde, se la preminenza si conosce non
dal comandare, ma dall'essere obedito, chi
non vede la preminenza de i metafisici, le cui
preghiere, le cui esortazioni, et le cui ragioni
sono più obedite da tutte le genti, che gli altrui imperiosi comandamenti? Che? Gli istessi Duci obedienti li sono, onde quanto è maggiore il Duce di tutti i soggetti, ponno dir i metafisici al Duce
Tanto minor est tua gloria nostra.
Se poi essi non comandano a gli eserciti, non
se ne curano, ché di loro non hanno bisogno,
et s' egli è vero quello, ch' Aristotile insegna,
che, chi dimeno ha bisogno sia, più degno, è
cosa certa, che i metafisici più degni saranno
del Duce, perché niente lor manca per conseguire il fine, ove al Duce gli ori, l'armi, i soggetti, l' adherentie, et gli esserciti mancano. Adducevano in lor pro, che non che altri, ma i
metafisici istessi, eseguivano, et servivano gli
Imperatori d'esserciti, ragione conforme alla
opinione della moglie di Cicerone, che da Simonide interrogata, che fosse meglio esser ricco, o savio, ella rispose. Ricco, perché le case de' ricchi sono da' savij frequentate, et non
già quelle de' savij da i ricchi. Ma con Diogine mi piace di reprovarla dicendo, che se i ricchi conoscessero i lor bisogni, come fanno i
savij, le case de' savij più, che quelle de' ricchi
sarieno frequentate. Se poi i metafisici non distribuiscono le corone, et loro non sono erette statue, archi, et trofei, né in Campidoglio
trionfano, ben poi con le lor sante opere, et
co' i lor buoni insegnamenti di più nobili corone, che le vallari, che le civiche, che le trionfali, che l' ovanti, et che l' altre corone le tempie de' vincitori circondano, et d'altri honori,
che di statue, et di trofei gli adornano: et se il
Duce trionfando preme i vinti regi, e i debellati potenti, et innanzi il carro superbamente li 
spinge, i  metafisici a i loro travagli, et alle lor
vittorie conseguono celesti trionfi: et i vinti
non premono, no, né premer li cercano, ma si
ben gli inalzano, o innalzar gli cercano a i celesti trionfi. Parti che debbano credere  a i Duci? Come può altri affermar, che i Duci più di
loro sieno famosi? Che maggior gloria a sé riserbino? Che maggior nobiltà nei discendenti trasfondino? Confesso, che per mille morti
et per mille horrori passando intrepido il Duce,
acquista ai suoi successori, et ricchezze, et potenze
grandi, ma è vero ancora, che 'l metafisico con
non disugual periglio, ove l'occasione il ricerchi, acquista a se stesso, et a tutta la  posterità, ricchezze, et potenze grandi, et immortali:
senza, che alcuno sopra ecclesiastici gradi ascendendo, può i suoi heredi con lecite maniere render de' beni di Fortuna abbondevoli.  A quel, 
che dicono in ultimo poi, che i prencipi attendono alla militia, et le scienze disprezzano; rispondiamo, che non sono ottimi principi quelli, che le lettere disprezzano, et che quelli, che 
non sono ottimi, non ponno di propria autorità dar così gran sentenza. Dar l' havria potuta Alessandro il grande, E Cesare, et Giustiniano, et  altri sì fatti antichi, et altri lor simili, o
superiori moderni, non meno delle lettere amici, che dell' armi, secondo l'occasione. Dicono,
che fa per loro l'autorità? Si risponde di no, perché più deve valer l'autorità del sommo Sacerdote, che di tutti gli altri potentati, ma questa è in favor nostro; in favor nostro dunque
si dia la sentenza. Tali, et sì efficaci ragioni
mi par d'udire dall'una parte, et  dall'altra, ma
caminano al buio, cerchiamo d' aportarli luce. Così dicendo il saggio Viandante, et con 
ardita confidenza vantandosi di decidere la
questione, che 'l Mondo per tanti secoli havea veduta indecisa, accommodar mi fece ad un attento silentio, et egli a questo parlar diede principio. Volendo giudicar di sì gran lite, et di
lite, che, non dinanzi ad un picciol tribunale,
ma dal giuditio pende di tutto l'universo, non
bisogna arrengando pensar di vincere con circonstanze leggiere, fondar bisogna le ragioni distinte sopra cause essentiali: Non tutti sono
eguali i Duci, né i metafisici, né tutti ad un 
sol fine, né tutti con eguali mezi al fine si conducono, né tutti intorno ad un' istessa materia,
né tutti partoriscono eguali effetti; però bisogna ricercar queste cause, et di loro tutti far'
alcuna divisione. Quivi io vinto da non so
quale affetto. Che cagioni? Che divisione?
Il metafisico, che noi diciamo teologo, overo è
oratore su i pergami, o maestro, o scrittore,
overo da tutte le cose del mondo separandosi,
vive beata vita, o ne gli eremi, o ne i  tempij,
et sempre nel render gratie, et sempre nelle sue
preghiere la sua bocca il nome di Dio risuona,
et la sua mente solo il nome contempla di Dio.
Con questo quella lingua, che qual si voglia
guerrier paragonasse, empia sarebbe, né se il
paragonato guerriero l' antiche sedi di Dario
ascendesse, et gli Imperij occupasse de gli antichi Medi, et Assiri, et le corone premesse de
gli Indi, et di Babilonia, et a lui la monarchia
cedesse de' Macedoni, et le nuove potenze de'
Tartari, de' Moscoviti, et d'Egitto, et  di Persia:
et comandasse alla potente casa Ottomana, et
alla potentissima d'Austria, et l'Italico, et il Germano valore, et la Danismarca, et la Britania,
et tutti i populi insomma antichi, et moderni
vittoriosi, et invitti domasse, et sotto il suo
Impero per proprio valor restringesse. Questo
sì fatto Duce con sì fatto teologo empio sarebbe, se pensasse d'agguagliarsi. Perché quei teologi, e le corone, e i scettri, e gli ostri, et gli ori,
e i soggetti, e gli adherenti, come cose transitorie, non curano, né queste cose solo, ma, et
le splendidezze, et le magnificenze, et gli ornamenti, et le lascivie estiman vili, et nel fattor
rivolti tutte le mondane grandezze disprezzano, et beati, et santi vivono separati dal mondo quasi separate intelligenze. Però denno
precedere. Ma, che dico precedere? Ben si
può ancor dir, che precedano: et, se questo non
è in quei consigli, ove di guerra, et di pace si
tratta, et in quelle esterne dimostrationi di corte, avviene, perché quel non è il lor loco, o là
non intervengono: ma predicando, et insegnando, ma confessando, et communicando, et
celebrando gli uffici divini, precedono ben poi
con molto vantagio; et se si dice, ch' altri al
teologo s' ingenochia, et li fa altri segni d' honore, et di riverenza per rispetto di Dio, di cui
è ministro, et noi diciamo, che il Duce è honorato, o per rispetto della pace, che desiderano gli huomini da lui conseguire, o per la vittoria, o per gli utili, et honori, o per rispetto
d'altro principe: onde quanto tutti i rispetti cedono a quel supremo rispetto, che viene da
Dio, tanto i Duci cedono a i teologhi. Così
dissi, et egli soggiunse. Giusta sentenza hai data, né qui ci è bisogno di più minuta considetione; Perché non è alcuno, che non sappia,
che 'l metafisico, (parlo del buono, ché il rio
non può entrar' in questo arringo) ha per fine
il servir Dio, che adopra le carità per causa efficiente da condursi al fine, che gli instromenti della carità sono orationi, digiuni, lettioni, 
prediche, preghi, et contemplationi; le quali
cose tutte sono i più nobili instromenti, che possino haver gli humani; et in ultimo, che versa
intorno la salute dell' anime. Dalle quali cagioni ne nasce una formale conditione, che supera tutte l' altre conditioni. Così animosamente parlava, come di cosa non dubiosa, quand' io, non intendendo bene, li dissi, che parlasse più chiaro, et egli. La ragione di questa
precedenza ti si farà più chiara, se darai mente
alla più minuta diligenza, ch' io farò nell'essamine delle ragioni dell' altre precedenze. Ma
bisogna, che entri meco nelle scuole de' Peripatetici. Così disse, io m'accommodai all' attentione, et egli cominciò. Tutte le cose, che
sono, bisogna, che habbiamo alcuna qualità,
per la quale sian tali. Questa qualità, overo 
è creata, o generata, o infusa, o acquistata. Se
creata, da Dio, se generata, dalla Natura. La
qualità infusa da diverse cause superiori procede. L'acquistata è quella, che gli huomini
s' acquistano; et questa si dice forma: onde si
distinguono gli huomini l'uno dall'altro con
le varie operationi, sì come con le varie forme
l'uno dall'altro animale si distingue. Ma, sì come le  forme de gli animali sono da qualche 
cosa prodotte, che si dice materia, così la forma, onde gli huomini con l' operationi l'uno
dall'altro si distingue, come il Duce dal Metafisico, di qualche cosa è nata, et questa sarà la 
causa materiale. Perché poi la forma da alcuna cosa è fatta, quella cosa, che farà questa
forma si dirà esser causa efficiente. A queste tre cause si aggionge la finale: perché sì
come tutte le cose create sono ad un fine drizzate, così tutti gli huomini nelle loro operationi hanno alcun fine, per lo quale movendosi, si dice, che quel fine sia causa finale. Questi sono i fondamenti, su i quali deve fabricar
la sentenza, chi vuol giudicare di questa precedenza, perché è propositione famosa da tutti i
saggi sostenuta, che quell'effetto sia più degno,
che ha più degne cagioni. Dicendo queste cose senza provarle con ragioni, a me diede a
credere, ch' ei mi tenesse di poco conto, ond' io
per mostrarli, che con persona affatto materiale non ragionava, armai le mie parole di Sillogismo, et gli opposi. Io affermo, che quell'effetto sia più degno, che ha più degne cagioni; ma che le cagioni delle cose siano quelle,
che tu mi dai, senza provarlo, ad intendere, io
lo nego, et con queste ragioni. Perché fondar
le prove delle precedenze su le cause delle cose
naturali? Mi vuoi tu dar' a credere, che ancora
alla fattura dell' operationi concorrino? T' inganni, perché io non solo estimo, che non concorrino, ma, che queste, che tu nomini cause,
non siano cause, et odi, s' io parlo senza fondamento. La materia non è cagione, perché ogni
causa è ente, la materia non è ente, dunque non
è causa. Che non sia ente, è chiaro, perché (per
dirlo secondo, che si dice nelle  scuole) fit
quale, neque quid, neque quantum. La forma
poi non è causa, perché quel, ch' è causa non
è effetto, la forma è effetto, dunque non è causa, et queste cose sono sì chiare,  che non hanno
bisogno di prove. A che poi dir, che l'efficiente sia causa? Se gli effetti non ponno esser senza
la causa, et gli effetti ponno esser senza questa
efficiente, perché affirmar, che l'efficiente
sia causa? Et con chi ti pensi con chi ragionare?
Con uno, che non habbia, né ingegno, né discorso, né mai sia stato nelle scuole? Se mi tieni tale, t'inganni: se non mi reputi poi sciocco, et del tutto ignorante, perchè affirmarmi
esser vere queste cause? Et sopra tutte l' altre cose, perché dirmi, che il fine sia causa? Pensi,
ch'io non sappia, che quel, che non è, non può
esser causa, che il fine non è, et che però non
può esser causa? Pensi, che io non sappia, che
la causa è principio, et che il fine non è principio, cum non habeat rationem ultimi, et che
però il fine non è causa? Pensi, ch' io non sappia,
che, se 'l fine fosse causa, che sarebbe, o secondo
l'esser reale, o intentionale, et che questo non è,
et però, che il fine non è causa? Havrei più oltre proceduto, se egli non m' interrompea scherzando. Chi sarà sicuro da te, se Aristotile, ch' è cinto dall' armi di tante ragioni, è da te così gagliardamente offeso? Con questo parlare mi 
fece arrossire, et poi seguitò, con magnanimo
filosofico disprezzo. Non voglio reprovar le 
tue ragioni. Assai da gli amici d' Aristotile son
reprovate. Tu tenendo intanto i miei fondamenti per sodi, et sicuri, a tua posta potrai vedere, come il gran filosofo sia difeso. All' hor
dissi rispondendo. Già sapeva io, che Aristotile era difeso, et vere estimava le Aristoteliche cause, ma io temea, che tu mi raputassi
huomo, che non sapessi argomentare, insegnandomi così senza prove. Hor segui parlando della precedenza con la guida di queste
cause, ma non mancar di assegnarmi ragioni,
perché con persona stupida non ragioni. Accennò, che lo farebbe, et cominciò. Già, che
habbiamo conchiuso, che 'l Duce sovrano non
può venir' in paragone co' i metafisici, veggiamo come passa la precedenza tra' l fisico, et lui.
Il Duce  over' è soggetto all' altrui potestà, over' è libero, onde o fa la guerra per propria elettione, o per obedire al suo Signore. La sua guerra poi, over è giusta, o ingiusta, et over ha perfine di giovar a i populi, o di giovar a se stesso, o di giovar a sé, et a gli huomini, et di gio- 
var, o principalmente a se stesso, o in consequenza. Il fisico o per trattenimento, o per curiosità, o per altro particolare interesse usa l' arte
sua, o per giovar a gli huomini. Se per giovar' agli huomini lo fa, o con insegnare o in 
scritto, o in voce, o co' l medicare. I Duci
tutti desiderano di vincere, ma non è la vittoria il loro fine, come alcuni hanno pensato, perché s' altro non sperassero gli Imperatori d' essercito, che la vittoria istessa, non guerreggiarieno. Hora, se non è la vittoria il fine del Duce, quale sarà? Non hanno un sol fine i guerrieri, ma, sì come son varij, così hanno fini varij.
Quei Duci, che non soggetti sono, et di lor volontà guerreggiano, over' hanno per fine la gloria,
come Alessandro il grande, il qual de gli acquisti del padre si lamentava, perché non era bramoso di regno, ma di gloria, o desiderano il 
regno, come Cesare, che nei detti, et nell'attioni se ne mostrò avidissimo, o hanno per fine l' honore, l' honesto, il giusto, et  la pace universale, come Carlo Quinto, il qual sarà tanto maggior d'Alessandro in questo, quanto
Alessandro sarà superiore a Cesare; et qui intendo solo di fine, perché per cose fatte non
cede Cesare ad Alessandro, et intendendo del fine, sarà tanto maggiore la gloria del regno. I Duci,
che hanno dipendenza da alcun suo signore,
ponno cadere sotto la istessa divisione, pure i fini loro sogliono esser meno universali, et per
ciò men nobili, et men nobili sono quei di quelli, che da questi dipendono. Et sì come minor lode hanno questi, ove i fini sieno buoni, et
la guerra giusta, così, ove siano i fini  cattivi,
et ingiusta la guerra, minor biasimo conseguiscono. Il fisico poi ha per fine di concordar
gli humori del corpo; onde il Duce, che ha 
per fine di giovar agli huomini, è più degno, 
che qual si voglia fisico, perché il fisico procura la pace degli huomori del corpo, et il Duce ha per fine con la vittoria di concordar i
populi in pace de gli animi, da cui tutte le
terrene paci dipendono. Ma è tanto più, e
meno superiore, quanto la sua pace è più, et
meno universale, quanto più, et meno dipende dalla sua volontà, quanto più, et meno ci
ha congionto il suo interesse, et quanto più, et
meno la guerra è giusta. Anzi, che, ove la
guerra fosse ingiusta, et ove egli eleggesse di
farla con solo particolare interesse, egli all' hora sarebbe al fisico inferiore più, et meno secondo le circostanze. Ma perché Duce, o buon
Duce non sarebbe senza la prudenza, diremo,
che la prudenza sia la sua causa efficiente, senza la quale non può giongere al suo fine, onde
il Cornazano.</p>

<p><hi rend="italic">Facciasi di prudenza un'armatura
Innanzi, che si vada al fatto d'arme,
Ch' è miglior, che di ferro, et via più dura</hi>.</p> 

<p>La qual virtù è di tanta importanza, che senza lei l'altre virtù non sarieno virtù: onde al
Duce in questa parte non potrà paragonarsi il fisico, la cui causa efficiente sarà alcuna
esperienza. La materia del Duce sarà la guerra, di cui è fatto Duce, et senza cui Duce non 
sarebbe. La materia del fisico saranno le cose
naturali. Qui il fisico sarà superiore più, et meno secondo, che più, et meno sarà giusta la
guerra. Ma perché la causa efficiente adopra
alcuni instromenti, diremo, che gli instromenti del Duce saranno le genti, gli ori, et l'armi,
quelli del fisico saranno libri, unguenti, ferri,
et simili cose: la causa formale del Duce, et del
fisico saranno l' istesso fisico, et l' istesso Duce.
Onde in queste cose, chi vuol veder la superiorità del Duce, imagini da una parte un Signore armato  con un poderoso essercito, fornito,
et di cavalli, et di Cavallieri, et di fanti, et di forti, et d'armi. Ogni cosa sia fregiata, ogni cosa habbia vaghezza di colui, et sventolar si veggiano le penne, et le bandiere, et i lampi  del
ferro, et i raggi dell'oro, et ogni cosa sia piena
di magnificenza, di liberalità, di splendide pompe, et di grandezza. Da un'altra parte imagini
un fisico togato, con una mula sotto, et un servitor dietro. Imagini il negotio del Duce di 
governar tanti animi valorosi, et grandi, accordar tante liti, acquetar tante discordie, et
tra le  discordie tener gli animi uniti, far forti,
trincere, et usar tante arti di vincere un potente nemico, et imagini di vedere un fisico, o su
una catedra insegnar, o in una camera studiare, o esser' intorno ad un infermo con gli arnesi da medicare, sentir' il polso, mirare orine, et
far simili cose. Imagini del Duce i decori, gli
honori, le dignità accettate, o distribuite, et
gli atti eroici suoi, et imagini il fisico in qual
maniera più li piace, che sempre al Duce in 
queste parti sarà inferiore. Il saggio  Viandante fuggendo in questo paragone d'entrare in 
più minuta diligenza, volea riposarsi, quand' io
il suo riposo turbai con questo dire. Dunque
in alcune parti saranno i Duci inferiori, et in
alcune superiori a i fisici? Che stravaganza è
questa? Et quali inconvenienti seguono dalle
tue ragioni? Che ti credi, diss' egli che la precedenza si possa decidere così assolutamente
tra queste cose miste di vitij, et di virtù, di bene,
et di male, et sottoposte a tante varietà, et a
tanti movimenti, come si farebbe tra cose semplici, et uniformi? Ma, dissi, se venessero in
contrasto de i luoghi più honorevoli, come si
potria determinar, che il primo luogo alcun
di lor meritasse, se in alcune cose sono superiori, et in alcune  inferiori? Vuoi decidere questa precedenza, et maggiormente la confondi.
Sei molto, mi disse il Viandante, libero, et ressoluto nel parlare, ma io non voglio altra vendetta farne, che farti arroscire, co' l mostrarti,
che non son stato autor di confusione, ma di
chiarezza. Se tra loro il fisico, et il Duce, o altro disputasse di precedenza, et l'un più nobil
luogo, che l'altro desiderasse, si potria sopra la
lor  precedenza sententiare assolutamente ponderando l'una causa, et l'altra: perché non sariano mai sì eguali nelle cause, che alcuno non
fosse superiore. Ma, diss' io, se delle quattro cause uno n' havesse due eguali a quelle
dell'altro, et l'altro l' altre due havesse, et così
fossero eguali di ragioni, chi troverà sentenza
da far, che l'uno all'altro preceda? Ei rise, et
disse. Se l'uno non deve precedere all'altro,
né l'altro all'uno, dunque saranno eguali, et
fra gli eguali non occorre far nascer sentenza
di precedenza. Qui finì il riso, et il dire, et poi
più grave  parlò. Se ben havessero eguali favori da egual numero di cause, si potria ancora decidere. Come? Diss' io, dalla consuetudine,
o dall'autorità? Non dalla consuetudine; ma si dall'autorità, perché trattar di precedenza, che da i 
Prencipi è stata decisa? Egli saggio rispose. Dalle ragioni si potria far nascer sentenza, perché
le cause non sono eguali, et gli stromenti, 
et l' altre circostanze potriano dar' ragioni alla sentenza assoluta. Quali diss' io, saranno le
cause superiori? Quelle, rispose, che cagioneranno maggiori effetti, ma questo altra volta
si disputerà. Io replicai. Perché non s'ha risguardo solo alla causa finale, et sarebbe più
facile la decisione, essendo, che quella cosa è
più nobile, che a più nobile fine è drizzata? Et
egli. Sicura strada sarebbe questa tra tutte le 
cose create, et generate da Dio, et dalla natura, che così siano state create, et generate ad
un fine, che ad altro non possino voltarsi, ma
nel giudicar l' operationi humane è strada incerta, per l'assoluta libertà, che hanno gli huomini. Dimmi, se di duoi capitani l'uno drizzasse l' opere sue ad un fine, et l'altro a migliore,
et il primo si disponesse al suo fine con prudenza, il secondo con imprudenza, non lauderesti
più il primo? Certo sì. Dunque altra strada,
se ne gli huomini, che hanno il libero Imperio di se stessi, non è sicura la causa finale, che
nell' altre cose è sicura tanto, che sarà nel rispetto nell' altre cause? Non è buona assolutamente nessuna delle cause separate, ma tutte unite
son bonissime da somministrar ragioni per così
gran precedenza. Io consentij a tutto quel,
che dicea,  et egli seguitò. Havendo noi veduto, come vada la cosa tra il Duce, et il fisico,
veggiamo ancora, come passa tra il fisico, et gli
altri soldati. I privati fanti, et cavallieri hanno per fine di prestare al Duce obedienza, la
quale, perché dipende da altri, ove sia il Duce
ingiusto, o imprudente, over' habbia altri vitij,
può farli traviare dal vero, et honorevole sentiero, et andar contra il giusto, si conchiude, che
questi soldati privati siano di fine inferiore a i
fisici, et il simile nella materia, ch'è la guerra,
materia inferiore alle cose naturali. L' efficiente del soldato sarà la fortezza, et gli instrumenti i cavalli, et l'armi, la quale efficiente, et i
quali instromenti, se facciano forma più nobile del fisico, è vanità affermarlo; perché non
vincono sì assolutamente il fisico, che egli nell' altre cose superiore non possa pretender il primo loco. Ma a me basta l' haverti scoperto questo nuovo sentiero, né voglio intorno queste
minucie affaticarmi. Hora i fisici sono superiori a quelli, che comandano, et obediscono? Ma, se questi soldati sono di due nature, come potremo nel decider questa precedenza assicuraci? Le cose dette sopra ci apportino
lume. Quando questi soldati obediscono, hanno l' istesso fine, che i privati fanti, et cavallieri, se ben le cose loro essequiscono con più decoro, onde, senza che io spenda molte parole,
tu puoi conoscere, come vada questa precedenza. Ma che? Non sono però inferiori al
fisico, perché questi soldati non obediscono
mai al Duce generale, che non commandino,
overo si dirà, che, quando obediscono, sono
inferiori, ma con più dignità del  privato, et
quando commandano, perché hanno l' istesse
cause, che il Duce, se ben non con tanto decoro, né
con tanta dipendenza da se stessi, che essi sieno al fisico  superiori; et nelle guerre ingiuste
questi non tanto peccano, quanto il Duce, onde all' hora non sono tanto inferiori al fisico,
quanto è il Duce. Passiamo al paragone tra
l'armi, et le leggi, o tra i soldati, et i professori di leggi. Alcuni, et di gran nome, che hanno trattato questa materia, hanno detto, che le
leggi sono fatture o di Dio, o di natura, che
l'armi sono fatture de gli huomini, et, che perciò i soldati sono inferiori alli professori di leggi. Ma a questi chiedo io, s' alcuno fosse professor di teologia, ch' è maggior delle leggi, ma,
fosse maligno, sarebbe egli superiore alle leggi? Se dicono, Sì, risponderò, che s'ingannano. Se rispondono, No, io dirò. Perché
dunque voler dalla materia intorno che si versa, trare così gran sentenza? Alcuni hanno detto,
che le leggi governando il cielo, et la terra, sono
maggiori de i soldati, che dalle leggi sono governati. Che argomento è questo? Et qual
soldato dice d' esser superiore alle leggi? Concorrono i soldati con i professori delle leggi,
non con le leggi. Alcuni lasciando confusi i
soldati, et i professori di leggi, hanno fatto volumi con iscrittione della precedenza dell' armi,
et delle lettere, quasi, che non sieno altre lettere,
che le leggi, quasi che, ove il gran Duce precede
ogni privato fante, o arciero, o Capitano preceder debba; et quasi, che ove alcun professore
di leggi preceda, che preceder debba ogni dottoruccio. Bisogna uscir di confusione. De i professori di leggi, altri sono legisti, altri legislatori. De i legisti, altri sono procuratori, altri
avvocati, et altri giudici; et sotto i giudici pongo tutti quelli, che giudicano constituiti ad alcun governo. De i legislatori, altri scrivono
leggi, o universali, o particolari: altri, quasi
legge viva, et parlante, non le scrivono, et questi, o danno responsi, o sono arbitri o di Città, o 
di provincie, o di precedenze, o d'altro sì fatto negotio. I procuratori, et gli avvocati hanno per 
fine di vincere per utilità dei clienti. Il giudice
ha per fine di essequire il giusto legale. I procuratori, gli avvocati, et i giudici hanno per materia loro le leggi, o canoniche, o civili, et tutti
fanno la loro operatione con la peritia legale.
Gli stromenti del procuratore sono citationi,
libelli, et c. Quelli dell'avvocato sono allegationi, et consigli: quelli del giudice sono le sentenze. I procuratori, et gli avvocati nel fine
sono inferiori al Duce, perché hanno per fine l' utile d'alcun principale, et il Duce ha per fine la
pace de i populi, o l'utile più universale. 
Il giudice, se ben' a gli altri legisti è superiore,
non può agguagliarsi al Duce, perché non giudica, se non cose d'alcuna Cittade, che importano poco, et il Duce oltre il fin principale, sententia nel suo essercitio, et tra i populi vinti, et
dominati di cose importanti, honori, ricchezze, stati, et dignitati. Et se si dice, che il giudice tal' hor giudica sovra le controversie de i
regni, dico, che quelle controversie sono decise dal Papa, o dall'Imperatore, che si trappongono fra i grandi, per fine di pace universale:
et questi sono legislatori, et non legisti. Ma
senza che più oltre proceda, io veggio, che tu
conosci nell' altre ragioni la precedenza del Duce, che nell'efficiente, ne gli instromenti, nella
forma: et nel resto di  queste circostanze è tanto superiore, che è vanità il ricercar più oltre.
Qui potrei far alcuna divisione de gli avvocati, et de i giudici, et porre i lettori in campo; ma
lascio questa cura a chi sopra casi particolari
di precedenza havesse da sentenziare. Et a
questi lasciaremo ancora la cura di paragonare gli altri soldati ai legisti, havendoli noi scoperte le ragioni. Veggiamo, come passa la cosa tra i legislatori, et i Duci. Ma di longo periodo non ha bisogno, perché quanto al fine si dirà, che' l legislatore sia superiore, perché ha per fine pace più universale nel scrivere
le sue leggi, et nell' altre sue operationi et nelle
sue providenze in causa efficiente è superiore,
et ne gli instromenti, che sono le ragioni, et nella materia, che sono le leggi, et nel resto. Et
se questo non vorremo così assolutamente affirmare, diremo, che Mosé, Cecrope, Fororoneo, et Mercurio Trimegisto legislatori de gli
Hebrei, de gli Egittij, et de' Greci fossero superiori all' hora a i Duci Hebrei, Egittij, et Greci.
Pur ci sarà bisogno d'alcuna consideratione,
perché Alessandro Farnese, se ben dipende da
Filippo d'Austria, potentissimo tra i potenti,
non cederà a quei legislatori, essendo egli nel
suo essercitio, et ne i populi vinti legislatore.
Ma né questi legislatori, né Saturno, né Apollo, né Cerere, né Deucalione, ch' a gli Arcadi,
a gli Itali, et a Delfi costituiro le leggi, né con
loro i Magi, né Zeleuco, né Zanolfi, né Caronda, che le constituiro a i Titij, a i Sciti, a i Locrensi, a i Druidi, et a i Galli; né Dracone, né
Solone, né Licurgo, né Numa, né Falea, né
Zoroastro, né Minosse, né Filolao, né Hipporamo, né Belo, né Eaco, né Platone, né i Ginnosofisti, né Romulo, né Fidone, né pur Giustiniano, né s' altro legislatore è stato maggiore
tra gli antichi, potrà agguagliarsi, né ad Alessandro, né a Cesare che a Carlo Quinto, perché questi
Duci furono liberi Principi, et Duci, et soldati,
et legislatori universali; et tanto sopra tutti i
legislatori, quanto son degni d'esser anteposti
a tutti i Capitani: et Carlo Quinto non troverà,
che lo appareggi, né tra i Romani, né tra i Greci, né tra i Barbari, et, per essere più giusto,
et più universal legislatore, superarà non solo
quei detti legislatori particolari, che a Roma
non ancora cresciuta, ad Atene, a i Lacedemonij;
che a i Cartaginesi, a i Persi, a i Battriani, a i Cretensi; che a i Tebani, a i Milesij, a i Caldei, a Magnesij, ad Egina; et che finalmente a i Corintij,
et a gli Indi diedero le leggi; ma qual' altro legislatore; et, se troverà alcun legislatore, che lo
superi, sarà il grande figliuolo Filippo. Ma ecco
la strada, ch' a miei negotij mi chiama, ti lascio.
Se t' intervien mai di dover giudicar sopra casi
particolari, se non ti basterà quel, ch'io t'ho insegnato, accennando delle cose universali, non  mancherò d'aiutarti. Il finir di dire, il voltar il cavallo,
e 'l  partirsi fu in un instante. Ma perendoli, ch' io potessi rimproverarlo di mala creanza, si voltò così
andando, et disse. Non ho fatto offerte, perché l'
huomo è nato a servir l' huomo; e chi non si sforza
di farlo, non huomo, ma io direi, che fosse fiera.</p>
</div1>

<trailer>IL FINE.</trailer>

</body>
</text>
</TEI.2>
