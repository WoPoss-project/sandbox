<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione di Germania (1564)</title>
      <author>Zuan Michiel</author>
    </titleStmt>
    <extent>114 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000152</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-15T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-16T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Revisione linguistica</item>
    </change>
  </revisionDesc>
</teiHeader>

<text>
<body>

<div1 n="Relazione di Germania (1564)">
<argument><p>Relazion del Nobile homo S. Zuan Michiel Cavallier 
ritornato Ambassador dall'Imperator letta 
nell'eccellentissimo Senato alli 22 di Luglio 
1564.</p></argument>
<p>Serenissimo Prencipe, Illustrissimo et 
Eccellentissimo Senato, haveria bisogno questo mio 
officio di molta più longhezza di tempo, che non 
ricerca questo loco, se dovendo refferire della 
legatione di Germania a Ferdinando Imperatore entrassi a 
dar conto come si conveniria, delle qualità di quella 
provincia, come sede dell'Imperio; ma perchè ne è 
stato scritto copiosamente da molti historici et 
geografi, con particolar descrittione del sito, delle 
regioni, delle città, delli populi, della qualità, 
delli costumi, et di tutto finalmente quello, che può 
venire in cognitione; oltre che è provincia che confina 
con l'Italia, et particolarmente co' l stato della 
Serenità Vostra et che hà con quello assiduo et 
grandissimo comertio: perciò pochi, o nessuno è al 
giuditio mio, che o per viaggi fatti, o per relation 
d'altri, o per lettura de libri, non ne debba essere 
più che mediocremente informato; pretermettendo adunque 
tutto quello, che non seria d'altro che di curiosità, 
et ostentatione, alienissima da questo loco, per 
forzarmi sopra' l tutto di attendere alla brevità, mi 
ristringerò in alcune cose solamente, che mi sono parse 
degne da esser conosciute da homeni di stato, quali sono 
tutte le Signorie Vostre Eccellentissime che serà, 
prima ch'io entri in alcun particolare del Prencipe, 
quanto alla natura et qualità sue, di transcorrere 
summariamente il stato della Germania et dell'Imperio, 
accio che conosciuto quello, resti insieme conosciuta o 
la debolezza, o la potentia dell'Imperatore per sapere 
in consequentia quanto sia poi da esser rispettato, o 
temuto; che è quello che sopra tutto reputi degno di 
notitia, et che dia la norma, et la vera regola a 
quelli, che governano, come l'Eccelletie Vostre et 
commandano stati.</p>
<p>La Germania Serenissimo Prencipe, sede come ho detto 
dell'Imperio è notissimo a ciascuno, che sì come è la 
più grande, così è delle più habitate provincie 
d'Europa, et ha questa felicità, che di tutte le 
commodità necessarie al viver humano, non solamente non 
li manca cosa che si ricerchi, ma di alcune, et delle 
più principali ne abbonda talmente, che mal fariano le 
provincie, et li paesi circonvicini, se ella ve le 
negasse, o non ve le transmettesse. Ma (quello che 
merita sopra 'l tutto esser stimato) li habitatori sono 
tutti, per natura, gente inclinata et dispostissima alla 
guerra, et conseguentemente disciplinabilissima, perchè 
tutte le loro pompe, spettacoli et essercitij sono volti 
a questa professione, con tanta copia d'arme, et di 
tutte sorte munitioni, oltra li viveri, et quello che 
più importa di cavallaria, così per li cariaggi, 
<foreign lang="lat"><hi rend="italic">massime</hi></foreign> dell'artellaria, della quale è abbondantissima, 
come per combattere armati, che senza alcun dubbio non 
solamente ella avanza tutte l'altre provincie, ma 
sarebbe attissima, per dir così a debellar tutto 'l 
mondo. Questo è similmente noto, che è commandata da 
doi sorte di stati, l'una cio è Prencipi, et questi 
parte Laici, et parte Ecclesiastici. L'altra, città 
libere et communi, quali non altramente come un corpo di 
republica riconoscono, et sono soggetti ad un capo 
prencipale, che è l'Imperatore, il quale come Prencipe, 
non ha però sopra di loro absoluta potestà, ma quale 
conviene ad un capo di republica, limitata cio è dalle 
leggi, et dalli ordeni di questa loro republica, 
chiamata il Sacro Imperio. Et per venire a quello, che 
nel nostro proposito è di più consideratione; è 
similmente noto non pure a Vostra Serenità, ma a tutti, 
quanto non solamente sia stimata, ma temuta (et con 
giusta ragione) la potentia di Germania, come 
formidabile veramente; perchè ella ha i homeni, ha le 
arme, et i denari; in modo che per la guerra non vi 
manca niente.</p>
<p>Però bisogna distinguere, che quanto questo saria 
vero, quando li stati fussero uniti, tanto per contrario 
essendo disuniti, non seria così; perchè li Prencipi 
laici, per cominciar da quelli, che sono Duchi, 
Marchesi, Conti, Baroni, Lantgravij (come essi dicono) 
Burgravij et simili, ancora che in casa loro siano tutti 
grandi, et di gran seguito (essendovene di quelli, che 
tengono stato di Re, come il Duca di Sassonia, che è 
reputato il supremo, non solo per grandezza di stato, et 
perchè l'habbia d'entrata poco manco di un milion 
di fiorini, ma perchè l'ha quello, che non ha 
forse nessun'altro, che è li homeni, et li cavalli; 
ancora che dico siano tutti grandi in casa loro, 
nientedimanco, parlando in generale, oltre che per loro 
medesmi siano quasi tutti ridotti a debilità, per la 
division di stati, et delle heredità, osservata da loro 
come si fa da noi, che se sono molti fratelli, dividono 
fra loro, con egual portion, <foreign lang="lat"><hi rend="italic">etiam</hi></foreign> li stati, 
onde non è signoria, nè prencipato in Germania, che 
non sia diviso in più prencipi: essendo adunque per 
questa causa indebeliti molto, et per esser anco stati 
abbassati dalli Imperatori nelli tempi passati, co 'l 
favor delle communità; oltre questo per le grosse 
spese, che fanno indifferentemente tutti, molto maggiori 
delle entrate vivendo, come viveno, con grandissima 
larghezza, et con poco, o niente di ordine, anzi con 
grandissimo disordine, et percio facendo ogni di novi 
debiti, se non sono del tutto esausti, et consumati, 
almeno pochi, o nessuno è, che non sia impegnato sulla 
vita, et con poco, o niente di credito.</p>
<p>Et per non perder tempo in descendere alli particolari, 
basterà di rifferire quello, che in universale è 
affirmato per verissimo da quelli che intendono, et 
possedono il vero stato loro; che cavato uno, o doi, non 
è nessuno delli altri, <foreign lang="lat"><hi rend="italic">etiam</hi></foreign> delli più 
grandi, che fusse sufficiente fuor delli loro stati a 
mantener del suo, ne anco per quattro mesi, un numero di 
doi in tre mille cavalli (che non è però gran cosa) 
pagandoli come si conveniria, et saria necessario.</p>
<p>Veda Vostra Serenità che gran potentia saria questa. 
Ho detto pagandoli, che altramente si sà bene, che se 
'l Todesco non è pagato, ne anco il figliuolo serviria 
il padre; dove per contrario essendo tutti mercenarij, 
così li Prencipi, come li privati, chi ha modo di 
pagarli, et d'intertenerli, non solo servirono contra la 
propria natione et contra 'l proprio Prencipe, come si 
è visto più volte, ma un fratello, per dir così, 
serviria contra l'altro. Et questo è in universale 
quanto alli prencipi laici. Quanto alli Ecclesiastici 
come Arcivescovi, Vescovi <foreign lang="lat"><hi rend="italic">et cetera</hi></foreign> parlando 
così di quelli, che sono Prencipi d'Imperio, come di 
quelli, che non sono, ancora che in universale siano 
tutti richi, non obstante, che doppo la mutatione della 
religione, sia stato loro usurpato assai; niente di 
manco hanno ancor essi tante sorte di spese, et di 
gravezze, per le grosse case, che convengono tener 
aperte come publiche osterie, intertenendo come fano al 
loro servitio gran numero di nobili, et per li presidij 
et guardie che mantengono per sicurezza de loro stati, 
per essere circondati da ogni parte da protestanti, che 
li insidiano a tutte l'hore, et per li viaggi, che 
spesso occorre loro di fare, alle Diete et altri lochi, 
che se vogliono vivere, come se li appartiene, et 
ricerca 'l stato loro, possono (per dire il vero) 
avanzar molto poco; talmente che nè li uni, nè li 
altri considerati separatamente, et per le forze 
proprie, sariano habili fuori delli loro stati, per 
offesa d'altri, a poter fare uscite, nè mosse 
d'importantia. Restano le città et le communità, nelli 
quali consiste, et è ridotta tutta la forza, per essere 
come sono tutte danarose, perchè in universale niuna è 
così debole, che non habbia in publico avanzo di 
denari. Hor queste difficilmente, se 'l interesse non 
fusse più che proprio, et il pericolo urgentissimo, si 
risolveriano ad imprese di guerra, <foreign lang="lat"><hi rend="italic">massime</hi></foreign> per l'offesa 
d'altri, perchè essendo (come sono) fredde nella loro 
libertà et non si curando di maggior dominio, quello 
che elle non desiderano per loro, molto manco si curano, 
che anco gl'altri l'habbiano.</p>
<p>Dappoi per esser tante di numero, che arrivano forse a 
80 o 90, et per voler ciascuna far capo da sè, 
<foreign lang="lat"><hi rend="italic">massime</hi></foreign> le otto o dieci prencipali, come Augusta, 
Norimberg, Argentina, Ulma et simili, rimettendosi a 
queste le altre inferiori, le loro provisioni, quando 
pur elle le deliberano, sono tarde, et non di quella 
utilità, che si ricercheria. Quanto adunque sariano 
(come Vostra Serenità intende) poco formidabili li 
stati dell'Imperio disuniti et separati, tanto per 
contrario (come dissi da principio) uniti sariano 
formidabilissimi, perche non mancando alli Prencipi, (li 
quali per l'ordinario, se bene non sono tutti soldati, 
almanco ne fano professione) quella quantità et seguito 
di cavallaria, et fantaria, che essi volessero, et 
sumministrando per li pagamenti, et le provisioni 
necessarie, le città li denari, chi è quello che 
potesse farli resistentia? Tutta l'importantia adunque 
della forza di Germania sta nell'unione. Hor questa non 
solamente è difficile, eccetto in alcuni casi 
signalatissimi et quasi singolari, come dirò più 
indietro, ma si può quasi mettere fra le cose 
impossibili. Intendo unione, così delli Prencipi fra di 
loro, come delli Prencipi con le città et communi. Le 
città, è chiarissimo, et non ha bisogno di prova, che 
hanno li Prencipi per nemici, come quelli che non 
lascieriano ad ogni occasione di opprimere la loro 
libertà, perchè non mirano ad altro, et perciò non 
possendo fidarsene, non s'unirono mai. Et se l'unione 
fusse procurata, affine di far qualche impresa, et 
acquisto di compagnia, sanno molto bene, che l'acquisto 
che si facesse, non saria per loro, ma per li Prencipi, 
 che andandovi in persona, se lo usurperiano, et 
esse resteriano condennate (come si dice) nella spesa; 
et Vostra Serenità sa bene che dove il premio habbia ad 
esser diseguale, li homeni mal volontieri si inducono ad 
unirsi, et a spendere egualmente. Li Prencipi dall'altra 
parte, come che tra loro siano humori diversi, et di 
mala qualità, per la concorrentia, emulatione, et 
invidia, et conseguentemente odio, che suol regnar tra 
pari, non possendo manco loro fidarsi l'uno dell'altro, 
s'uniriano difficilmente. Considerate adunque queste 
divisioni in commune, aggiunte a quelle in particolare 
d'una città et communità con l'altra, et dell'uno 
Prencipe con l'altro, per le private ingiurie, et offese 
fattesi l'uno all'altro, et per diverse sorte di 
pretensioni, queste prencipalmente causano la debolezza 
loro. Ho detto le cause della disunione delli Prencipi, 
et delle città fra di loro; resteria adesso, che uno di 
questi doi membri, o delli Prencipi, o delle città (che 
l'uno pare che basteria) s'unisse con l'Imperatore per 
farlo formidabile; ma anco questa unione non è manco 
difficile dall'altra, perchè nè li uni, nè li altri 
vogliono la grandezza dell'Imperatore. Li Prencipi 
(parlando nella loro distintion de Laici et 
Ecclesiastici) li Laici si sa, che non sono manco odiati 
di quello, che essi odijno l'Imperatore per la paura che 
hanno, che se l'Imperatore fusse grande, non li 
abbassasse, et li riducesse ad una tale obedienza, da 
poterne disponer come li piacesse, et non come piace a 
loro. Ma quando anco si unissero, essendo tutti ridotti 
a debilità, come ho già detto, li sariano inutili; 
perchè volendo l'Imperatore valersene, li costeriano 
troppo cari. Questo è delli Laici.</p>
<p>Li Ecclesiastici sono ancor loro ridotti molto al 
basso, per l'ambitione delle loro communità, et per li 
favori, che le hanno dalli Imperatori, in modo che li 
Arcivescovi elettori, et simili, non possono quasi 
niente nelle communità grosse proprie, et nelle proprie 
loro terre, essendo divise da loro, non possono, quando 
bene volessero, favorire l'imprese dell'Imperatore. Et 
questo è quanto alli Prencipi. Le città et communi 
sono anco loro nella medesma et maggior paura della 
grandezza dell'Imperatore di quello, che siano li 
Prencipi; perchè temono ancor esse, che se l'Imperatore 
fusse grande, le vorria ridurre, da poterle maneggiare a 
suo modo, per haver da loro quello che 'l domandasse, et 
non quello, che esse vogliono. Per queste cause adunque 
ne li Prencipi, nè le città si uniriano con 
l'Imperatore. Et se paresse di strano alla Serenità 
Vostra che si trovasse alcun Prencipe, o 
communità, che ardisse di opponersi, et di 
contradire alla volontà dell'Imperatore come Prencipe 
supremo, et capo dell'Imperio, si risponde, che è assai 
impedimento, se bene non si oppone, o non si contradice, 
il non aiutarlo; perchè chi non ardisse di opponersi, o 
di contradire, ha ardire o di negarli li aiuti, 
retirandosi, et stando da parte; overo di prometterli 
per non li osservare; et chi non ardisse questo, ha 
ardire di intertenere, et dfferire tanto, quello che 
promette, che non sia poi più a tempo da servirsene che 
vaglia. Et tutte queste non solo impediscono, ma rompeno 
li dissegni, come si è visto più volte, et si potria 
adurne infiniti essempi, che per brevità lasso. Essendo 
adunque difficile, per non dire impossibile, l'unione 
delli Prencipi et stati dell'Imperio, così fra di loro, 
come con l'Imperatore, resta di concludere, che non 
saria tanto formidabile nell'effetto, quanto pare nel 
dirlo, la potentia di Germania, perchè abbondi di 
homeni, d'arme, et di denari. Et questo è summariamente 
et brevemente, quanto più ho potuto, quello, che mi 
occorre dire del stato in universale, così della 
Germania, et dell'Imperio, come dell'Imperatore non 
considerando più l'imperator presente, che qualunque 
altro, ma parlando in generale di tutti l'Imperatori 
resteria adesso, che io considerassi il stato in 
particolare dell'uno et dell'altro nell'esser presente; 
ma quanto alla Germania rimettendo di parlarne, quando 
parlerò dell'intelligentia delli Prencipi, considererò 
adesso con l'istessa brevità quello in particolare di 
Sua Maestà come Ferdinando d'Austria, non per dir di 
Ferdinando, che questo già si tiene come morto; ma per 
considerare, sotto 'l nome del padre, il stato delli 
figlioli, che li succederano; considerandoli, sotto la 
persona di Sua Maestà, così per le forze proprie, come 
per le aggionte. Non è dubbio Serenissimo Prencepe che 
per quantità et qualità di stati l'Imperator 
Ferdinando non sia, come è, veramente gran Prencipe, 
sì come serano li figlioli conseguentemente, se sarano 
uniti et d'accordo, come promettono, et come è da 
credere; perchè transcorrendo prima li stati 
patrimoniali, ogn'uno sa, che Sua Maestà possede 
l'Arciducato d'Austria, del quale è metropoli la città 
di Vienna, delle prencipali di Europa, o sia per la 
richezza, o sia per la fortificatione, comparabile a 
qualunque altra delle più importanti, et delle più 
stimate, che siano o in Italia, o in altra parte. Sopra 
la qual fortificatione, se bene vi saria da dire, però 
il tempo non 'l comporta. Con l'Arciducato d'Austria 
possede Sua Maestà le provincie di Stiria, Carintia, 
Carniola, tutti membri prencipali,  con il Contado 
di Goritia, et quello del Tirol, che è di tanta 
importanza per il sale, et per le miniere, l'una et 
l'altra, a chi le vede, cose meravigliose. Ha di più 
Sua Maestà li stati di Svevia et di Alsatia, dove è la 
città di Costanza, et la terra di Friburg, terre 
prencipali, con il contado di Feretto, similmente da 
quella parte.</p>
<p>Tutti questi sono li stati patrimoniali et antiquissimi 
della casa d'Austria, repartiti alli figlioli come dirò 
poi. Possede poi Sua Maestà dell'heredità della 
moglie, che fu Anna di Ongaria, figliola del Re 
Vladislao, et sorella et herede del Re ultimo Lodovico, 
doi Regni principalissimi, ancorache regni di elettione, 
però adesso si può dire, che siano fatti quasi di 
successione. L'uno è quello di Ongaria, con quello che 
li resta della Croatia et Schiavonia; ma di questo (per 
dire il vero) Sua Maestà ne tiene l'oro solamente, o 
chi assomigliasse il Regno ad una cappa listata, 
l'Imperatore tiene la lista et il Turco il resto; 
l'altro regno è quello di Boemia, con le provincie 
anesse, et dependenti da quello, la Moravia cio è, che 
antiquamente fu regno da se, adesso è Marchesato; la 
Slesia superiore et inferiore, al presente Ducato; et la 
Signoria di Lusatia, provincie tutte grandi et molto 
prencipali. Tutti li quali stati, così patrimoniali 
come hereditarij, sono talmente contigui et congiunti 
l'uno con l'altro (con grandissima utilità et 
commodità del Prencipe) che si può dire, che siano 
quasi un stato solo, et di tal grandezza, che dalli 
ultimi confini di Ongaria fino in Alsatia, provincia di 
là del Reno, sopra Argentina et Basilea (che è la sua 
lunghezza) chi tenesse sempre su quello di Sua Maestà 
si contariano meglio di trecento leghe di Germania, che 
sono assai più di mille cinquecento de nostri miglia. 
Et se Sua Maestà possedesse la Transilvania, come 
doveria, essendo provincia, et membro prencipale del 
Regno di Ongaria, sariano più di doi mille. Pigliando 
poi dell'Istria, o dalli confini di Croatia, fino sopra 
la Slesia, appresso 'l paese, et Marca di Brandeburg, 
che è la sua larghezza. se ne conteriano anco più di 
cento sessanta, che sono meglio di ottocento. Veda 
Vostra Serenità che grandezza di paese è questa; mille 
cinquecento miglia per il lungo, et ottocento per il 
largo; et tutto populato et habitatissimo. In tanto, che 
quanto a numero d'homeni atti ad esser soldati, anzi 
soldatti fatti, possedendo Sua Maestà (come possederano 
li figlioli) li migliori di Germania, che sono quelli 
del Tirol, ma molto più ancora quelli di Svevia della 
selva negra, più stimati assai di quelli del Tirol, 
tanti ne volessero quanti ne haveriano, sempre che li 
occorresse; et tutti lor vassali; sì come delli 
doi Regni di Boemia et di Ongaria, caveriano anco in 
occasion di guerra gran numero di cavallaria, che è il 
membro più importante delli esserciti; perchè la 
Boemia, con le provincie di Moravia, et di Slesia, li 
dariano commodamente un numero di diece in dodeci mille 
cavalli; sì bene cavalli per la maggior parte gravi, 
però ottimi da carro, <foreign lang="lat"><hi rend="italic">massime</hi></foreign> per l'artellaria; ma boni 
anco da cavalcare armati; essendovene di doi sorte; 
l'una armati di tutti pezzi, con la lanza, et col 
stocco, come li homeni d'arme; l'altra con li spedi come 
li Sassoni, et quattro, o cinque archibusetti a uso di 
ferraroli.</p>
<p>Altretanti et più li daria l'Ongaria, non obstante le 
ruine et destruttioni sue, di quella sorte che li Ongari 
chiamano Vari, utilissimi per leggeri, et di grandissimo 
servitio, <foreign lang="lat"><hi rend="italic">massime</hi></foreign> alla campagna, et nelli luoghi aperti, 
a punto come ricerca la cavallaria leggera et attissimi 
a sopportare ogni fatica, et disaggio. Non essendo mai 
stati vinti da Turchi da altro, che dal numero. Delli 
medesmi Regni potriano se volessero, cavar ancor gran 
numero di fantaria. Ma come che non vi sia nè ordine, 
nè disciplina militare, nè per via di cernede, nè in 
altro modo, quelli di Boemia non sono stimati boni, che 
per guastatori, ma in questo sono eccellentissimi; 
perchè tutti sono eccellentissimi minieri. Quelli di 
Ongaria che chiamano Aidoni, overo Aiduchi, ancorache 
siano animosi et valentissimi, et sopra 'l tutto destri 
et velocissimi in gambe et avezzi a patire, per la dura 
vita che viveno, però da per loro valeriano poco; ma se 
fussero accompagnati con altre nationi, o Spagnoli, o 
Italiani, overo essercitati et disciplinati come 
gl'altri, al giuditio di chi sa et li ha praticati, 
riusciriano ottimi; per che fin da adesso sono buoni 
archibusieri. Non mancheriano adunque (come Vostra 
Serenità intende) all'Imperatore et così alli figlioli 
delli proprij loro stati, nè homeni nè cavalli, molto 
manco artellaria, che non hanno pur troppo, et modo da 
farne più d'ogn'altro Prencipe, per la copia che hanno 
de metali, et così di monitione. Talmente che delli tre 
membri necessarii per la guerra, delli homeni cioè, 
delle arme, et delli denari, sì come delli doi delle 
arme, et delli homeni veniriano a restar fortissimi, se 
a proportione restassero così anco del terzo, che è 
del denaro, senza dubbio sariano delli più potenti 
prencipi di Christiani. Ma nelli danari sta il negotio, 
et tutta l'importantia, essendo prencipalmente quelli il 
nervo della guerra, et dalli quali solamente è stimato, 
che dependi tutta la potentia, o debolezza delli 
Prencipi, secondo la larghezza, o strettezza, che ne 
hanno. Hora in questi niuno è, che non dovesse credere 
(et con giusta ratione) che alla quantità et qualità 
delli stati, che ho narrato che possede l'Imperatore non 
dovesse essere anco ricco de denari; perchè si suol 
dire, che chi ha paesi, et homeni, in consequentia ha 
denari; però la cosa sta altramente, che se bene li 
paesi rendino d'ordinario qualche cosa meglio di doi 
milioni di fiorini (importa un fiorino lire quatro e 
mezza delle nostre) che seria un milion et 340/m. 
scudi d'oro in circa, li quali si cavano parte di 
contribution di sudditi, parte delle gabelle, che in 
Germania chiamano mude, in Ongaria diche et tricesime 
(per dir ristrettamente li membri più importanti, 
d'onde derivano l'entrate Regie, rimettendo ad altro 
loco darne a chi lo desiderasse, conto particolar) et 
parte si cavano del tratto delle miniere, grandissimo 
veramente, non solo nel Tirol, ma in Alsatia, in Boemia, 
et più di tutti in Ongaria. Nientedimanco di questo 
ordinario non occorre parlare, per esser quasi tutto, 
non solamente obligato, et impegnato a questo, et 
quell'altro, a chi in vita, a chi in tempo determinato, 
ma la maggior parte alienata del tutto; sì che di doi 
milioni et più non ne resta di libero a fatica per 
200/m. fiorini. Onde per necessità conviene Sua 
Maestà (et così convenirà anco alli figlioli) 
ricorrere, et valersi dell'estraordinario; che si può 
dire, che sia convertito in ordinario, senza alcun 
risentimento de populi, che tutti conosciuta 
l'impotentia, et necessità loro, contribuiscono 
volontieri, quando sono ricercati. Et se bene in questi 
estraordinarij non vi sia ne regola, nè quantità 
prefissa (non volendo li paesi obligarsi a termini 
lunghi, nè a cose ferme, se non quanto viene 
determinato di tempo in tempo per le Diete, per non 
pregiudicarsi alla loro libertà) però da una volta 
all'altra variano molto poco; et per l'osservation fatte 
di quello, che è stato in parecchie Diete, si vede, che 
tanto viene Sua Maestà a cavare dell'estraordinario, 
quanto caveria dell'ordinario, se fusse libero, che è 
altri doi milioni in circa di fiorini, con li quali, et 
con quel poco, che le resta di libero dell'ordinario, 
ella va provedendo (benchè strettamente) alle spese 
sue, et alli suoi bisogni; dico strettamente, sì perche 
l'essatione se ne va sempre indietro, che non si può 
fare altramente; oltra quello che resta in mano delli 
ministri, che si fano tutti ricchi; onde il Prencipe per 
valersene, conviene che ricorra ad usure et interessi di 
diece o 12 per cento a ragion di anno, che ne mangiano 
una gran parte, sì perchè quando anco si 
riscotessero in tempo, la spesa di gran lunga, come è 
l'ordinario di tutti li gran Prencipi, eccede l'entrata; 
volendo Sua Maestà vivere (come vorrano anco li 
figlioli) da Prencipi, come sono, et hanno fatto li loro 
passati, et conservare il grado, et la dignità loro, 
insieme con li stati, che Dio li ha dati. Et il conto, 
in tempo mio, era molto facile, et presto da esser 
fatto, et stava in una parola, perchè convenendo a Sua 
Maestà mantener come ella faceva sei case aperte, oltre 
la sua, che sono quelle delli tre figlioli, quella delle 
figliole in Ispruch, quella della Regina et ultimamente 
quella delli nepoti andati in Spagna, et tutte servite, 
(<foreign lang="lat"><hi rend="italic">massime</hi></foreign> quelle delli figlioli) come quella di Sua 
Maestà secondo l'uso antiquo della casa di Borgogna, 
con soi gentil'homeni della camera, della bocca, della 
casa, suoi prencipali officiali in ogni sorte officio, 
come cameriero maggiore, cavallarizzo maggiore, 
maggiordomo maggiore, suoi paggi, suoi trombetti, sue 
guardie d'arcieri, che li accompagnano a cavallo armati, 
quando escono fuori, et di alabardieri, che li 
accompagnano a piedi, tutti con la loro livrea, secondo 
era solito l'Imperator Carlo, et fu adesso il Re di 
Spagna. Queste sette case non li costavano manco una per 
l'altra di 700/m. fiorini l'anno, come potrei mostrare 
molto distintamente, a chi fusse curioso, è desideroso 
di saperlo. S'intende questi 700/m. per le spese 
private et domestiche solamente, del vivere, et di 
quello che depende dalle proprie persone delli Prencipi, 
computando li salarij, et provisioni di chi serve, con 
la spesa della tavola, della stalla, della guardarobba, 
della capella, della caccia et simili; oltre le quali vi 
sono poi le publiche per l'intertenimento di un gran 
numero di conseglieri, di officiali, et di ministri, 
tanto di giustitia, quanto altro, come è da stimare, 
che ricerchi il governo et l'administratione di tanti 
stati, tutti con particolar pensioni et provisioni; 
oltre li Ambasciatori et commissarij, che si deputano 
ogni di in questo, et quell'altro loco, con le spese di 
maestri di poste, corrieri et con li estraordinarij di 
fabriche, di viaggi, di donativi (tutte spese a chi è 
Prencipe più che necessarie) che per relatione di 
quelli, che lo sano, importano molto più di 300 altri 
mille fiorini. Ecco qui già la spesa di un milion, et 
d'avantaggio, che mancando l'Imperatore non solo non si 
diminuirà, ma più tosto accrescerà; perchè li doi 
figlioli minori di Sua Maestà Ferdinando et Carlo, 
convenirà che riempino le case loro, specialmente 
Carlo, che non ha per ancora il terzo della sua in 
essere; perchè si serviva et serve tuttavia di 
quella del padre. Oltre che la Regina come sia 
imperatrice, convenirà, che ancor lei augmenti molto la 
sua, che adesso non ha quasi nessuno; vi serà poi di 
più anco quella delli quattro figlioli minori del Re 
che vengono, su et presto serano homeni, talmente che la 
spesa più tosto come dico crescerà, che sciemerà. Dal 
milion adunque in su tutto 'l resto assorbivano, et più 
che mai assorberano le provisioni, et spese della 
guerra, per assicuratione, et custodia delli confini, 
nell'intertenimento di capitani, di soldati et 
d'ingegneri et simili, in fortificationi, et reparationi 
di questo, et quell'altro loco delle frontiere da ogni 
parte specialmente del regno di Ongaria; il qual regno 
è a punto come una sentina, che tutto cola là, et 
tutto si snoda là; non bastandoli nè tutto quello che 
avanza oltre le spese, che ho detto, nè l'esserli 
applicati li doi terzi delle entrate delli Vescovati 
più ricchi, et di molte altre chiese che sono per li 
Regno; in questo modo, che delle entrate se ne fanno tre 
parti (per non tacer questo particolare, che potria 
servire anco alla Serenità Vostra per avvertimento in 
qualche suo bisogno), delle qual tre parti, una è 
applicata alla fortificazione, l'altra al pagamento 
delli soldati, et la terza parte rimane alli prelati: 
non bastano dico nè queste, nè altre, che non è mai, 
che non vi sia un grossissimo debito, et che li soldati 
(parlo delli regnicoli, che da alcuna poche compagnie di 
Todeschi in poi, sono quasi tutti tali) non siano 
creditori, et indietro di 50 et 60 paghe; importando 
la spesa ordinaria di quel Regno, <foreign lang="lat"><hi rend="italic">etiam</hi></foreign> in 
tempo di pace, o di tregua con il Turco (come l'ha più 
volte detto et mostrato nelle Diete l'Imperator medesmo) 
assai più d'un milion di fiorini. Dalla entrata adunque 
et dalla spesa, che ho narrato, può comprendere 
facilmente Vostra Serenità se l'Imperatore et cosi li 
figlioli siano richi, o poveri; et se valendosi (come li 
conviene far per necessità, et conveniria far anco a 
loro similmente) nel nutrimento loro, 
dell'estraordinario, che doveria esser riservato per 
occasion di guerre et simili accidenti, se haverano moda 
da intraprendere, et sostentare una guerra, <foreign lang="lat"><hi rend="italic">massime</hi></foreign> 
offensiva.</p>
<p>Et questo è quanto al stato in particolar di Sua 
Maestà et delli figlioli, per le forze loro proprie; 
dirò una parola delle aggiunte et finirò. Queste forze 
adgionte quanto ad aiuti d'altri (per non uscire di 
Germania, et non andare in Spagna o in altra parte, 
considerando parentadi, o aiuti esterni, per via di 
leghe et cose simili, ma stando in Germania) non possono 
venire, se non o dalli proprij suoi stati, o da 
quelli dell'Imperio. Quanto a quelli dell'Imperio già 
è detto a sufficientia, che sì come per la diffesa 
concorreriano tutti (come che la causa et il pericolo 
fusse commune), così per l'offesa d'altri, se già non 
si trattasse di castigare qualche aperta ribellione, o 
di prevenir con la forza contra qualche mossa, che si 
sapesse, che fusse per fare il Turcho, per non esser 
prevenuti (che saria però una specie di diffesa) per 
altro non solo sariano tardi, et pegri, ma a gran pena 
si moveriano. Il medesmo si può dire delli proprij suoi 
stati; che sì come per la diffesa li paesi medesmi senza 
spesa del Prencipe hanno special obligo di concorrer 
tutti, tanto nobili, quanto populari; diversamente 
però, secondo la diversità delle provincie, essendo 
obligati quelli d'Austria in un modo, quelli del Tirol 
in un altro, quelli di Boemia in un altro, quelli di 
Ongaria in un altro (che per non portar tedio et fuggir 
la longhezza, lascierò di descendere al particolare) 
come dico per la diffesa tutti sono tenuti, così per 
l'offesa d'altri saria necessario di havere il consenso 
delli medesmi paesi; perchè l'Imperatore non ha in 
alcuno delli suoi stati, <foreign lang="lat"><hi rend="italic">etiam</hi></foreign> che nè sia 
patrone, auttorità, nè potestà di commandare 
absolutamente, come non ha sopra quelli dell'Imperio; ma 
quando vuole qualche cosa, il tutto conviene che tratti, 
come fa in Germania, per via di Diete, co 'l beneplacito 
loro; specialmente occorrendo o risolver una guerra per 
haver aiuto in quella, o instituire nove leggi, o 
imponer nove gravezze, o simili cose grandi, concernenti 
l'auttorità, et piena potestà del Principe. Et le 
Diete (come ogn'uno sa) si tengono con la convocatione 
et intervento delli tre stati, clero, nobili et communi, 
ordinariamente, sì come in ogni regno, molto più in 
Germania, non solamente contrarij, ma divisi fra di 
loro, essendo quasi sempre il clero alle man con li 
laici, et li nobili con li uni et li altri; onde fra di 
loro sono sempre delle contentioni, et delle 
contradittioni; et tanto maggiori sariano tra sudditi et 
sudditi di Sua Maestà se havessero a concorrer a 
qualche deliberatione, o proposta che si facesse, quanto 
che essendo di diverse nationi, Todeschi, Boemi et 
Ongari, sì come di lingua, così differentissime di 
natura, et di costumi, sariano per consequentia anco 
tali di volontà, come inimicissimi li uni delli altri; 
<foreign lang="lat"><hi rend="italic">massime</hi></foreign> Ongari et Todeschi, con un'odio fra di loro si 
può dire implacabile; in proposito delle qual nationi 
(per non lasciar di dir questo per digression, che però 
casca a proposito, per saper come stesse l'Imperator con 
loro, sì come è da credere, che stiano anco li 
figlioli) si suol dire quello, che è verissimo, et so 
esser stato rifferito anco altre volte in questo luogo, 
che di tre sorte di sudditi, che ha l'Imperatore dalli 
uni è amato et non temuto, dalli altri è temuto et non 
amato; et dalli altri non è nè amato, nè temuto. Da 
Todeschi perchè l'hanno per legitimo, et natural loro 
signore è amato et non temuto; da Boemi per contrario, 
per il severo castigo, che riportorono nell'ultima 
rebellion, è temuto, et non amato; benche anco questi 
cominciano a perdere il timore. Ma dalli Ongari non è 
nè amato, nè temuto; temuto non è, perchè come li 
Todeschi conoscono la sua debolezza; amato non è, per 
che è Todesco; et vedeno il loro regno caduto in mano 
d'un forestiero, che vuol dire conseguentemente inimico 
loro. Et quello che è peggio, di regno ridotto in 
provincia, con esserli ogni di interrotti li loro 
privilegij et le loro prerogatine; levati come 
diffidenti delli governi delle terre et guardie delle 
fortezze, et messivi de forestieri; spogliati de loro 
gradi, mancando (come fanno) del grado del Palatino, 
tanto disiderato et domandato da loro; per essere il 
Palatino quello, che in absentia del Re ha suprema 
potestà così nella giustitia, come nella guerra; et 
che non solo è mediatore tra il Re, et li regnicoli, 
quando occorreno dispareri, ma giudice con potestà (se 
così li paresse per giustitia) di condennare il Re; 
però per l'odio che per queste et altre cause hanno 
all'Imperatore et perchè è sempre stato loro proprio 
di essere infideli, etiam alli loro Re legitimi et 
naturali; perciò pochi, o nissuno è di loro, <foreign lang="lat"><hi rend="italic">massime</hi></foreign> 
delli più grandi, che non habbiano più volte, non 
solamente mancato, ma apertamente ribellato; et 
l'Imperatore per non poter far altro, ha convenuto 
sopportarli. Non essendo adunque (per tornare al primo 
proposito) absoluta l'auttorità et potestà di Sua 
Maestà et cosi delli figlioli, in alcuno delli loro 
stati, nè possendo valersi delle forze loro 
absolutamente, ma con loro consenso, si può credere 
quasi necessariamente, che ancora che li populi, dico li 
Todeschi, delli stati patrimoniali, li siano amorevoli 
quanto più si possa dire, sì, che per qual si voglia 
pericolo, o ruina, che loro avenisse, non muteriano 
volontà; però per esser, come sono, doppiamente 
gravati, dell'ordinario, et dell'estraordinario, 
difficilmente s'induriano ad acconssentire a maggior 
gravezza; et quando pure vi acconsentissero, non saria 
di cosa di molta importantia, nè per molto tempo. 
Stante adunque la strettezza, o per dir meglio il 
mancamento, che ha Sua Maestà de denari, et modi di 
haverne (sì come haverano li figlioli similmente) 
resta di concludere, che Sua Maestà come anco loro, per 
offesa di altri, nè per le forze proprie, nè per le 
aggiunte (se non vi s'interponessero aiuti d'altri 
Prencipi) non sariano molto da temere.</p>
<p>Et con questo terminerò questa prima parte, per dare 
alla Serenità Vostra spacio di riposarsi alquanto, 
prima ch'io passi all'altra.</p>
<p>Dissi da principio, che trascorso, che havessi il stato 
della Germania, et dell'Imperio con quello 
dell'Imperatore che io parleria dapoi della natura et 
qualità del Prencipe; mi forzerò di satisfare anco a 
quest'altra parte, quanto più brevemente et 
ordinatamente potrò.</p>
<p>Di Ferdinando Serenissimo Principe settimo in ordine 
delli Imperatori della casa d'Austria, et quinto di 
quelli che hanno successo l'uno dietro l'altro, che sono 
andando in su, Ferdinando, Carlo, Massimiliano, Federigo 
et Alberto, secondo di questo nome; fin qui va la 
successione, dapoi con interpositione di alquanti 
Imperatori che non sono di questa casa, si viene ad 
Alberto primo, et da quello a Rodolfo, che fu il primo 
di questa casa, che in tutto sono sette, et se si 
contasse un'altro Federigo, che fu tra li doi Alberti, 
ma perchè l'hebbe per competitore Lodovico di Baviera, 
eletto et coronato nel medesmo tempo ancor lui Re de 
Romani; dal qual Lodovico doppo parecchi anni fu 
finalmente preso esso Federigo, et morì nelle forze, et 
poter suo: et per questo non si conta; ma se 'l si 
contasse sariano otto; et col Re de Romani presente 
sariano nove. Quello che non ha havuto niuna altra casa 
in Christianità, et in cosi poco tempo, che non arriva 
ancora a 300 anni di spatio, dal primo Imperatore 
all'ultimo.</p>
<p>Di Ferdinando adunque, entrato dalli X di Marzo in qua 
in sessanta doi anni, non occorre rifferire, nè parlare 
altramente; essendo il caso suo ridotto a quel termine, 
che Vostra Serenità sa et intende ogni giorno, da non 
potersene sperare, quando io era là, per costante 
giudicio de medici, per settimane, se Dio però non 
volesse mostrare in Sua Maestà qualche miracolo. Ma 
manchi quando vuole, doverà la morte sua esser 
molestissima ad ogn'uno specialmente alla Serenità 
Vostra mancando uno delli migliori Prencipi, che habbia 
havuto questa nostra età, et delli più inclinati per 
voluntà et per natura alla pace, et alla quiete 
(conforme al senso di questa Serenissima Repubblica) che 
si havesse potuto disiderare; degno per la bontà et 
santità di vita, et per l'assiduità nel culto Divino, 
mille volte più, che se fusse stato un retigioso, et 
sopra tutto per la trattabilità et benignità sua, 
nella quale è stato incomparabile, senza haver 
mai havuto nissun pari a lui, non solo da esser tenuto, 
ma canonizato per santo.</p>
<p>Lassando adunque da parte tutto quello, che si havesse 
potuto dire della qualità di Sua Maestà venirò a 
quelle delli figlioli. Lassa Sua Maestà vivi dodeci 
figlioli, tre maschi, et nove femine, di quindeci che ne 
ha havuto, essendoli morto un maschio, che fu il 
Prencipe Giovanni a fatica nato, et doi femine, una 
piccola, l'altra grande, che fu maritata al presente Re 
di Polonia; delle nove vive (per espedirmi da loro) una 
è maritata al medesmo Re di Polonia, che in primo 
matrimonio fu maritata a Mantoa; una al Duca di Baviera; 
una a quel di Cleves; un altra a quel di Mantoa; et 
cinque restano in Ispruch; tre per andar monache (et di 
queste una è goba) l'altre doi, una promessa al Duce di 
Ferrara, l'altra in predicamento di esser data al 
Prencipe di Fiorenza. Delli tre maschi, sopra 'l primo, 
che è Massimiliano, Re de Romani, havendo Vostra 
Serenità uno Ambasciator residente appresso Sua Maestà 
doveria rimettermi a quello, che al suo tempo sarà 
rifferito da Sua Signoria Clarissima, nientedimanco, per 
non tener la Serenità Vostra in così lunga 
espettatione, transcorrerò brevemente quello, che ne 
so, per la conversatione, et trattationi havute con Sua 
Maestà in quel tempo della legation mia, che la Maestà 
Sua si è trovata con l'Imperatore.</p>
<p>È Massimiliano adunque homo al presente di 37 anni, 
coetaneo del Re Filippo, con tre mesi solamente di 
differenza dall'uno all'altro; nati tutti doi l'anno del 
27, Filippo di Maggio et Massimiliano di Agosto. Di 
statura non grande, non piccolo, ma di bella taglia et 
dispositione, et sopra tutto di bell'aspetto; con una 
carne viva, rossa, et bianca insieme, color naturale et 
proprio de Todeschi; fatto quanto alla sanità, per 
quelli tremori di core, et altro che pativa, molto più 
gagliardo, che non si credeva, et di giorno in giorno 
fortificandosi meglio. Questo ha tanta gratia in tutte 
le attioni et così bel procedere, et belle maniere da 
affettionarsi ogn'uno, che è cosa meravigliosa; con una 
gravità et dolcezza contemperata insieme, mediante una 
allegrezza, che dimostra nell'esteriore, accompagnata da 
una tale vivezza d'occhi, che non si può disiderare 
cosa, nè più viva, nè più amabile. Benche molti 
vogliono, <foreign lang="lat"><hi rend="italic">massime</hi></foreign> li suoi Todeschi, che quella 
allegrezza et prontezza di ridere a ciascuno, sia cosa 
contrafatta et artificiosa; et la tengono per un segno 
di gran duplicità. Basta, o sia cosa d'arte, o cosa di 
natura, nell'esteriore non si può veder meglio. Di un 
ingegno destrissimo, et nella conversatione con li 
suoi et con li altri piacevole, domestico, aperto, et 
senza niente d'affettatione; in tanto che se 'l fusse 
persona privata, si potria dire, che fusse uno delli 
più perfetti corteggiani, che si trovasse; tanto bene 
sa conoscere et accommodarsi con qualunque si sia di 
ogni natione. Admirabilissimo veramente in questa parte. 
Questo è quanto all'estrinseco. Intrinsecamente dicono, 
che è sdegnoso (et lo dimostra nel viso) et altiero 
assai più del padre, che con tutta la sua humanità era 
però alterissimo; et se 'l fusse offeso, seria anco 
molto più vendicativo. Non è di molte parole al 
contrario del padre, ma quelle che dice tutte 
pesatissime, et parla eccellentemente, non solamente 
più lingue dell'Imperatore, perchè, parla di più il 
Boemo, et intende assai dell'Ongaro, quello che non sa 
l'Imperatore, il quale oltre il Todesco non parla se non 
queste lingue communi, che derivano da una sola, come la 
Latina, ltaliana, Spagnola et Francese; le quali non 
solamente parla anco il Re; ma le parla tutte 
incomparabilmente meglio, et procede nel parlare con 
grandissimo artificio, perchè mostra in apparentia 
segni di gran contidentia, <foreign lang="lat"><hi rend="italic">massime</hi></foreign> con li Ambasciatori, 
con li quali s'allarga (et forse più del dovere) nelle 
cose d'altri Prencipi, però nelle sue va riservatissimo 
et non esce punto.</p>
<p>Favor che da principio ogn'uno s'attribuiva 
particolarmente a sè, però doppo che si vede, che lo 
usa indifferentemente con tutti, non è più tanto 
stimato. Soleva per il passato non contentarsi troppo 
del modo del proceder del padre nel governo, perchè si 
doleva della facilità, indulgentia et troppa credulità 
sua, et (quello che era peggio) dell'essere tutto in 
preda, et in potere de ministri et di quelli, che 
havevano con lui auttorità; però si vederà adesso, 
entrando nel governo, come si governerà, et se 
riuscirà in effetti quel novo sole oriente, tanto 
aspettato et desiderato da ogn'uno, per dover illustrare 
il mondo con altra sorte di splendore, di quello sia 
stato fin qui. Questo si può ben dire, et affirmare per 
verissimo, che conosce lui medesmo haver dato di sè 
grandissima espettatione; con haver sempre mostrato di 
haver pensieri altissimi, et di guerre, et di grandi 
imprese. Onde è da credere, che sia in un continuo 
crucio d'animo; et è molto da temere, che questa 
espettatione, come grandissimo suo adversario, et come 
un stimolo pungentissimo, non lo faccia un giorno, o per 
ambicion propria, o per dare in qualche modo 
satisfattione di sè, precipitare in qualche guerra; 
assicurandosi molto (come fa) nell'amore et nella 
gratia, che li pare di haver con ciascuno, 
specialmente con la sua, et con la nation Italiana, 
dalle quali è adulato in estremo, et se ne promette 
ogni cosa; per che usa di dire, che si sveglierà pure 
un giorno, nè dormirà sempre mai, come ha fatto fin' 
adesso. Non stimando (et così lo dice) che nissuna cosa 
sia per aprirli più la strada alla immortalità, et 
alla gloria di questa della guerra; ne per farlo più 
facilmente uscire della povertà et strettezza, nella 
quale conosce di trovarsi, con otto figlioli alle 
spalle, sei maschi, et doi femine, et tuttavia 
facendone, et (quello che più importa) con doi fratelli 
che ancorchè unitissimi li leverano però doi parte, 
dell'importantia che sono. Però saria, per beneficio 
universale, non solo da disiderare, ma per dir così da 
procurare da tutti li altri Prencipi, qualche occasione 
senza maleficio, se fusse possibile, di alcun prencipe 
christiano, nella quale havesse modo da sfogarsi. 
Altramente è grandissimo pericolo, che questa povertà, 
con questa ambitione, et disiderio di gloria (cose 
ancorachè contrarie, et repugnanti l'une all'altre) non 
siano causa di fare che si aventuri, et precipiti tanto 
più, <foreign lang="lat"><hi rend="italic">massime</hi></foreign> che non gli mancano, nè li mancherano 
occasioni da farlo. Et è fin d'adesso stimolato da 
molte parti; credo bene, che fatta che habbia una volta 
esperientia di sè, se le cose non gli riuscirano, come 
può esser facilmente per le molte difficultà et 
impedimenti, che sogliono portar con sè le guerre, et 
le grandi imprese, et per che è molto difficile di 
poter rispondere a questa così grande espettatione, che 
si risolverà ancor lui, sganato da sè medesmo, et 
conosciuta la sua impotentia alla pace, et alla quiete, 
et alla conservatione del suo, secondo l'instituto, et 
la natura del padre; perchè senza la guerra l'haverà 
pur troppo in che occuparsi co 'l negotio. Hor havendo 
detto dell'animo et pensieri di Massimiliano alla 
guerra, non debbo lasciar di dire, anco del suo senso 
circa la religione, tanto a questi tempi considerata 
nelli Prencipi, specialmente in Sua Maestà che ha dato 
per il passato tanta occasione di ragionare. In questo 
la cosa è veramente molto dubbia, ne se ne può far 
fermo giudicio; però il Re in molte più cose da 
inditio di esser cattolico, che protestante, et lo ha 
dato molto più, dapoi che è Re de Romani; segno, che 
per inanzi fingesse assai più di quello, che era 
creduto; perchè Sua Maestà non lascia di andare a 
messa tutti li giorni di festa, se bene li altri non se 
ne curi; oltra questo, interviene assiduamente alle 
prediche de Catolici, specialmente a quelle del 
predicatore de l'Imperatore frate di San 
Domenico), et catolicissimo; il quale ha intertenuto, et 
fatto anco suo predicatore; et ha ricusato di andare a 
quelle de protestanti, con tutto che più volte ne sia 
stato pregato. Questi sono li segni di Cattolico. 
Dall'altra parte (per dir la verità) Sua Maestà non si 
astiene di mangiar in publico carne indifferentemente 
tutti dì, et sebene dice che lo fa per indispositione, 
come fa anco il Re di Spagna, però essendo servito, 
secondo l'uso Todesco, di carne et pesce insieme, 
mangia, quando li viene voglia, così dell'uno, come 
dell'altro; quello che non fa il Re di Spagna, che non 
è mai servito, nè mangia mai pesce; ma (quello che 
più importa) riceve et assicura tutti quelli, che 
ricorreno là, per causa della religione, di che natione 
si siano, et se per questa causa vien licenciato, o 
cacciato qualch'uno, o dall'Imperatore, o dalla Regina 
sua moglie, come occorre spesso di quelli, che si 
mostrano più scoperti delli altri, è subito ricevuto, 
et intertenuto da Sua Maestà. Et so, che occultamente 
fuori di Germania da anco provisioni grosse a persone 
retirate per questo rispetto della religion. Vi è anco 
qualche altro segno, che non occorre dire. Basta che in 
questo modo (mentre vive il padre) si va intertenendo, 
parte di qua, parte di là. Però morto che sia, è da 
creder più presto, che come nelli altri usi, così anco 
in questo della religione, la Maestà Sua non vorrà 
esser differente dal padre, ma per una via opposita, che 
sì come il padre catolico (come si sa) sopra tutti li 
altri Prencipi, non ha comportato, che fusse dato 
fastidio alli protestanti, ma ha lasciato vivere 
ciascuno nel suo senso, non dico tanto in Germania, 
quanto nelli proprij suoi stati, anzi (che parerà più 
strano) nella propria sua casa, nella qual ciascuno 
viveva a modo suo, et si faceva vista di non vedere; 
così farà il Re verso li catolici, ancorchè 
intrinsecamente fusse protestante; che non solo li 
diffenderà, ma si opponerà contra chi si sia, che 
volesse offenderli, con fine di esser arbitro, et 
mediatore tra li uni et li altri. Ma se anco Sua Maestà 
si moverà dall'utile, et interesse proprio, come in 
tutte le cose fanno tutti li Prencipi, <foreign lang="lat"><hi rend="italic">etiam</hi></foreign> 
in questo negotio della religione (la qual è fatta puro 
interesse) non può la Maestà Sua far di manco, al 
giudicio di chi sa di non mostrarsi catolico almanco in 
apparentia; perchè la parte de catolici con quelle 
poche reliquie, che ne restano in Germania, è quella, 
che sostenta tutta quella poca di auttorità, che ha 
l'Imperatore in Germania; con l'obedientia et il 
rispetto, che li è portato dalli elettori 
ecclesiastici, et da tutti li vescovi, et dal resto de 
prelati; catolici quasi tutti, almanco nell'esteriore, 
insieme con qualche altro Prencipe, che pur si conserva 
catolico, come il Duca di Baviera, il Duca Enrico il 
vecchio di Brunsvich, et qualche altro, et con 
l'auttorità et obedientia di questi viene anco più 
stimato, et rispettato dalli altri. Dove se per 
contrario si dechiarasse protestante, non è dubbio che 
così fariano, per non esser ruinati, et per non perdere 
li loro stati, anco li prelati, et di mano in mano tutti 
gl'altri; et essendo poi tutti uno, tanto saria stimato 
non havendo forze proprie, quanto ciascun'altro prencipe 
privato. In modo, che molto più viene Sua Maestà a 
guadagnare dimostrandosi catolico, et conservando la 
parte de catolici, che non faria se l'opprimesse, 
facendosi protestante. Vi è anco un'altra ragione, che 
scoprendosi protestante, veniria a destruer tutto 'l 
fondamento, et la base dell'Imperio, sopra la quale è 
fondata la elettione dell'Imperatore, la quale (come 
ogn'uno sa) tutta viene dalli Papi, et in particolare da 
Gregorio quinto, che instituì l'ordine delli elettori, 
et attribuì questa prerogativa della elettione alla 
Germania. Onde porteria pericolo, che nissuno delli 
Prencipi catolici lo volessero riconoscere per 
Imperatore nè cederli il primato che tiene fra di loro; 
anzi daria occasione, che col mezzo similmente del Papa, 
li prencipi catolici procurassero, che fusse transferita 
la elettione in qualche altra provincia, et levata di 
Germania, rinovandosi li primi usi, quando si 
elleggevano li Imperatori in tempo di Carlo Magno, et 
successori fino ad Otton terzo. Si aggionge a queste 
cause publiche, il rispetto privato, che Sua Maestà ha 
alli altri Prencipi catolici, specialmente al Re di 
Spagna, dal quale non vorrà mai mostrarsi almanco in 
apparentia, di esser differente di religione, mentre 
vive la speranza della successione di quelli stati. 
Però tutto questo negotio della religione consiste 
secondo che Sua Maestà dopo morto l'Imperatore la 
intenderà nella propria conscientia, et secondo li suoi 
disegni. Et tanto in generale, et in particolare vi 
occorre dire di Massimiliano.</p>
<p>Delli altri doi figlioli di Sua Maestà Ferdinando che 
è il secondo, et minor del Re, di doi anni solamente 
(onde viene ad essere in 35 anni) quelli che 
conversano con lui domesticamente, dicono, che sì come 
è tutto soldato, così è tutto todesco, libero, et 
senza cerimonie, secondo il proceder della natione. Non 
è di quell'ingegno, molto manco di quella 
trattabilità, che è Massimiliano; perchè 
nell'esteriore dimostra quell'alterezza, che ha 
nell'animo; però con li forestieri si domestica assai, 
et mostra humanità. È bello di faccia, et molto più 
simile (dicono) alla madre delli altri doi, et ancorchè 
di persona sia più piccolo di loro, più simile in 
questo al padre, però è molto meglio formato, et non 
solamente più forte di nessuno di loro, ma quanto alla 
fortezza, trova pochi altri, in qualunque sorta di 
prova, o di essercitio, che lo avanzi; attissimo ad ogni 
sorte di fatica, et di travaglio, apunto come conviene 
ad un soldato, di che ne fa grandissima, et special 
professione; se bene non si è trovato a nessun altra 
guerra, che nell'ultimo a quella di Germania, fatta da 
Carlo Quinto. Ma doppoi in Ongaria ha anco havuto certo 
carico, dove però a gran pena furono visti li nemici, 
et dove anco si dice che haveria potuto dar meglior 
conto di sè.</p>
<p>Ha governato longamente il Regno di Boemia, da 
principio et per un gran tempo, con non molta 
satisfattion di Boemi, però in questo ultimo se ne 
contentavano, et lo hano mostrato con il largo donativo 
di 100/m. taleri, che li hanno donati in quest'ultima 
Dieta, quando si è licentiato. Questo con non poco 
risentimento del padre, ma molto più del Re de Romani, 
è di lungo tempo inamorato, et tiene per sua donna una 
giovene d'Augusta, chiamata la Filippina; la quale so 
che in Augusta è stata anco donna d'altri, della quale 
ne ha havuti parecchi figlioli, et ne ha ogni dì, et 
per l'amor di costei si dice, che fin hora ha aborrito 
il maritarsi; onde molti hanno creduto, et credeno 
tuttavia, che gli habbia promesso; però si chiarisse 
che non è, perchè so di buon luogo, che ha trattato, 
et tratta di maritarla. Ma quanto al maritarsi lui, so 
anco da buon luogo, che più volte per il passato, et 
ultimamente adesso in questa malattia dell'Imperatore ha 
con affirmatione detto et promesso a Massimiliano, di 
non lo far mai, eccetto se con una moglie non havesse o 
un Regno, o qualche altro stato d'importantia, onde 
fusse pazzia il non lo fare; perchè cosi egli dice di 
voler haver per suoi figlioli, et heredi, quelli di 
Massimiliano, come lui medesmo. Perchè quanto alli suoi 
bastardi, de quali mostra veramente di far poca stima, 
dice, che non li mancherano molte vie et modi da 
provederli.</p>
<p>Sono assignati a lui li stati di Svevia, et di Alsatia 
con il contado di Tirol, tutti feudi dell'Imperio, de 
quali quando fusse desimpegnato l'ordinario, venirà a 
cavare da 350 in 400/m. fiorini incirca all'anno; in 
tanto si valerà dell'estraordinario, come fa anco 
il padre. Venirà per il Tirol a confinar con la 
Serenità Vostra et ben convenirà, che li ministri suoi 
s'intertenghino bene, et attendino, co 'l vicinar bene, 
a levare ogni occasione, non che altro, di sospetto, 
perchè essendo tutto todesco (come ho già detto) che 
vuol dire conseguentemente credulo et sospettoso 
(diffetti naturali della natione) è di più colerico, 
et sdegnoso fuori di modo, et persona non solamente 
subita, et poco ritenuta, ma per dir così, precipitosa, 
che è la causa, che li medesmi del Tirol, et cosi delli 
altri stati, non l'haveriano voluto, ma desideravano 
Carlo, come più quieto; perchè confinando come fanno, 
oltre con la Serenità Vostra, con Svizeri et Grisoni, 
et con molti particolari Signori di Germania, temeno, 
che con ogni piccola occasione non li tiri a romore. 
Questo è quanto a Ferdinando Carlo che è il terzo, è 
di 24 anni, et di gratioso aspetto; però, secondo 
ogni dì va facendosi più homo, così pare che vada 
perdendo di venustà. Dimostra anco lui nel procedere di 
esser molto altiero; et più di Ferdinando (et tale è 
anco in effetto) ma secondo anderà praticando ancor lui 
cosi se n'anderà spogliando. Questo fin adesso è senza 
niuna esperientia, perchè non si è mai allontanato dal 
padre; ma essendo fin da piccolo stato tenuto sempre 
nelli consegli, a causa che l'imparasse, dicono (come è 
da credere) che ha acquistato molto, et che per l'età 
sua, ha assai buon giudicio. Ama l'essercitio et la 
caccia in estremo, con segno fin d'adesso di essere per 
avanzare il padre, che non si potria di più. Et sì come 
è stato educato sotto lui, cosi è molto catolico, come 
è anco Ferdinando, senza alcun pericolo, che nè l'uno, 
nè l'altro, possino più esser contaminati.</p>
<p>A lui sono assignate le provincie di Stiria, Carintia, 
Carniola con il Contado di Goritia, feudi anco questi 
Imperiali, delli quali stati caverà ancor lui 
altratanto, o poco manco di Ferdinando; ma haverà 
questo disavantaggio, che non ha Ferdinando, che 
confinerà con Turchi, onde conseguentemente haverà 
più spesa. Confinerà ancor lui con la Serenità Vostra 
et se starà nel paese, convenirà non star manco ben 
con lui, che con Ferdinando; perchè quanti ministri 
haverà all'intorno, specialmente li governatori di 
quelle terre vicine alle nostre, tutti sono li maggiori 
nemici, che habbia questo stato, homeni di pessima 
voluntà, che non attendeno ad altro, che a metter 
questa republica in quel maggior odio che possono, non 
ad altro fine, che per tirarla alla guerra, sperando con 
la guerra di farsi essi richi. Et se havessero havuto 
più credito, et auttorità appresso l'Imperatore di 
quella che hano havuto, quanto alli loro officij, 
saria già successa. Havendo detto delli Prencipi, non 
debbo lasciare indietro di dire una parola anco delli 
ministri, che sono quelli, che in ogni loco, molto più 
in quella corte, possono quasi il tutto, attissimi a 
persuadere, et disuadere ciò che vogliono, per la molta 
auttorità, che si hanno guadagnato co'l Prencipe, et 
s'affatticheria indarno, chi senza il mezzo loro 
pensasse a quella corte di poter ottener cosa, per 
minima che fusse. Di molti conseglieri adunque, che 
havea in tempo mio l'Imperatore quelli che 
intervenivano, insieme con li figlioli di Sua Maestà 
nel conseglio secreto, o di stato, come dicono che è il 
più importante, si ristringevano in sei, che li altri 
consiglieri, o fussero del conseglio Aulico (conseglio 
dove si trattano cose semplici di giustitia, o 
dependenti da quella, et che seguita la corte, et per 
questo è detto Aulico; et è il più stimato et 
honorato doppo quello di stato) o fussero di quello 
della camera, dove si tratta di cose dependenti da 
danari solamente, et dalle entrate Regie, o di quello 
della guerra, o di quello d'Ongaria (tutti consegli 
separati) non erano considerati, nè stimati più che 
tanto. Delli sei di stato, tre sono baroni, et tre 
dottori, Todeschi tutti quanti (non havendo a simil 
grado luogo altra natione) et tutti in generale senza 
nissuna esperientia delle cose della guerra, et la 
maggior parte di loro, con poca (per dire il vero) del 
stato di altri prencipi, ma tutti tanto quanto versati 
in trattationi, et cose de negotij. Però l'auttorità 
et il credito si ristringeva tutta nel dottor Seldio, 
che faceva prima l'officio del Vicecancelliero; al quale 
ogn'uno attribuiva, che di esperientia et di giudicio 
avanzasse tutti gl'altri, non solo in generale nelli 
maneggi di stato, ma in particolare nella cognitione 
delle cose di Germania, et di quelle dell'Imperio 
havendole praticate longamente sotto Monsignor di 
Granvella, et Monsignor d'Aras in tempo di Carlo Quinto, 
dal quale fu beneficato di doi mille ducati di pensione, 
che li paga il Re Filippo. Et come homo suo, serve 
adesso l'Imperatore et li è carissimo, come è anco 
alli figlioli, non manco per la dottrina, che per la 
bontà della vita, tenuto incontaminabile. Questo per le 
frequenti trattationi, che ho havuto con lui, come 
Vicecancelliero, mostrava ottima dispositione verso la 
Serenità, Vostra. Et come benissimo informato nel tempo 
havea studiato a Padoa, delli instituti et ordini, di 
questa Eccellentissima Republica ne parlava molto 
honoratamente; et certo si perderia assai, quando si 
ritirasse, come morto l'Imperatore dice di voler fare, 
trovandosi già stracco, et fastidito della corte, 
et de negotij; pure è da credere, che il Re de Romani, 
che lo stima grandemente, farà ogn'opera di 
intertenerlo, al manco per qualche anno. Delli altri 
cinque conseglieri pur di stato, non essendo conosciuti 
fuori della corte, come quelli, che non sono mai usciti, 
nè allontanati da quella, crederei che fusse più tosto 
di curiosità et di fastidio, che altramente, il voler 
entrare a darne conto particolare; però lassandoli da 
parte, dirò solamente quello, che giudicheria che 
dovesse essere di molto servitio di Vostra Serenità 
havendo ella a quella corte tanti negotij quanti ha, et 
publici, et privati; che per esser questi li prencipali 
ministri, et che possono ogni cosa, et mostrando tutti 
almanco in apparentia assai buona dispositione verso la 
Serenità Vostra per conservare in loco, et accrescer, 
se si potesse, questa buona dispositione, saria molto a 
proposito di intertenerli, honorandoli, et con lettere 
quando occorresse, come fanno tutti li altri Prencipi, 
et quello che più importa con qualche presenti (quando 
si cambiano li Ambasciatori) di rinfrescamenti, come 
malvasie, zucheri, speciarie et simil cose proprie di 
questa città, che le riceveno volontieri, et li sono 
carissime per la prova, che io ne ho fatto, et se ne 
tengono honorati, parendo che con queste demonstrationi 
sia tenuto conto, et particolar memoria di ciascuno di 
loro. Et con questo parendomi a sufficientia haver 
satisfatto anco a questa parte, delli Prencipi et delli 
ministri, passerò all'ultima, et più importante, 
dell'intelligentia delli altri Prencipi, dando anco qui 
commodità alla Serenità Vostra di riposarsi.</p>
<p>In quest'ultima parte dell'intelligentia con li 
Prencipi, si può Serenissimo Prencipe affirmare in 
universale, come proposition verissima, che sì come 
l'Imperatore non ha alcnn altro nemico che 'l Turco, 
così non siano per havere anco li figlioli; essendo il 
Turco temuto, non tanto per l'opinion, che s'habbia in 
generale da ogn'uno della potentia sua, quanto per le 
prove, che a suo costo l'Imperatore ha più volte fatto 
di lui, havendoli il Turco occupato molto più delli doi 
terzi del Regno di Ongaria, et fattoli tributario il 
resto con 30/m. ducati che se li pagano all'anno, se 
bene non sotto titolo di tributo; ma di dono, acciocchè 
quelli di Croatia, di Schiavonia, et delli altri 
confini, possino sicuramente goder le loro entrate, et 
riscuoter le loro decime, che hano dentro nel paese, 
hora occupato dal Turco, che però è una specie di 
tributo; talmente che per le perdite, et per li molti 
danni che l'Imperatore ha ricevuti dal Turco, Sua 
Maestà si era talmente avilita (come è avilita 
anco tutta la nation todesca) che sempre che li era 
offerta o la pace, o la tregua, non lasciava 
d'accettarla con qualunque conditione, eleggendo di 
haver più presto una pace, o tregua incerta, che una 
guerra certa; perche altratanto si diffidava delle sue 
proprie arme, quanto di quelle de nemici. Però di altro 
senso fin d'adesso pare che dimostri dover essere il Re 
de Romani, il quale havendo volti tutti li suoi pensieri 
a questo (non havendo (per dire il vero) occasione 
d'intrapendere altra guerra, nè più giusta, nè manco 
invidiosa, o odiosa di questa, nè a lui più 
necessaria) spera con li gagliardi aiuti di Germania, et 
di altri Prencipi suoi amici, di poter fare un sforzo, 
co 'l quale li riesca, non dico di ricuperare qualche 
cosa del perduto (che questo saria difficile, ma sta in 
poter suo, essendovi molti luoghi d'importantia assai 
facili da poter essere occupati). Ma (quello in che sta 
il negotio) doppo occupati di mantenerli contra quella 
forza, con la quale è da credere, che si moveria il 
Turco per ricuperarli; et se li riuscisse un simil 
felice successo, Sua Maestà, spereria di poter poi 
assai presto convertir la guerra di deffensiva in 
offensiva, et perdendo lei, et li suoi la paura, 
voltarla adosso li Turchi. Questa è la intentione, et 
la mira del Re; ma perchè nel rompere et entrare in 
guerra aperta con un inimico così grande, et potente 
come è il Turco, vi bisogneriano molto maggiori forze 
delle ausiliarie; però è da creder, che prima che Sua 
Maestà se ne risolvi, vi anderà molto 
consideratamente, per non mettere in pericolo, irritando 
un sì gran Prencipe, se non di perder del tutto, 
almanco di far destruzer l'Austria, la Stiria, et li 
altri suoi stati, vicini all'Ongaria, con il guasto et 
la rovina, che seguiria di quelli irreparabilmente. 
Questo a quanto al Turco. Et perchè sono anesse, et 
dependono dal Turco le cose di Ongaria, però essendo 
qui il luogo suo, non lascierò di dire a Vostra 
Serenità nel termine che si trovano, che certo non 
potriano essere in peggiore; per che non solamente li 
populi, ma (quello che più importa) il stato delli 
nobili in universale, si trovano tanto mal contenti, che 
sono quasi disperati, non tanto perchè vedino il regno 
ridotto in provincia (come dissi da principio) ma 
perchè di regno è fatto una pura Oligarchia, cio è un 
dominio di pochi, che sono sei o otto delli più 
potenti, che opprimeno li altri, come tanti tiranni; 
come quelli, che s'assicurano, oltra le loro forze, 
nella gratia che hanno, et nel rispetto che vedono esser 
loro portato dal Re; il quale intertenendo, et honorando 
solamente questi pochi, et interessandoli, così 
per via di parentadi, che ogni di vano facendo in 
Germania, come de beni che vano acquistando in Austria, 
et nelli altri stati di Sua Maestà. Co 'l haver Sua 
Maestà questi grandi dalla sua, fa poco conto delli 
altri, anzi pensa di tenerli più facilmente in 
obedientia, et in paura, come che in universale li 
habbia tutti per nemici, et tutti di fede dubbia. Onde 
questi grandi con il favor Regio ogni giorno diventano, 
et si fanno più insolenti; perchè non vi è giustitia, 
che possa sopra di loro; et quando anco il Re volesse 
loro opponersi, lo stimeriano poco. Et li populi fra 
tanto insieme con li nobili sono pessimamente trattati, 
li quali se sapessero a chi altri darsi, o a chi poter 
ricorrere, già sariano ricorsi, et si sariano dati; ma 
non sano a chi; perchè se 'l Turco ricevesse et 
comportasse li nobili, con lasciarli vivere come nobili, 
senza farsi Turchi, come sono comportati et lasciati 
vivere li paesani, senza dubbio, già o un pezzo, che se 
li sariano dati; perchè tutti loro affermano, che 
quelli paesani, che sono sotto 'l Turco, sono 
incomparabilmente molto meglio trattati, godendo quello 
che hanno, con molto maggior sicurezza, et più 
libertà, che non fanno quelli, che sono sotto Sua 
Maestà; ma questo rispetto delli nobili, di non haver a 
farsi Turchi li ritiene.</p>
<p>Percio non è alcuna cosa più misera del stato loro, 
et certamente conviene che Sua Maestà non tardi a darvi 
qualche sorte di rimedio. A queste cose di Ongaria, si 
aggiongeno anco quelle del Transilvano, che dano molto 
che pensare; perchè non havendo quel giovene conseglio 
(il quale è però al presente in 24 anni) come dice 
il Re, perderà se et altri, per che lui medesmo va 
chiamando il Turco. Et se 'l Turco occupasse quella 
provincia, alla quale è da credere che habbia 
grandissima mira ( ma la provincia è fortissima et atta 
a diffendersi da sè) però se 'l Turco l'occupasse, non 
solo resteria perso tutto 'l resto di Ongaria, ma non vi 
saria rimedio da poterla più ricuperare. Onde conviene 
che 'l Re non habbia minor pensiero della conservatione 
della Transilvania, che del resto di Ongaria, per questa 
causa Sua Maestà non ha mai voluto disperar quel 
giovane, ma lo ha tenuto sempre in speranza, et è 
andato destramente mitigando l'odio, che li havea 
l'Imperatore che non lo voleva patire a modo alcuno.</p>
<p>Ma essendosi accorto anco esso Transilvano del 
pericolo, che li soprastà di Turchi, dapoi che ha 
veduta la Moldavia occupata et ridotta si può dire in 
provincia de Turchi, è di nuovo tornato in pratica con 
Sua Maestà; ma per non mettersi in diffidentia, o 
gelosia co 'l Turco, si è valso del mezzo del Re 
di Polonia suo Zio, fratello della madre; il quale a sua 
instantia ha mandato ultimamente doi Ambasciatori al Re, 
ricercando la effettuatione del matrimonio dell'ultima 
figliola delI'Imperatore, che già li fu promessa, 
disiderata grandemente, non manco dalli suoi populi, che 
sia da tutti li Ongari et da tutto 'l Regno di Polonia. 
Al qual matrimonio, non solo l'Imperatore non ha voluto 
mai assentire, ma non voleva uddire alcuna sorte di 
accordo con lui, se conforme alli patti fatti, prima co 
'l Re Giovanni suo padre, et doppo con la Regina 
lsabella sua madre in tempo di fra Giorgio, non cedeva 
alla provincia, con pigliarne la ricompensa. Però 
adesso mutato consiglio Sua Maestà si contentava, et si 
contenta che tenga la provincia, et ne sia patrone come 
è, restituendo però tutta quella parte che ha occupata 
del Regno di Ongaria fuori di Transilvania, che è un 
gran paese, che si estende fino alla Tissa, con il 
Vescovado et la città in specie di Varadino, et con 
parecchi contadi di molta importantia.</p>
<p>Onde si espettava un suo homo, informato delle cose de 
confini, acciocchè in compagnia di uno delli 
Ambasciatori di Polonia, che è restato in corte 
(essendosene andato l'altro) accordassero sopra le cose 
occupate. Però il Re così procederà con esso 
Transilvano, secondo che sarà certo di dover haver o la 
pace, o la guerra co 'l Turco; perchè in caso di guerra 
lo abbraccierà, per non dover haver anco lui per 
nemico; ma se continuerà in pace lo anderà 
intertenendo, et scorrerà più che potrà, valendosi 
del beneficio del tempo; perchè essendo quel Prencipe 
in predicamento di non esser molto sano; che oltre il 
mal francese, patisca di mal caduco (ancorache li suoi 
lo neghino) et perciò non sia per haver molto longa 
vita, con la morte sua tutto saria finito; perchè la 
provincia torneria da sè all'obedientia di Sua Maestà 
et si uniria col resto di Ongaria. Ho detto del Turco et 
del stato di Ongaria et Transilvania, come dependenti da 
quello, resta che per espedirmi del tutto delle cose che 
principalmente toccano all'Imperatore et alli figlioli, 
come proprie loro, dica anco del stato presente di 
Germania, per sapere come si trovano con li Prencipi di 
quella. È la Germania al presente Serenissimo Prencipe 
o almanco monstra di esser pacifica et quieta, et se 
bene il moto ultimo di Grombach desse inditio di qualche 
gran comotione, niente dimeno con le buone provisioni et 
con il metter lui in bando imperiale fu subito 
acquietato. Et la causa della religione, che per il 
passato l'ha perturbata, della maniera che si sa, passa 
al presente con assai quiete; concio sia che nelli 
ultimi trattati nella Dieta di Passao sopra la pace 
universale, per conto della religione, fu accordato, che 
restando le cose nel termine che si trovavano, ciascuno 
potesse credere, et viver nel suo senso, fino alla 
determinatione di un concilio generale, che fusse 
accettato da tutta la Germania, et si obligorno, così 
li protestanti di diffender li catolici se fussero 
turbati, come questi quelli; percio l'una parte si è 
talmente accommodata a comportarsi con l'altra, che in 
quelli lochi, dove sono pure ancora delli catolici (che 
ne sono in molti) non si tiene conto di chi sia più 
catolico, che protestante. Talmente che non solo nelle 
terre, ma nelle proprie case, li figlioli viveno ad un 
modo, et il padre all'altro, senza scandalo l'uno 
dell'altro; et li fratelli medesmi sono tra loro 
differenti; et li catolici si maritano con li 
protestanti, et questi con quelli, che non vi si 
considera, nè vi si pone più mente; anzi da tutte doi 
le parti si attende con ogni diligentia alla 
conservatione di questa pace universale; rinovata più 
volte, et stabilità con l'auttorità, et col consenso 
dell'Imperatore et di tutti li Prencipi et stati 
dell'Imperio; havendo Sua Maestà levati tutti li 
tribunali d'inquisitione nelli stati suoi patrimoniali, 
sì che non si accettano più querelle, nè si procede 
più per tal causa contra alcuno. Et li Todeschi medesmi 
si trovano già strachi et fastiditi, sì per la natura 
loro di stracarsi in tutte le cose, come per le molte 
divisioni, che sono tra di loro; con la diversità delle 
sette, che sono infinite; che a volerne dar conto saria 
cosa troppo lunga, et fastidiosa. Onde fastiditi, vano 
tutti riducendosi alla confession Augustana; che è la 
manco corrotta delle altre sette; talmente che se li 
ministri catolici attendessero a reformarsi da vero, con 
levar li abusi, et le cause delle superstitioni, 
essercitando il loro ministerio come conveniria, senza 
dubbio ci è più tosto speranza, che si riducessero, 
che s'alienassero maggiormente. Hora se ben dico, per 
causa della religione, pare che la Germania sia 
pacifica; nientedimanco per un altro conto è in gran 
commotione; perchè li nobili in universale, come 
mal trattati, anzi oppressi dalli più grandi, cio è 
dalli Prencipi, si trovano talmente malcontenti, che si 
può dire veramente, che la Germania ancor essa, come la 
Ongaria sia di republica fatta quasi una Oligarchia; 
perchè ogni cosa è esposta alla volontà et 
discrittion di grandi; non vi essendo giustitia che sia 
obedita, per li molti disordini et confusione, che sono 
nella camera di spira, supremo tribunale nelli giudicij 
in Germania; dove, oltra che non si viene mai a fine 
delli processi, quello che è peggio, non si possono 
ottener sententie contra li grandi; et se pur, doppo 
molte spese et fatiche le s'ottengono, non si può 
haverne l'essecutione, nella quale sta il tutto, perchè 
non vengono pur considerate, non che obedite le lettere 
et commandamenti dell'Imperatore, in modo che mancando 
la giustitia, viene per consequentia a prevaler la forza 
et la potentia, delli più potenti, sopra li impotenti. 
Et è tanto inanzi condotta questa mala contentezza de 
nobili, che se havessero capo, non saressemo lontani dal 
vedere una sollevatione, et una guerra de nobili contra 
li Prencipi, come fu già quella delli Villani. È nato 
questo disordine, il qual va tuttavia prendendo maggior 
radice, dalla poca auttorità, che ha l'Imperatore in 
Germania, et dal poco rispetto che li è portato, non 
solo per la troppa indulgentia et clementia sua, ma 
molto più dal non haver forze proprie, da poter 
opponersi, et repprimere l'insolentia di grandi, fatti 
tanto più arditi quanto che si assicurano, oltra la lor 
potentia, sopra le particolar leghe, et confederationi 
che hanno con le città et stati di quelli circoli, con 
li quali si vano con federando, essendo uso ordinario di 
Germania di collegarsi insieme, per la mutua diffesa, et 
conservatione, li Prencipi, Città et Communità di doi 
et tre circoli, delli più vicini. Et in queste leghe vi 
sono sempre inclusi et specificati, oltre l'Imperatore 
come capo dell'Imperio, in particolar tutta la casa 
d'Austria con li Prencipi di quella, che sono li 
figlioli di Sua Maestà, in modo che mediante queste 
leghe, nisuno è delli grandi, che fino che esse leghe 
non si disdicono et si rompeno, temi di poter esser 
offeso; et perciò si fano tanto più insolenti. Et 
questa anco serà una di quelle cose, appresso quelle 
d'Ongaria, che è per travagliar infinitamente il Re, 
quando succederà all'Imperio di poter cio è trovar 
modo da frenar l'ardire et insolentia delli grandi, per 
ridurli in officio, et in obedientia, come li sarà più 
che necessario, se non vorrà esser negletto 
totalmenteanco lui. In questo stato si trova al presente 
la Germania. Hora quanto all'Imperatore et li 
figlioli, come stiano in particolar, et s'intendino con 
li altri Prencipi di Germania, deve esser ben noto alla 
Serenità Vostra che concorreriano in loro veramente 
molte cause, perchè dovessero esser, come sono in 
universale, non solo mal voluti, ma odiati. La prima è 
la grandezza della casa, vedendosi più che mai la 
succession dell'Imperio farsi in essa hereditaria, con 
sdegno, con invidia, et conseguentemente con odio di 
tutte l'altre, che non si tengono a questa inferiori. La 
seconda, la diversità della religione, essendo 
l'Imperator catolico et per esser tali, doppo morto lui, 
senza niun dubbio, Ferdinando et Carlo. La terza, le 
pretensioni che restano vive più che mai con diversi 
Prencipi, per causa di confini, di giurisdittione et 
cose tali. La quarta, le guerre passate, et 
particolarmente l'ultima fatta dall'Imperator Carlo, 
tanto odiosa per la ruina che ne seguì dell'elettor di 
Sassonia, il Duca Giovan  Federigo, li figlioli del quale, 
che hora si chiamano li Duchi Vinariensi, unitissimi con 
il Lantgravio d'Hassia, et li figlioli di quello 
abbracciano il Conte Palatino l'elettore con li suoi 
figlioli, il Duca Volfango di Neuburg, il Duca di 
Virtimberg, et tutti li altri di quella casa, di più il 
Marchese Carlo di Bada, cognato che fu del 
<foreign lang="lat"><hi rend="italic">quondam</hi></foreign> Marchese Alberto, con una gran banda 
di altri Prencipali, tutti in secreto non solo poco 
amici, ma inimici della casa d'Austria. Però 
all'incontro non solo minuisce l'odio, ma lo supera 
quasi del tutto la gratia, la destrezza, et l'amabilità 
del Re de Romani con l'opinione che hano di lui nella 
religione, et con il modo del proceder, et le confidenti 
demostrationi, che ha saputo usar sempre con ciascuno, 
<foreign lang="lat"><hi rend="italic">massime</hi></foreign> con li più grandi, come quello, che sempre 
disegnò la successione dell'Imperio nel modo che poi li 
è riuscita così felicemente, quando pochi o nissuno 
<foreign lang="lat"><hi rend="italic">etiam</hi></foreign> delli suoi medesmi, la credevano; 
havendo il Re havuto sempre mira a questo di fare, che 
nissuno li fusse nemico, quando intrinsecamente non li 
fusse stato amico; non havendo però lasciato 
all'incontro di non fortificarsi anco con una banda de 
grandi, da opponere a quelli altri, sì come oltre li 
Duchi di Cleves et di Baviera, che li sono cognati, è 
l'elettor di Brandeburg che l'Imperator Ferdinando 
medesmo chiama padre (et certo non si potria disiderar 
di veder maggior amorevolezza, di quella che è tra 
loro) oltra lui il Marchese Giovanni pur di Brandeburg, 
fratello dell'elettore, stimato tanto ricco; li Duchi di 
Bransvich; ma sopra tutti li altri il Duca Angusto di 
Sassonia l'elettore, che è il primo di Germania; tra 'l 
quale et il Re è tanta unione, che maggior non 
saria tra congiuntissimi fratelli. Et il Re si promette 
di lui in ogni suo bisogno, et della robba, et della 
persona, come di sè medesmo, talmente che con 
l'amicitia et seguito che ha Sua Maestà di questi, et 
con l'haver (come ho detto) nissuno delli altri per 
nimici, è affirmato da ogn'uno, che nissuno habbia mai 
potuto disponer della Germania, nè ci habbia di lungo 
tempo havuto tanta gratia, quanta in universale, et in 
particolare vi ha esso Re de Romani, et a questo Sua 
Maestà attende con ogni diligentia; come che tutta la 
grandezza, et tutto 'l fondamento suo, per li soi 
disegni, sia fondato, et dependi dalla Germania. Resta 
solamente, che quando Sua Maestà succederà 
all'Imperio, sappia trovar modo, che sì come è amato, 
così sia anco temuto, con ridurre ad obedientia (come 
dissi poco fa) li inobedienti, reprimer l'insolenti, 
riformar la giustitia, nè lassar negliger l'auttorità 
sua, come quella del padre; che non sarà poca impresa, 
nè poco negotio. Di tutte le qual cose, 
dell'inobedientia principalmente, si tratterà nella 
prossima Dieta Imperiale. Hora havendo parlato delle 
cose che più intimamente appartengono a questi 
Prencipi, passerò alle più remote, come stiano con li 
altri. Con il Papa, che è il primo in ordine, 
l'Imperator diceva che li era obligato, per molte 
demostrationi, ma particolarmente per haver Sua Santità 
subito ascesa al Papato, annulati tutti li atti, fatti 
da Papa Paulo quarto contra Sua Maestà, alla quale fu 
tanto nemico, che l'haveva privata, o voleva privare 
della succession dell'Imperio. Laudava l'Imperator la 
bona voluntà del Papa, et diceva esser certo, che 
haveria fatto molte cose per il beneficio della chiesa, 
se non fusse impedito da altri, biasmando apertamente i 
Cardinali, et se la Maestà Sua havesse havuto maggior 
auttorità, di nissun'altra cosa haveria forzato il Papa 
a far più rigorosa riforma, che della promotion de 
Cardinali, ristringendo il numero d'essi, et sopra tutto 
il modo del viver loro, perchè non poteva Sua Maestà 
patir, che si facessero Cardinali gioveni, o persone 
senza lettere, molto manco questi fratelli di Duchi, o 
figlioli de Prencipi, et gran signori però non volse 
mai favorir, o raccomandar alcuno, <foreign lang="lat"><hi rend="italic">etiam</hi></foreign> che 
ne fusse pregato instantissimamente, et diceva 
liberamente, come possono i Cardinali far bon Papa, 
essendo loro tristi? Il Re de Romani non solo è del 
medesmo senso, ma nelli raggionamenti con quelli che ha 
confidentia, passa in alcune altre cose, che non è 
necessario, nè occorre di rifferire, ancora che 
astutissimamente vada dissimulando, per li disegni, 
che ha di valersi del Papa in occasione di guerra, 
<foreign lang="lat"><hi rend="italic">massime</hi></foreign> contra infideli, d'un gagliardo presidio o di 
gente, o di danari; et a questo fine Sua Maestà favorì 
il fine del Concilio tanto disiderato, et instato dal 
Papa; et fu lei quella che v'indusse l'Imperatore, il 
quale combattuto grandemente da spagnoli, che volevano 
continuasse, stava per unirsi con loro; ma il Re vi 
s'oppose, et lo tirò nel suo parere. Et lo fece non 
tanto per obligarsi il Papa, et per opponersi a 
spagnoli, che volevano esser arbitri, et moderatori 
d'ogni cosa, come per ingratiarsi con tutta la Germania, 
liberandola dal sospetto di quel nome del Concilio; che 
pur continuando con l'assistentia et intervento di tutti 
li maggior Prencipi, dava occasione alli protestanti di 
temerne, et di starne sopra di loro, per le 
conseguentie, che potevano venire da quello; se ben si 
ridessero delli modi, con li quali si procedeva in esso; 
sì come se ne rideva molto più il Re de Romani, che fu 
anco causa di indurre tanto più Sua Maestà a far che 
terminasse; perchè dal principio al fine la Maestà Sua 
diceva, che non vedeva, che da quello, procedendosì come 
si faceva, nè potesse riuscire alcun beneficio, o 
frutto alla Christianità; et che saria stato molto 
meglio non si fusse aperto. Lo fece anco Sua Maestà per 
un altro rispetto; che essendo all'hora l'Imperator 
gravemente amalato, et in propinquo pericolo di morire, 
se per disgratia fusse morto, non metteva conto al Re 
per li suoi disegni, succedendo nell'Imperio, di haver 
havuto a scoprirsi più in favor, che contra la parte de 
catolici; sì come, continuando il Concilio, seria stato 
posto in necessità. Però vi messe ogni studio, accio 
che finisse; et il Papa confessò di restarli obligato. 
Per questi rispetti adunque il Papa, et questi Prencipi 
stano benissimo insieme, segueno doppo 'l Papa li Re di 
Francia, et di Spagna. Quanto a Franza, ancora che sia 
sempre stata, non solo diffidentia, ma natural odio, et 
inimicitia, tra la casa d'Austria, et quella di Francia, 
confirmata et accresciuta, lasciando le cose più 
vecchie, con le guerre ultime, et tanto continuate tra 
Carlo Quinto et li Re Francesco et Henrico di Francia 
state di molto danno anco a Ferdinando; perchè per 
causa di quelle, non poteva haver quelli aiuti dal 
fratello contra il Turco, delli quali havea bisogno. 
Anzi era attribuito a quelli Re, non solo l'esser 
auttori di tutti li moti suscitati dal Turco contra lui, 
ma di tutte le commotioni seguite in quelli tempi in 
Germania. Si aggiongeno a queste, le cose ultime, et 
più recenti, dell'haver li Francesi occupato Metz, Thul 
et Verdun, città Imperiali, di tanta vergogna non 
tanto all'Imperio quanto alla persona dell'Imperator, al 
quale pare che s'appartenesse, non solo di procurare, ma 
di operare, che fussero restituite. Niente dimanco, come 
che ne Metz, nè alcuna delle cose dette importassero 
niente al particolar, nè all'interesse proprio 
dell'Imperator nè della casa sua, così la Maestà Sua 
non havendo altro modo da potersene resentire, le andana 
comportando, et mitigava 'l sdegno; non solo per veder 
quel Regno nella deiettione che è, ma per la 
riverentia, et rispetto che le era portato di Francia; 
con haver appresso di sè un Ambasciator residente, il 
quale in tutte le cose, specialmente in quella della 
religione, continuando all'hora il concilio, mostrava di 
voler depender absolutamente dall'auttorità, et dalli 
suoi consegli, senza che Sua Maestà per 
corrispondentia, secondo l'uso delli altri Imperatori 
havesse nè habbia essa Ambasciatore in Francia; cosa 
che per dire il vero quanto demostrava, et mostra la 
deiectione et bassezza de Francesi, tanto elati et 
superbi per la grandezza del loro Re, la qual deiectione 
essi medesmi, et l'Ambasciator proprio non sapena, nè 
sa negare, tanto per contrario portava et porta 
reputatione et grandezza all'Imperatore, <foreign lang="lat"><hi rend="italic">massime</hi></foreign> che 
nella precedentia con Spagna non ha quell'Ambasciator 
fatto gran romore; ma si è contentato più presto di 
starsene, senza comparire (come non fa mai) in alcun 
luogo publico, <foreign lang="lat"><hi rend="italic">etiam</hi></foreign> in absentia di Spagna, 
che non havere sempre il loco suo; il qual luogo da 
principio l'Imperator voleva, che l'havessero 
alternativamente una volta l'uno, l'altra l'altro; ma 
non volendo Francia, Sua Maestà si risolvè dipoi di 
chiamar, quando li veniva voglia, quando l'uno, quando 
l'altro, senza servar ordine, con una protesta, che non 
intendeva di far pregiudicio nè all'uno, nè all'altro, 
et così andò continuando per parecchi giorni, et 
chiamava quattro volte l'uno, et tre l'altro. Et Francia 
da principio vi acconsentì, andandovi, quando era 
chiamato; dapoi si astenne, sopra la qual precedentia, 
morto l'Imperatore, si vederà quello, che farà il Re 
de Romani; se mutando opinione, continuerà, come è da 
credere, nell'uso del padre; overo se starà nel suo 
proposito; perchè si burlava apertamente dell'humore 
del Re di Spagna, et lo haveva per una pazzia, et 
estrema vanità. Come adunque per le cause, et per li 
rispetti detti l'Imperatore si andava comportando con 
Francesi, et mostrava di veder con bon occhio 
l'Ambasciator molto più lo faceva il Re de Romani; et 
lo fa tanto più adesso, dapoi che li Francesi con una 
sommissione estraordinaria, buttandosi si può dire in 
braccio di Sua Maestà non disiderano nè 
procurano altro che ristringersi con la Maestà 
Sua in quella più stretta amicitia, et parentado che 
possono, et ricercano di haver per moglie per il Re una 
delle figliole di Sua Maestà et si contentano di 
aspettare la seconda, già entrata in diece anni, quando 
la prima, che ne ha finiti 14, fusse data al Prencipe 
di Spagna. All'incontro offeriscono Madamma Margarita 
sorella del Re, per moglie al Prencipe Rodolfo, 
primogenito di Sua Maestà che adesso è in Spagna; il 
qual matrimonio l'Ambasciator di Francia, che resede a 
quella corte, affirmava esser già accordato con lettere 
di mano dell'Imperatore, del Re de Romani et della 
Regina di Francia. Oltra di questo promettevano li 
Francesi di fare ogn'opera, et prestar ogni loro favore 
per la conclusion del matrimonio della Regina di Scotia 
nell'Arciduca Carlo, maneggiato già tanto tempo dal 
Cardinal di Lorena, et disiderato grandemente 
dall'Imperatore, ma molto più dal Re de Romani, per li 
suoi rispetti, et dissegni particolari; sì perchè 
spereria andando l'Arciduca in Scotia di poter 
appropriarsi lui, con pension di denari quelli stati di 
Stiria, Carintia <foreign lang="lat"><hi rend="italic">et cetera</hi></foreign> che toccano 
all'Arciduca, congiunti con l'Austria; sì perchè, se 
venisse mai a rottura con Spagna, stima, che seria di 
gran momento la persona dell'Arciduca in Scotia, per le 
cose di Fiandra.</p>
<p>Tutte le qual demostrationi d'honore, et di sommissione 
usate da Francesi, sono tanto più care, et stimate da 
Sua Maestà quanto che ella se ne vale quasi per una 
contrapositione contro al Re di Spagna, per farsi tanto 
più stimare. Questo è quanto a Francia. Con il Re di 
Spagna s'accordavano diversamente l'Imperatore et il Re 
de Romani perchè tanto l'Imperator teneva per figliolo 
il Re Filippo, quanto li suoi proprij; et lo haveva per 
confidentissimo, et come potente, et grande, che 'l 
conosceva, non solo li differiva quel più che si 
potesse, ma lo haveva per capo, et sostentator della 
casa. Et misurando dalla voluntà et bontà sua, la 
voluntà di quel Re, non poteva credere, che di Spagna 
li potesse esser mai dato impedimento, o disturbo, ma 
ogni favore et aiuto nelli suoi dissegni, et 
trattationi, come questa del matrimonio di Scotia, et 
altre; et havea per false et per maligne tutte le 
relationi, che le erano fatte in contrario. Honorava in 
estremo non pur li Ambasciatori, ma qualunque 
ministro, per minimo che fusse, che venisse da quel Re. 
Stimava et amava la nation spagnola, come la sua 
propria, et li comportava così, che non haveria 
comportato ne alla sua, nè a qualunque altra. Per 
contrario il Re de Romani, ancorachè sia (come ogn'uno 
sa) zerman carnal del Re di Spagna, nati di fratelli, et 
di più suo cognato, marito della sorella, però 
l'emulatione, che ha in ogni tempo havuta con lui, è 
intrinsicamente, come quello che non gli ha mai havuto 
sangue, passata quasi in odio, et in occulta inimicitia; 
la qual di giorno in giorno, per quello che si vedde, va 
più augumentando; perchè quando parla di lui, che non 
lascia mai passar occasione, <foreign lang="lat"><hi rend="italic">massime</hi></foreign> con li 
Ambasciatori, non potria parlarne quasi con maggior 
dishonore di quello che ne parla; havendolo non solo per 
ignavo, ma per dapoco, et che non sappia, et non vaglia 
in cosa alcuna. Nemico alla scoperta della nation 
spagnola, et per questo non solo non ne ha pur uno al 
suo servitio, che tutti si sono chiariti, et licentiati 
da per loro, ma per causa sua pochissimi ve ne sono con 
la Regina; et de nobili non altri che doi, et quelli 
anco di manco che mediocre stato. S'intertiene Sua 
Maestà studiosamente con molta unione et domestichezza, 
con tutti li sudditi del Re di Spagna, di altra natione 
che spagnoli, specialmente con li Fiamenghi, et con li 
più grandi, come 'l Prencipe d'Oranges, che è il 
primo, et nepote per la moglie, del Duca di Sassonia, la 
qual fu figliola del Duca Mauritio, et con il Conte 
d'Aghemont, cognato dell'elettor Palatino, et tutti li 
altri. Il medesmo con li Italiani, <foreign lang="lat"><hi rend="italic">massime</hi></foreign> quelli del 
stato di Milano; tutti segni, et demostrationi da metter 
quel Re in estrema gelosia. Però con tutta 
l'emulatione, o intrinseco odio, non può la Maestà Sua 
far di manco, per interesse proprio, che non 
s'intertenga et con lettere, et con ogni altra apparente 
demostratione; perchè all'ultimo conosce, che quanto 
esso è debile, tanto quello è potente; et che nissuno 
haveria 'l modo, sì come di favorire, et aiutar li suoi 
disegni, per quelli fini che ha, cosi anco d'impedirli, 
se non li piacessero, più del Re di spagna. Ma nissuna 
cosa la mantiene più in officio, che la speranza che ha 
della successione nelli regni di Spagna, et li 
altri stati del Re Catolico, stante la debolezza del 
Prencipe Carlo, et la sterilità fin hora della Regina, 
moglie del Re, et questa è stata la causa di haverlo 
fatto risolvere a mandar finalmente li Prencipi suoi 
figlioli in Spagna, accio che conoscendo, et facendosi 
conoscere dalli grandi di Spagna, et da tutti li populi, 
se avvenisse il caso, fussero con tanto più prontezza, 
et meglior dispositione, ricevuti per heredi, et per 
patroni; che per altro, come quello che abhorisce in 
estremo l'education spagnola, non li haveria mandati. 
Però mentre viverà questa speranza della successione, 
non può in alcun modo venire rottura aperta fra di 
loro, anchorachè l'emulatione et l'intrinseco odio non 
mancasse; sì come per beneficio delli Prencipi 
inferiori, et particolarmente per assicuration di questo 
Serenissimo Dominio (lo dirò liberamente) seria non pur 
da disiderare, ma da procurare che non mancasse; perchè 
se per disgratia si unissero di volontà, come potriano 
di forze, et che l'uno suplisse in quello che manca 
all'altro, non vedo chi fusse atto a poterli far lunga 
resistentia; tanto, se fussero uniti, seriano 
formidabili, <foreign lang="lat"><hi rend="italic">massime</hi></foreign> alli danni di questo stato.</p>
<p>Ho detto di Franza et Spagna. Con li altri Re, come 
Inghilterra, Portogallo, et Polonia, quanto per il 
parentado, che è il medesmo con Portogallo, che co' l 
Re di Spagna, è ottima intelligentia; governando quel 
Regno la Regina Caterina, sorella dell'Imperator, che è 
freschissima donna, avia cioè madre del padre del 
piccolo Re presente, al qual Re fa dissegno Massimiliano 
di dar per moglie la seconda sua figliola, quando non la 
maritasse in Francia; chiamata fin da adesso da tutti 
per la corte la Regina di Portogallo; quanto dico per 
queste cause stano bene con Portogallo, tanto 
intrinsecamente stano male con Inghilterra, per la 
repulsa data da quella Regina al maritarsi con 
l'Arciduca Carlo; et starano tanto peggio, se succedesse 
il parentado di Scotia, per la pretensione che ha Scotia 
nella succession d'Inghilterra. Con Polonia essendo quel 
Re genero la seconda volta dell'Imperator (havendo come 
ho detto, havute doi soe figliole) doveria esser 
quella intelligentia, che è tra socero, et genero, cio 
è tra padre, et figliolo. Nondimeno è tale il 
trattamento che fa alla moglie, con la quale non dorme 
già quattro o cinque anni sono (se bene nel resto non 
lascia di trattarla, et di honorarla, et di farla 
servire come regina) che l'Imperatore con li figlioli 
haveriano havuto giusta causa di scoprirseli per nemici; 
però vano dissimulando 'l sdegno; forse, perchè sono 
certi di quello che si dice, et affermano li Poloni (ma 
resti in questo loco) che quella Regina patisca del mal 
caduco, et che nelle prime notti che dormì co 'l Re, 
cadesse alla sua presentia; per questo scorreno come 
dico, senza farne strepito; ma lo fano anco per 
interesse proprio, per la intentione, che è data 
occultamente al Re de Romani da alcuni delli più grandi 
di quel Regno, et in specie dal Palatino di Vilna), homo 
principalissimo, essendo quel Regno, come Vostra 
Serenità sa, di elettione, et non di successione, et 
havendo quel Re poca più speranza di poter haver 
figlioli, per le prove che ha fatte, et fa ogni di con 
diverse donne, è data dico speranza, che la elettione 
possa cascare in casa di esso Re de Romani, quando non 
sia nella persona sua in uno di fratelli, o di figlioli. 
Il qual Palatin di Vilna ha anco lui dissegno, con il 
favor del Re, di farsi gran Duca di Lituania; ma questa 
speranza va ogni di più mancando; per che pare, che il 
Re di Polonia sia già venuto in cognitione di questi 
disegni, et ha di già fatta la unione del Ducato di 
Lituania alla corona di Polonia, et ha anco pensiero di 
far altro, che si scoprirà presto; però se l'Imperator 
et il Re de Romani volessero romper con quel Regno, non 
li mancheriano per farlo, oltre le private, molte cause 
publiche; occupando quel Re molte cose in Ongaria, et 
molte alli confini di Slesia, pertinenti al Regno di 
Boemia, oltra la maggior parte della provincia di 
Livonia, la qual provincia attenente all'Imperio resta 
hora occupata, et repartita tra 'l Moscovito, il Re di 
Svetia, et esso di Polonia.</p>
<p>Restano delli Re, quelli di Svetia, et Danimarca, ma 
non havendo con loro l'Imperatore nè li figlioli altri 
interessi, che quelli che toccano all'universale 
dell'Imperio, et di tutta la provincia di Germania, 
però non occorre entrar in particolari considerationi 
sopra di loro. Saria, doppo li Re, il luogo della 
Serenità Vostra, ma questo serà per ultimo, per 
espedirmi prima dalli altri Prencipi d'Italia. Savogia 
che è il primo non viene per altro considerato, che per 
esser stretto parente come è della casa d'Austria et 
feudatario, et vicario dell'Imperio, et come tale prese 
in tempo mio dall'Imperatore l'investitura di tutti li 
suoi stati.</p>
<p>Questo in secreto non sta molto bene col' Re de Romani, 
come so di buon luogo; perchè Sua Maestà non li ha 
havuto mai sangue, fino da quel tempo, che l'uno, et 
l'altro di loro seguivano giovenetti l'Imperator Carlo; 
et so anco da buon luogo, esservi corse delle ingiurie, 
ch'l Duca ha ricevute. Delle quali a chi v'ha posto 
mente, esso Duca ha dato qualche segno, di non essersele 
scordate; per che non solo è stato l'ultimo che 
mandasse a congratularsi dell'elettion di Sua Maestà in 
Re de Romani, che dovea essere il primo, et per il 
parentado, et per la vicinità, ma è stato tardissimo; 
et quando l'Imperatore venne a Costanza, vicino al stato 
suo a doi, o tre piccole giornate, non solamente non 
venne, come haveria dovuto a veder Sua Maestà in 
persona, ma non fece nissuna sorte di demostratione, nè 
anco con lettere; cosa che fu notata grandemente da 
tutta la corte, però il Re non lascia di veder, et far 
ogni favore al suo Ambasciator che resede in corte. 
Questo è quanto a Savogia.</p>
<p>Et per continuar delli Duchi per ordine, non di 
precedentia, ma per il corso d'Italia, Parma è 
amatissimo, et dall'Imperatore et dalli figlioli, ma 
sopra tutti dal Re; havendoli Sua Maestà havuto sempre 
natural inclinatione, et così l'Arciduca Ferdinando, 
fino da quel tempo che si conobbero giovenetti 
all'ultima guerra di Germania con Carlo Quinto.</p>
<p>Et è tenuto in conto di ottimo soldato, et buon 
conseglier della guerra, et il Re si serviria di lui, 
sempre che uscisse in persona a qualche impresa, et 
così il Duca gli ha promesso. Mantoa per se saria 
abborito per la strania natura sua, et il mal odore che 
diede di lui, quando venne alla corte, ma per rispetto 
della Duchessa sua moglie, figliola dell'Imperatore et 
per li figlioli che n'ha, è sopportato. Ferrara 
<foreign lang="lat"><hi rend="italic">etiam</hi></foreign> che non fusse per esser genero 
dell'Imperatore è amatissimo, così per rispetto suo, 
essendo stimato, et per la nobiltà, et per haver nome 
di soldato, come per rispetto del Duca Hercole suo 
padre, della cortesia del quale il Re non si è mai 
scordato, che li mandò ad appresentare in Mantoa diece 
mille scudi in estremo suo bisogno, quando tornando di 
Spagna, insieme con la moglie, li erano mancati li 
denari. Et se bene il Re glieli habbia voluto rendere, 
però il Duca non volse mai. Urbino non si nomina. 
Fiorenza quando io andai alla corte, era in malissimo 
concetto dell'Imperatore per tre, o quattro operationi 
uscite da lui, trovate molto strane da Sua Maestà. 
L'una per la pratica, che manegiava il Papa di volerlo 
far Re, che parve cosa di estrema ambitione; et non fu 
manco odiosa all'Imperatore che fusse al Re di Spagna, 
et impedita dall'uno et l'altro; l'altra per le cose di 
Siena, delle quali il Duca non hebbe rispetto di 
domandarne l'investitura, anchorachè sapesse esser 
stata data al Re Filippo. La terza per le cose di 
Pitigliano, dalle quali l'Imperatore conobbe 
l'insolentia et avidità del Duca; ma perchè Sua 
Maestà non havea forze in Italia da potersi risentire 
contra l'inobedienti alli suoi decreti, però andò 
dissimulando 'l sdegno, et mostrò di contentarsi, che 
'l Duca rimettesse il Conte Giovan Francesco il vecchio, 
padre del Conte Nicola; et che tra padre et figliolo si 
procedesse sopra il spoglio per via di giustitia, 
delegandoli giudici in Roma, dove tuttavia si procede, 
et mostrò di farlo in gratificatione del Papa; et 
questa è la causa, che la Maestà Sua non volesse più 
conoscere, nè retenere in sè alcuna causa d'Italia, ma 
tutte le commetteva, per non metter in dubbio 
l'auttorità et dignità sua; non havendo forze, nè 
modo, da poter far far l'essecutione alle sue sententie, 
et alli suoi decreti, et a questo l'haveano indotta la 
causa particolarmente del Marchese del Finale con la 
Signoria di Genova; nella quale si era accorto 
l'Imperatore, che non havendo modo da procedere contra 
Genova, con altro, che co 'l metterla in bando Imperiale 
veniva a far restar molto vile la reputation et 
auttorità sua, non operando con la forza (come nelli 
casi d'inobedientia pare che si convenisse ad un 
Prencipe supremo verso un minore) di far che fusse 
obedita la sua sententia. Ma tornando a Fiorenza 
ancorachè per li rispetti detti, il Duca fusse in mal 
concetto dell' Imperatore, ma molto più del Re, il 
quale parla liberamente di lui, et dice che non ha 
nissuno, che li voglia bene; però supera tutto ciò, 
l'opinione che hanno della grandezza et potentia del suo 
stato. Et nella pratica del matrimonio del Prencipe suo 
figliolo in una delle figliole dell'Imperator ricercata 
da lui, non solamente non hanno serate l'orecchie, ma se 
ne sono rimessi al Re di Spagna; et si può 
credere fermamente, che se 'l Re di Spagna vorrà da 
vero che 'l parentado segua (senza l' consenso del quale 
l'Imperator non metteria mai sue figliole in Italia) ne 
succederà senza dubbio la conclusione.</p>
<p>Hora havendo detto di tutti li maggior Prencipi, et 
più considerabili, mi resta per ultimo dire alla 
Serenità Vostra, alla quale deveno esser ben note le 
cause della diffidentia della casa d'Austria con questa 
Repubblica, non parlo delle cose vecchie, attinenti 
all'Imperio come Verona, Vicenza, Padoa, chiamate città 
Imperiali, delle quali non solamente non è morta, ma si 
va ogni di rifrescando la memoria, comparendo in corte 
spesso un giovanne Signor Todesco, che si fa descendente 
delli Signori della Scalla, che lo chiamano publicamente 
il Signor di Verona; non parlo dico delle cose vecchie, 
ma delle ultime, et recenti, pertinenti all'interesse 
proprio dell'Imperatore et dei figlioli, come la cosa di 
Marano, che è la principale; quella della navigatione, 
et le differentie de confini; vi era di più quella 
delli Uscochi; ma questa è un pezzo, che per Dio gratia 
era sopita. Hora queste fano, che non sia tale 
l'intrinseco dell'Imperatore et de figlioli, quale è 
l'estrinseco; perchè se bene con parole non lascino di 
prometter, et di offerire ogni buona amicitia, et 
vicinità, et mostrino di veder con buon occhio li 
Ambasciatori, non mancando verso di loro di ogni 
honorevole, et amorevole demostratione, con nissuna 
differentia da quello, che faccino verso li Ambasciatori 
de Re; però Vostra Serenità creda, che l'intrinseco 
non risponde a quel di fuori; nè sariano forse stati 
tanto a scoprirsi, se havessero havute forze et modi da 
poterlo fare. Et se bene l'Imperatore si ridusse a 
mettere in negotio, per via di comissarij, le 
pretensioni, che ha con questa republica, lo fece, 
pensando che ne dovesse riuscire altro essito di quello 
che ne è riuscito, perchè et Sua Maestà, ma molto 
più li suoi ministri, tennero fermamente, che o per 
riverentia, et per rispetto, che questa republica li 
dovesse havere, o forse per paura, doppo creato Re de 
Romani il Re di Boemia, con haver stabilita la 
successione dell'Imperio con tanto accrescimento di 
riputatione, et di grandezza alla casa sua, s'inducesse 
a renderli Marano, sopra 'l qual credo stia et starà 
tutta la difficultà; non perchè Marano sia considerato 
per fortezza di importantia, nè per luogo di grande 
opportunità per dannificar questo stado, molto 
manco per utile che rendesse, che sono chiarissimi che 
è di poco momento; ma solo per l'honore et per la 
riputatione; perchè pare all'Imperatore di restar 
grandemente dishonorato, et per dir così infame apresso 
alli suoi populi, et di perder totalmente la gratia et 
amor loro, et che habbino giusta causa di dover da hora 
inanzi dar ogni repulsa alle ricchieste sue nelli suoi 
bisogni, se havendo la Maestà Sua mostrato il 
resentimento che mostrò, quando Marano li fu tolto, non 
lo recuperasse; molto più se volontariamente lo 
cedesse, <foreign lang="lat"><hi rend="italic">massime</hi></foreign> per danari, mostrando et viltà et 
avaritia insieme; <foreign lang="lat"><hi rend="italic">massime</hi></foreign> che non mancavano essendo Sua 
Maestà di animo elato et altiero come è, chi la 
confirmasse in questa opinione, et più delli altri, li 
figlioli, molto più altieri et superbi del padre, oltre 
li ministri, specialmente quelli che sono al governo di 
quelli lochi vicini, come Gradisca, Goritia, Trieste, 
Aquilegia, tutti capitali nemici di questo stato, et che 
l'odiano a morte. Et in questo proposito di Marano non 
tacerò questo particolare, che l'Imperatore ma più 
anco li figlioli, si sono doluti, et dogliono in estremo 
dell'Imperator Carlo Quinto, che per li interessi suoi 
particolari, di haver voluto haver molto più rispetto a 
questa repubblica che a loro, non facesse quell'officio, 
che haveria et potuto, et dovuto per la restitutione di 
quello; nè bisogna promettersi, nè far fondamento 
sopra le cose trattate, che se bene il convento non 
serà stato infruttuoso del tutto, perchè et Sua 
Maestà et li figlioli, et li ministri loro, haverano 
almanco potuto conoscere le raggioni di Vostra 
Serenità, forse di altra sorte, che prima non 
stimavano; però non per questo muterano proposito, 
tanto maggiormente. che li commissarij cesarei, che 
hanno trattato questo negotio, hanno poca, o niente di 
fede, o di auttorità, non tanto appresso li Prencipi, 
quanto appresso il loro conseglio; perchè per dirlo 
liberamente, se dirano cosa a vantaggio di Vostra 
Serenità non serà loro creduto; perchè sono havuti 
per suspetti, come persone venali et corruttibili: 
havendosi là opinione, che la Serenità Vostra sappia 
molto ben valersi in simili occasioni di queste vie. 
Così crederono anco del sopraarbitro nella sententia di 
Trento; et questo sospetto potrà forse esser causa, che 
anderano scorrendo, il più che potrano, nel venire 
all'elettione del sopra arbitro, nelle presenti 
trattationi; sì per che la resolutione non li piace; 
sì perchè per li rispetti detti, non s'assicurerano 
molto sopra la persona. Et se pur vi si ridurrano, se la 
Serenità Vostra non si risolverà di voler commetter al 
giudicio del sopr'arbitro absolutamente tutte le cose 
publiche, non se ne farà altro; però fino che 
non s'ultimino queste differentie, non vi può essere 
stabile, nè sicura amicitia; <foreign lang="lat"><hi rend="italic">massime</hi></foreign> con questi 
Prencipi gioveni, nelli quali non vi è quella 
inclination naturale alla pace, et alla quiete, che è 
nel padre; però bisognerà ben star con li occhi 
aperti, non tanto per conto loro, che ancor che siano, 
come hò gia detto giovanni, pieni di ardore, et 
precipitosi, però haveriano poco il modo da entrare in 
una guerra; ma per conto d'altri, essendo pericolo, che 
non siano messi su, et fatti saltare (come si dice) da 
altri, con calersi di una tale occasione. Dall'altra 
parte si può anco sperare, che morto l'Imperatore non 
toccando niente delle cose, che si trattano al Re de 
Romani, ma alli fratelli, si potrà forse meglio con il 
mezzo del Re venire ad un fine con loro, quando sarano 
patroni, che mentre vive il padre; perchè con le 
demostrationi, che usa il Re di molta confidentia con 
questa republica par che vada alla via di voler 
ristringersi con quella, come quello, che ha forse in 
animo di poter valersi in qualche suo bisogno 
dell'auttorità et forze sue. Onde nissun potria essere 
meglior instrumento, nè mediatore di Sua Maestà per la 
compositione, tra la Serenità Vostra et li fratelli.</p>
<p><foreign lang="lat"><hi rend="italic">massime</hi></foreign> se sopravenisse loro qualche occasione, o 
bisogno da spendere, come è da credere, che non sia per 
mancare; perchè con l'accordo si potrano valere d'una 
buona somma di denari. Et se bene la vergogna li 
ritenesse ancor loro, di ceder volontariamente quello 
che pretendeno, che sia suo, però essendo cose quasi 
tacitamente prima cedute dall'Imperatore loro padre, con 
tanto manco rispetto potriano indursi a farlo, quanto 
che li homeni hano sempre manco erubescentia, in 
acconsentire a quello, che trovano fatto da altri, che 
in quello, che viene da loro. Ma perchè questo negotio 
è al mio giudicio da esser maneggiato con riputatione; 
però lauderei, che la Serenità Vostra scorresse, et 
lassasse fare al tempo, rivocando li commissarij senza 
tardar più che a questa prima risposta di là; perchè 
non restando altra via alla trattatione, che quella del 
sopr'arbitro, questa non può fare, che non vada in 
lungo, prima che si convenga tra le parti, et della 
persona et del modo di eleggerla, et delle cose che si 
haverano a commettere. Et il star delli commissarij più 
lungamente in quel loco, è cosa infruttuosissima, 
appresso l'indignità; poi che sono passate tante 
settimane, che li cesarei se ne sono andati, li quali 
non è da aspettare, che vi siano piu rimandati.</p>
<p>Queste Serenissimo Prencipe sono quelle cose, che 
per l'obligo mio, mi sono parse degne d'essere 
rappresentate alla Serenità Vostra, nelle quali 
riceverà più tosto l'intentione et buona volontà mia, 
che l'effetto. Ho lasciato in corte li Clarissimi 
Ambasciatori Suriano et Contarini. Dell'uno, che è il 
Clarissimo Suriano, non occorre ch'io parli, havendo 
già tutto tempo, et in tanti maneggi Vostra Serenità 
conosciuto per prova la sua molta virtù et valore, et 
dovendola conoscer tanto maggiormente in questa 
legatione, così per la esperientia, che ha di quella 
corte, essendo questa la terza volta che vi è stato, 
come per la molta gratia, che ha con quelle Maestà. 
Dell'altro, che è il Clarissimo Contarini, dirò in una 
parola, che in tutti quelli modi, che possa esser 
servito, et honorato un Prencipe da un ministro in tutti 
la Serenità Vostra è cumulatissimamente honorata da 
quello, il quale (sia detto come è per la verità senza 
nota di adulatione) risplende incredibilmente, con tal 
honorificentia, et con tal splendore vive. Nelle attioni 
poi, et nelli negotij, riesce intendente, et 
giudiciosissimo; amato et stimatissimo dal Re; et bene 
Sua Maestà lo dimostra, facendoli ogni di nuovi favori; 
honorato in estremo dalla corte, et da quanti forestieri 
sono là, non manco per la liberalità, che per la 
gravità, dolcezza, et amabilità sua; senza dubbio da 
aspettarne ogni gran riuscita, per servitio di questa 
Eccelllentissima Repubblica.</p>
<p>Mi ha servito per secretario il Maraveglia qui 
presente, giovane veramente che con il sapere ha 
prevenuto l'età; che se bene non era prima stato fuori, 
nè veduto corte, però con l'ingegno et diligentia sua 
ha in questo corso di legatione guadagnato quello, che 
non fano forse gl'altri in molte (sia detto senza 
carico, nè offesa di alcuno) degno per le buone 
lettere, che ha, come studiosissimo et bene introdotto 
nelle cose del stilo, al quale tuttavia attende, et per 
la bontà, et modestia, (virtù proprie sue) et per il 
bon servitio, che ha fatto alla Serenità, Vostra con 
non haver sparagnato, nè fatica nè spesa, per comparer 
in ordine, secondo l'uso di quella corte (certo sopra il 
potere, et le forze del padre, che li è mancato, mentre 
è stato fuora) di esser abbraciato dalla Serenità 
Vostra et riconosciuto il servitio suo, con quella 
liberalità et gratitudine, che la suole usare verso 
gl'altri del suo ordine.</p>
<p>Sopra 'l particolar mio non mi occorre dire, se non che 
mi trovo haver già fatte tre Ambascerie ordinarie in 
servitio della Serenità Vostra con una estraordinaria, 
che sono quattro, quasi senza intervallo, o 
interpositione di tempo dall'una all'altra, nelle quali 
vi ho messo il corso di dodeci anni et più, havendo 
cominciata la prima del 51. Non dirò con quanta 
mia spesa, anzi pur delli mei, ch'io (per dire il vero) 
non ho, se non, quanto piace alla loro liberalità, et 
ben essi sano il danno che ho loro dato. Et si sa anco 
molto bene, come io habbia vivuto et sostenuto il grado; 
nè dirò con quanto travaglio, et incommodo, et di 
corpo, et di mente, per li lunghi viaggi, et per le 
grandissime et signalate occasioni che mi son trovato in 
tutte tre; havendo in quest'ultima, che è stata di 34 
mesi et più, caminato con l'Imperatore più di 400 
leghe di Germania, che sono più di doi mille de nostri 
miglia, Et ogn'uno può ben sapere che l'habbia provato 
quello che si spende a viaggio con una famiglia di 61 
bocce che io conduceva.</p>
<p>Non dirò anco con quanto pericolo della vita, essendo 
del continuo, non solo stato assediato dalla peste, ma 
havendomi la peste amazzati in casa li megliori 
servitori, ch'io havessi; perchè tutti questi travagli, 
et se fussero stati mille volte maggiori, considerato 
l'obligo, ch'io ho in universale, per quello che è 
dovuto da ogni cittadino alla patria, et al suo 
prencipe, et in particolare, per quello che le debbo io, 
li ho tolerati molto volontieri, et tolererò sempre, 
che la Serenità Vostra et questi Signori Illustrissimi 
mi reputerano buono a continuar nel loro servitio; 
perchè non solo non mi parerà mai grave, ma mi sarà 
carissima qualunque occasione, che mi s'offerisca da 
poter impiegarvi et lassarvi non pur le facultà, ma la 
vita; perchè in ogni modo ella si ha da lassare; et 
come più fruttuosamente nè più honoratamente si può 
lassarla, che in servitio del Prencipe? Una consolatione 
ho, che per quelli fini, per li quali Vostra Serenità 
tiene li Ambasciatori alli Prencipi, essendo il primo, 
per intertenire, et conservar, con l'istrumento loro, 
l'amicitia con essi Prencipi, che in questa parte non 
l'haverò deservita; perchè credo non manchino in 
questo loco di quelli, che potriano rifferire di vista, 
con qual occhio fussi veduto dall'Imperatore, dal 
Serenissimo, de Romani et da i fratelli, et da tutti li 
loro conseglieri et ministri (sia detto senza 
iactantia). Nelle trattationi anco, occorse per servitio 
di Vostra Serenità credo che anco tutto sia passato 
felicemente, et con satisfattione di lei; non essendo 
restato al mio partire alcun negotio, nè publico, nè 
privato da espedire. Dell'haverla poi tenuta avisata di 
quello, che succedesse, et mi paresse degno di sua 
notitia, se potrò esser stato ripreso di giuditio, 
almanco non penserò dover esser di negligentia, o 
tardità. Di tutto siano rese gratie, et laude al Signor 
Dio, essendo tutto venuto dalla benignità sua, et non 
dalla mia sufficientia.</p>
<p>Piacque all'Imperatore nella licentia ch'io presi da 
Sua Maestà Cesarea, et per ornamento del grado, 
che volse conferirmi, et per tale l'uso di Sua Maestà 
alla partita delli Ambasciatori, di darmi quella catena, 
che ho appresentata a piedi di Vostra Serenità, la 
quale non eccede però, niente più di precio, il dono 
che è solita Sua Maestà di usar ordinariamente verso 
li Ambasciatori residenti, di 500 scudi. Della quale 
se piacerà alla liberalità, et benignità della 
Serenità Vostra et di questo Eccellentissimo Senato, 
di farmene gratia, come confido (non havendo io in tutto 
questo corso di dodeci anni, che l'ho servita, ricevuto 
mai nissuna sorte di aiuto, nè di mercede per minima 
che sia stata) non dico che ella sia per ristringer il 
mio obligo; ma ben, dandomi segno con una demostration 
tale, che non resta deservita dell'opera mia, mi 
inanimerà con tanto più ardore a desiderare di finir 
la vita nelli servitij suoi.</p></div1></body></text></TEI.2>
