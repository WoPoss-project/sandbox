<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione di Germania</title>
      <author>Giovanni Corraro</author>
    </titleStmt>
    <extent>96 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000209</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-31T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-31T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Relazione di Germania(1578)">
<head>Relation del Clarissimo messere Giovanni Corraro 
dell'Ambasceria dell'Imperator presentata per messere 
Bortholo Comin a di 29 Agosto 1578.</head>
<p>Diedi principio alla mia legatione presso 
l'Imperator Massimigliano secondo di questo nome, et 
nono Imperatore di casa d'Austria, che tanti ne son 
stati in spatio de 300 anni, in tempo, che a dir la 
verità la riputatione et dignità di questo stato era 
grandemente diminuita, et venuta al basso, però che 
molti fatti arditi dalle avversità passate, posto da 
canto ogni rispetto, vomitavano il veneno fin all'hora 
tenuto nascosto, et con ogni sorte di parole più 
pungenti la sprezzavano, et laceravano, altri, come fa 
la maggior parte de gl'huomini, che da gl'accidenti, et 
da i successi misurano il conseglio et il valore, 
accusavano il governo, riversciando in lui la colpa 
d'ogni male, quasi che non si sapesse, non si potesse, 
et in un certo modo non si volesse far cosa, che fosse 
buona; nè mancava chi a questi tali facilmente 
prestasse orecchie, perchè nell'universale, per quanto 
si poteva assai chiaramente comprendere, non v'era buona 
dispositione verso di questo Stato, poi son persone, che 
per il più san poco, et credono di saper molto. Nè dal 
principio è stato molto differente il fine, perchè 
dalla conclusione della pace co 'l Turco in qua, han 
concetto tutti generalmente tant'odio, e tanto sdegno 
contra il nome Venetiano, che non è alcuno per basso 
che 'l si sia, che non ardisca minaciarci, o almeno 
dirci parole ingiuriose. Al disprezzo di prima fu 
rimedio presentaneo, la buona nova della vittoria, la 
quale non solo chiuse la bocca a maldicenti, ma li 
constrinse ancora a predicar insieme con gl'altri le 
laudi di questo Dominio, et tanto maggiormente, quanto 
che per l'odio, che Thedeschi naturalmente portano a 
Spagnoli, et per gl'avisi, che venivano conformi, la 
prima gloria era data all'armata della Serenità Vostra. 
Al sdegno presente risponde facilmente la ragione, ma 
giova poco, perchè pochi sono, che non siano 
appasionati, et tant'oltre li trasporta il commodo 
particolare, che del sospetto, o timore, nel qual 
convengono essi hora vivere, sapendo, che con Turchi non 
vi è pace, o tregua, che tenga molto, n'incolpano 
questo Stato, come che la Serenità Vostra et le 
Signorie Vostre Eccellentissime fossero tenute co'l 
proprio danaro, e proprio sangue mantenirli in quiete da 
quella parte.</p>
<p>Nè di questo è da maravigliarsene molto, perchè tale 
fu sempre la natura de popoli inclinata a voler più di 
quello che non deve, et a tolerare manco di quello, che 
è necessario, et se i particolari, che non sogliono 
fissarsi molto in simil pensieri fuori d'ogni ordinario, 
ne presero tanto ramarico, ben si può credere, che 
quello di Sua Maestà, alla quale metteva tanto conto, 
che la lega continuasse, fosse di gran lunga, et senza 
comparatione maggiore, vero è, che ella come accorta, 
et che sa esser proprio de Principi dissimulare a suoi 
tempi, cercava, et con gesti, et con parole, nelle quali 
prevale assai di coprire quest'affetto dell'animo, 
deveva anco in lei instrutta delle cause operar più la 
ragione, che negl'altri, ma perchè rare volte accade, 
che dove concorre l'interesse, ella non resti sofocata, 
et delusa, non poteva far tanto Sua Maestà che non si 
scoprisse in lei grandissimo risentimento. Et però 
quando ultimamente si dubitò, anci si credete, che la 
pace fosse esclusa, oltre che i particolari ne sentivano 
infinito contento Sua Maestà non ne mostrava 
dispiacere, non perchè desiderasse il male di questo 
Dominio, che confessa liberamente, che la festa di 
questo Stato, sarebbe la sua vigilia, ma perchè nuova 
guerra, chiamava nova lega, et consequentemeute ne 
haverebbe sentito quel commodo, che ne riceveva della 
passata, la quale non è dubio, veniva grandemente a 
sollevarlo da uno de quei duo pensieri, che come dirò 
più de gl'altri, le son molesti, et la travagliano.</p>
<p>Si ritrova Sua Maestà haver sei figlioli maschi, et 
quattro femine, nate queste come ogn'un vede con 
molto miglior fortuna, che i figlioli, perchè due sono 
già moglie de i maggior Re della Christianità, Francia 
et Spagna, e all'altre due, che sono ancora piccoline, 
non mancarano si può credere a suoi tempi partiti 
grandi. Delli figlioli, il primo di età de 22 anni, 
chiamato Rodolfo succedera alli Regni d'Ongaria et di 
Bohemia, et a gl'altri cinque, non escludendo nè anco 
il primo, venirà a restar l'Austria, quale secondo 
gl'ordeni di Germania, che non admettono primogenitura, 
s'havera da partire fra tutti loro, e s'è vero, come è 
verissimo, che i padri sian sempre solleciti, et 
vogliano non solo affaticarsi, ma patire per lasciar 
commodi i figlioli secondo le conditioni loro, ben si 
può credere, che prima grandemente a Sua Maestà 
lasciarne cinque partecipi solamente nel nome della 
grandezza di casa d'Austria, che tutti si chiamarano 
Arciduchi, ma poco provisti per sostentare con dignità, 
et con splendore esso nome, perchè a dire il vero non 
è l'Austria provincia da farne tante e tanti parti. 
Questa divisione per testa, et questo essere il titolo 
commune a tutti causa in Germania grandissima variatione 
ne i stati, et grandissima confusione ne i nomi, perchè 
non basta per sapere di chi si parla udir a nominar il 
Duca di Sassonia, di Pomerania, o d'altro luogo, ma è 
necessario essendo essi tanti e tanti di venire a 
qualche particolare, che specifichi questo da quello. Ma 
tornando a Sua Maestà convien ella non è dubio sentir 
gran travaglio, non sapendo come provedere a tanti 
figlioli, che ha, de stati convenienti a se, et alla 
grandezza de suoi maggiori, et bisogna che questo 
pensiero più le prema al presente ch'habbia ancor fatto 
per il passato, perchè i figlioli vengono tutti grandi, 
et ella invecchia con diverse indispositioni, che non le 
promettono lunghezza di vita, i disegni di Polonia sono 
cessati, et le speranze di Spagna havendo quel Re già 
doi figlioli maschi, et caparà d'haverne de gl'altri, 
restano del tutto esclusi, ond'è necessitata di venir 
dicono fino a questa bassezza d'animo in pensar de farne 
più di uno di Chiesa, et così provederli de beni 
ecclesiastici, poichè de secolari non vi vede rimedio. 
A questa strettezza de stati rispetto al bisogno 
s'accompagna che non la mette in manco pensiero il 
vedere che quelli, che ha, restano in gran parte 
talmente esposti al pericolo per la vicinità, et 
potenza del Turco, che non solo ha da haverne qualche 
dubitatione de essi, ma ancora da starne in continuo 
timore, dal qual timore, la lega mentre durava tenendo 
il Turco occupato altrove veniva a sollevarla, 
hora mo che non può più riposare sopra le spalle 
d'altri, tanto più vede esser maggior il pericolo al 
presente, che sia mai stato per il passato, quanto che 
è verisimile, che se 'l Turco da qui inanzi vorrà far 
impresa alcuna più facilmente habbia a volgere l'animo 
a quelle de terra, che a quelle di mare, dove ha trovato 
tanto contrasto, anzi è stato battuto, et fra tutte 
l'imprese da terra, niuna può essergli nè più 
commodo, nè più facile, nè più certa, che l'Ongaria. 
Vede Sua Maestà che per resister ad un impeto tale, se 
l'occorrese, non harria da confidarsi nelle forze 
proprie, che non sariano bastanti, conosce, che di 
quelle dell'Imperio non molto si potria promettere, et 
conosce insieme, che manco potriano promettere quelli, 
che restassero doppo di lei, se ella mentre vive non fa 
riuscir il figliolo Re de Romani, come disegna, le quali 
cose perchè siano meglio intese venirò brevemente a 
qualche particolare, dico brevemente, sì perchè fu 
sempre mio costume risecar quanto più sia possibile le 
parole, come perchè da un tempo in qua ho contratta 
certa difficulta d'annelito, che non mi lasciarebbe 
n'anco esser molto lungo, se ben volesse. È Patrona Sua 
Maestà de tre stati, del Regno d'Ongaria, di quel di 
Bohemia, et dell'Arciducato d'Austria. Il Regno 
d'Ongaria lo chiamaro il stato più nobile sì per la 
grandezza de Dominio, che soleva havere sotto di sè, 
come per l'imprese, e cose notabili fatte da quella 
valorosa natione ne i tempi passati. Quel di Bohemia lo 
chiamerò più intiero, al quale sono incorporate la 
Moravia, la Slesia, et la Lusatia superiore e inferiore 
provincie assai grandi et principali. L'Austria 
quantunque anch'essa sia intiera, pure meglio se le 
conviene 'l nome di Stato più certo, perchè essendo 
ella patrimonio antico di casa d'Austria, i popoli si 
contentano viver sotto quel Dominio, che gli altri due 
Regni per esser elettivi, et forestieri non possono 
patire d'esser fatti come hereditarij, et convenir 
ubedire a chi per la diversità della lingua essi non 
intendono, nè sono intesi da lui. Dell'Ongaria possiede 
Sua Maestà presso Christiani intieramente il nome di 
Re, et in questa guerra, che haveva la Serenità Vostra 
co 'l Turco Memeth Bassa per gratificarla cominciò 
darle titolo di Re di parte d'Ongaria, e certo con molta 
ragione, perchè la maggior et miglior parte s'è 
occupata da esso Turco, a talchè quanto possiede Sua 
Maestà si ristringe all'estremità che può esser 
comparata al colar della camiscia rispetto al collo, la 
quale principiando da Sachemar fino a questi luoghi, 
ch'ha qui in Croacia si estende forse per 
ottocento miglia Italiani, al tempo del Re Mathia la 
lunghezza, et cusì la larghezza del suo Regno era a 
punto di questo numero, a talchè il diametro d'all'hora 
è convertito al presente in circunferenza, in questa 
lunghezza de confini ci sono più di trenta luoghi 
presidiati, chi più chi manco di cavallaria, o di 
fantaria secondo la qualità et importanza loro, il più 
forte de tutti è Gialvarino, ma anch'esso con diverse 
imperfettioni che lo rendono non in tutto gagliardo per 
una ossidione Turchesca, gli altri tutti non sarian atti 
a far molta difesa, quando fossero battuti da dovero, 
onde la speranza di retenirli si ristringera ne i molti, 
et buoni defensori.</p>
<p>Si ritrovano quei popoli assai più obligati alla 
natura, che alla fortuna, perchè da lei oltre 
l'amenità del paese, sono provisti in grandissima copia 
de grani per sè, et per altri, così de vini, carne, 
pesci, cavalli da guerra, oro, argento, et di altri 
metàli d'ogni sorte, a talchè non manca loro cosa 
alcuna necessaria, et dove son queste, l'altre 
facilmente vi possono esser portate, ma quanto è lor 
benigna la natura, tanto si vede essere loro contraria 
la fortuna, la quale non solo non consente, che godano 
in pace le sopradette commodità, ma ancora li tien in 
continuo pericolo della vita, perchè costumandosi in 
quelle parti far correrie, depredar, abbruggiar, far 
schiavi, prender luoghi senza pregiudicar a pace, o 
tregua che vi sia, pur che non si vadi con artigliaria, 
e con esserciti formati, patiscono ogni dì mille 
ingiurie, et mille danni da Turchi, possono anch'essi 
far il medesimo, che la condicione è reciproca, ma 
perchè i respetti de Principi non sono eguali, quei son 
posti in ampla libertà, et questi tenuti più 
restretti, che non vorrebbono, nè s'aggionge anco, che 
quantunque gli Ungari non cedano a Turchi di valore, et 
certo con molta ragione, convengono almeno ceder al 
numero grande, che li soperchia. Ond'avviene, che s'essi 
fan un bottino, gli altri ne faccia dieci, et tiensi per 
fermo, che in questi sette anni di tregua, oltre la 
presa d'alcuni castelli, habbian menato via più di 
30/m. anime, da che facilmente si può comprendere 
quanta in consequenza sia stata la preda, quanta la 
ruina, et quanta sia finalmente la disperatione de quei 
popoli, la quale è molto più considerata da loro al 
presente, che sia ancor stata per il passato, perchè 
havendo veduto, che Sua Maestà doppo una vittoria tanto 
celebre in tempo, che l'inimico temeva, et havea levati 
tutti i presidij più importanti dalli confini, et 
ridottoli alla marina, non mossa da preghiere de 
Principi, non da offerte fattele, se ben grandissime, 
s'habbia lasciato uscir di mano quell'occasione, 
che sola potea levarli di tanta miseria, restano tutti 
smariti, arguendo in lei debolezza di forze, et molta 
depressione d'animo, nè di questo certamente 
s'ingannano, perchè a giudicio commune Sua Maestà 
doppo l'ultima guerra sia per i disordeni, et 
imperfettioni, che scoperse all'hora nelle cose sue, o 
pure che l'età, et più le molte infirmità che 
patisce, l'habbiano levata la vivacità de spiriti, 
mostra dove si tratta de Turchi di restar in un certo 
modo spaventata, et di non poter esser mai a bastanza 
considerata, et di qua avvenne, che mentre ella 
compassa, et vuole per ogni modo preveder tutti 
gl'accidenti, che potevano occorrere, incorse lei 
nell'errore di coloro, che per troppa curiosità del 
futuro mancano di risolutione, così la prudenza humana 
fece riuscir poco fruttuosa la gratia concedutane dal 
Signor Dio, la quale da qui inanzi potra ben essere 
desiderata da molti, ma sperata da pochi, et manco de 
gl'altri la possono sperar gli Ungari, perchè havendo 
essi il fuogo tanto vicino, anzi si può dire nelle 
proprie case, non han tempo d'aspettare, ma convengovo, 
vedendo non vi esser, chi l'estingui, o l'allontani, 
temere, che non s'allarghi, et cresca tanto, che 
finalmente non consumi ogni cosa, il che certo 
risultarebbe a gravissimo pregiudicio di tutta la 
Christianità, perchè, e sia detto con pace di tutte 
l'altre nationi, non è alcuno, che sia più atto a 
resistere a Turchi in campagna, nè più temuto da loro, 
che l'ongaro, sono essi veramente arditi per natura, nè 
conoscono paura, poi dal vedere, come fanno così spesso 
co 'l mezzo delle correrie, ch'ho dette, la facia 
dell'inimico vengono a assicurarsi, et dalla durezza 
della vita, che menano, acquistano tal robustezza, che 
li fa atti poi a sopportare ogni disaggio, così fossero 
molti, come son pochi per servitio della Christianità, 
che a far ogni sforzo, non credo, che Sua Maestà 
potesse metter insieme più de otto, o dieci mille 
cavalli in circa, non parlo di fantaria, che non ne fan 
essi molta professione, et però mancano di desciplina 
militare a piedi, pure quelli, che sono adoperati, 
riescono benissimo, et meglio anco riuscirebbono, se 
fossero accompagnati con altri soldati, perchè in 
ardire e robustezza del corpo non degenerano punto da 
gl'altri.</p>
<p>Nell'armarsi non sono si può dire in alcuna cosa 
diferenti da Turchi, et per farsi più horribili a 
vedere, portano sopra le spalle, o dove meglio lor pare, 
et così sopra 'l collo et groppa del cavallo pelle de 
diversi animali selvatici, costumano anco per spaventar 
gli cavalli de gl'inimici certe allone lunghe 
almeno un braccio, e mezo fatte di pene d'aquila, le 
quali a mio giuditio li fan riuscir non manco 
ridicolosi, che spaventosi, nè si contentano mettersene 
alle spalle luogo deputato dalla natura per simil uso, 
ma se ne mettono in testa, in la targa, et alli fianchi 
del cavallo, io n'ho contate fin sei, et che più n'ha, 
più si reputa bravo et honorato, così fan anco Turchi, 
et medesimamente Polachi, ch'armano anch'essi 
all'istessa foza. Ho tocco di sopra, che non possono 
patire, che 'l Regno sia fatto come hereditario, perchè 
ben veggono, che quantunque elegono il Re, et lo gridino 
quando si corona secondo il costume antico, che 
nondimeno son cose, ch'han più tosto della cerimonia, 
che della libera elettione. Quello anco che par lor 
grave, et insoportabile, è il vedere, che 'l suo Re non 
sta fra loro, et che 'l commando et superiorità della 
militia sia tutta in mano de Tedeschi, quali essi odiano 
mortalmente, ma di questo han da incolpar più se 
stessi, che altri, che sempre si son demostrati poco 
fideli a i loro principi; onde per ragione di stato non 
deve Sua Maestà commetter le cose sue a persone, che 
sian così facili a rivoltarsi, è vero ch'ha manco da 
sospettare al presente, ch'habbia ancor fatto per il 
passato, perchè doppo la morte di l'altro Transilvano, 
al quale molti haveano inclinatione, non sapriano così 
a chi darsi, nè è verissimile, che si dessero al 
Turco, perchè non sariano sicuri di goder le Signorie 
et molti privilegij ch'hanno, che son grandissimi, sopra 
questo Transilvano presente, non par che possino 
designare, perchè esso o sia che non nutrisca pensieri 
tant'alti, o che l'inimicitia del Beches scacciato 
ultimamente, già suo concorrente al principato, 
l'habbia tenuto in freno, non solo non ha mostro di 
voler competter con Sua Maestà in alcuna cosa, nè 
ambire il nome di Re, ma le ha secondo, che lei stessa 
ha detto più d'una volta giurato fideltà, però 
secrettamente per rispetto del Turco, et per questa 
causa si dolse grandemente Sua Maestà l'anno passato, 
che 'l Papa ricevesse un suo Ambasciatore mandato 
a rendergli obedienza, et a lui nelle lettere 
responsive desse titolo di Principe, dicendo, che non 
era conveniente che un suo vassallo fosse nè admesso, 
nè honorato di quel nome. Di questo Principe, o 
Vaivoda, che vogliamo chiamarlo, mi basterà dire, che 
tanto stimi l'amicitia del Turco, al quale paga 10/m. 
ongari l'anno di tributo, quanto la necessità lo 
constringe, et che in segno, che sia bonissimo 
catholico, se ben non ardisce far essercitar la 
religione per rispetto di popoli, che sono tutti 
heretici, et per il più trinitarij, habbia più volte 
fatto instantia, che gli sia mandati de i Jesuita, 
perchè stessero presso di lui, de i quali buoni padri 
posso, et debbo affirmare, che tutta la Christianità ha 
da haver loro grandissimo obligo, perchè quel ch'ho 
osservato in diversi luoghi di Francia, ho parimente 
trovato esser verissimo anco in Germania, che la 
religion nostra catholica da nessuno riceve in questi 
tempi maggior calore, che dalla dottrina, bontà, et 
molta diligentia loro, et che senz'essi la saria in più 
d'un luogo se non del tutto estinta, almeno tutta 
contaminata, ma l'assidue fatiche loro, accompagnate da 
bonissimo essempio, producono continuamente tanto, et 
così buon frutto, che non solamente i fedeli restano 
consolati, et i vacillanti si confirmano, ma ancor 
molti, e molti già invechiati nell'heresie alla 
giornata si convertiscono, la cura poi che prendono in 
disciplinar i figlioli, è tale e tanta, ch'anco 
infiniti heretici vi mandano i suoi, et si contentano, 
che siano ammaestrati catholicamente, nè essi mancano 
di farlo con ogni amorevolezza, perchè se ben sano, che 
l'intention de padri è ch'aprendino le scientie et i 
costumi, con animo poi di rimoverli quanto al credere, 
come veramente succede in molti, et molti molti anco 
partono così ben edificati, che nè persuasioni, o 
minaccie de padri, o d'altri possono farli prevaricare, 
et seguo evidentissimo del frutto che tanto, può esser 
la persecutione che patiscono ogni dì da gl'heretici, i 
quali si lasciano intender liberamente, che quelli sono 
quanto contrasto c'habbino in quelle parti. All'incontro 
i Principi Catholici sì laici, come ecclesiastici 
confessano di non haver arma più sicura, nè più certa 
per resister all'impeto delli adversarij, che le fatiche 
di questi buoni padri, et però da non molto tempo in 
qua sono stati eretti molti colegij di essi in diversi 
luoghi di Germania et di Polonia, et dalli principi, 
overo Vescovi, assignate tante entrate, con le quali 
habbino da sostentarsi modestamente, ma per tornar al 
mio proposito senza partirmi molto da questo; sentono 
gli Ungari infinito dispiacere di esser commandati 
da Thedeschi, et trovo, che in tutte le cose sono 
diferentissimi da loro fuor che nel bever, et nel 
creder, perchè anch'essi credono ciò, che vogliono, et 
mutano religione a bel piacere.</p>
<p>Onde non è da maravigliarsi, che 'l Signor Dio sia 
adirato contra di loro. Ho tocco questi particolari 
dell'Ungaria, perchè i pericoli, che le soprastano, la 
fan soggetta a mille variationi, non farò così della 
Bohemia, nè dell'Austria, se ben per la vicinità et 
confini, che sono fra loro, non possa patir quella, che 
queste non se risentano, pure mentre ella sta di mezzo 
quantunque il tramite non sia molto largo, il pericolo 
è più tosto conosciuto per discorso, chè provato per 
effetti, però lasciando da canto quelle cose, che 
possono esser vedute in stampa, mi ristringerò a quelle, 
che servono per dechiaratione di quanto mi ho proposto. 
Non possono tolerar i Bohemi, che si dica, che quel 
Regno sia fatto hereditario, sì per certe pretensioni 
antiche, come per che dalla rebellione seguita del 47 
al tempo de Ferdinando in qua, siano cadutti de i lor 
privilegij, nè più siano in libertà d'elegersi il Re 
di volta in volta, come faceano in altri tempi, et 
quest'essempio fresco di Polonia, li ha anco eccitati 
maggiormente, perchè havendo molti e molti di essi 
andati con li Ambasciatori di Sua Maestà Cesarea, che 
pur erano Bohemi, et anco con li Ambasciatori del Regno 
veduto con quanto gusto la nobiltà Polacca, godendosi 
questo santissimo, et gratissimo nome di libertà, et di 
non esser soggetta per natura ad alcuno particolare, 
s'habbia eletto un Re a suo piacere, nella quale 
elettione con egual auttorità sia concorso sì il 
piccolo, come il grande, et sì il povero, come il 
ricco, invitati da un tanto spettacolo, si sono tutti 
commossi, riducendosi a memoria, ch'altretanto ricercavo 
le constitutioni del lor Regno, et però quando si è 
raggionato di coronar il Re d'Ongaria, anco del Regno di 
Bohemia si sono lasciati intender liberamente esser 
necessario, che prima preceda l'elettione, et sian 
servati i debiti ordeni, al che Sua Maestà nè 
consentisce, nè contradice, giudicando forsi esser 
meglio scorrer così, et riservar questa pretensione in 
tempo di maggior bisogno, et vorrebbe, che si movessero 
da lor stessi, come fecero ultimamente gli Ongari a 
dimandarle il Re per coronarlo, perchè così 
confessassero in un certo modo d'esser in obligo tale di 
pigliarlo, et si crede, che lo procurara sotto mano, 
all'incontro essi permantenersi in possesso di libertà, 
vorriano esser ricercati. Sentono anco infinito ramarico 
di non haver un Re, che resieda sempre nel Regno, che 
viva con loro, et aprenda la loro lingua, et per questa 
causa mal volentieri vedono quei dui regni uniti in una 
testa sola, et se 'l rispetto dell'Imperatore non fosse, 
più prontamente eleggerebbono 'l Principe Hernesto, 
che'l Re d'Ongaria, sì per haver un Re suo particolare, 
che non fosse niente occupato altrove, come perchè, et 
lo dicono liberamente, non potendo il Re d'Ongaria 
difender l'Ongaria co'l dinaro, et forze di essa sarà 
sempre sforciato prevalersi per sostentarla del dinaro, 
et delle forze della Bohemia, del qual Regno, et 
Provincie congiunte, dicono che Sua Maestà potria cavar 
in un bisogno, et con prestezza fin otto mille cavalli 
armati di corpo di corazza, et con molte pistolle 
all'usanza di Germania. De fantaria non ne tengono molto 
conto, anzi è reputata più tosto buona per guastadori, 
che per soldati, et a mio giuditio sarebbe riuscita co'l 
tempo mirabilmente per ciurme di galee, come ben lo 
provano i lomelini di Genova, a i quali Sua Maestà da 
tutti i condannati de i suoi stati, et li laudavo 
grandemente, tenendo sempre huomini a posta di là, che 
li conducono di Bohemia con molta spesa, et la ragione 
vuole, che così sia, perchè sono i Bohemi generalmente 
homaccioni grandi, et grossi con spalaccie et braccioni 
buoni a punto per quel mestiero, et perchè 
ordinariamente vivono male, et dormono peggio, non 
pareria loro molto strana la stretezza della galea, et 
la conformità di quella lingua con la schiavona haveria 
servito per assuefarli più facilmente. Nè si ha da 
dubitare, che si quelle parti fossero più vicine a 
queste, che non sono, che mai potesse mancar gallioti 
alla Serenità Vostra, perchè quanto più si va in là, 
tanto più i contadini son peggio trattati da i nobeli 
et da i signori, un giorno Sua Maestà mi disse cose 
estreme, che fanno gli Ongari, et concluse, che se le 
povere genti si dolessero inanti al superiore, le 
tagliarian la testa, adducendo i lor privilegij, in fine 
si può dir che sian, et della vita, et della robba 
peggio che schiavi, l'Ongaro gli prende la robba, poi 
honesta 'l fatto, et lo consola con dire, ad ogni modo 
veniriano i Turchi, et te la torriano, è pur meglio che 
l'habbia io, che la piglino essi.</p>
<p>Il Polacco va più oltre li manda a piccare, et tanta 
è l'obedienza, che convengono andarvi, nè tacero 
questa piacevolezza, che havendo un Polacco, o 
forsi Lituano nobile, sdegnato contra doi suoi sudditi 
commandato, ch'andassero a piccarsi, perchè l'un d'essi 
si moveva lentamente, l'altro gli disse, andiamo presto, 
che 'l patrone non vadi in colera, quasi che per la 
colera del patrone potessero venir a peggio, ch'esser 
costretti appicarsi con le proprie mani, hor queste 
crudeltà, et mali trattamenti sarian causa, che pareria 
a quelle povere genti d'incontrar bonissima fortuna, 
quando fosse lor offerto il partito della galia, et al 
sicuro s'intendessero d'esser ben trattati, se n'haveria 
molti d'Ongaria, più di Bohemia, et molto più di 
Polonia, anzi che i Polacchi istessi ne fariano 
mercantia, ne parlo senza fondamento, perchè oltre 
qualche informatione, che n'ho, quando 'l castellano di 
Lublino venne Ambasciatore a Sua Maestà doppo 
l'elettione del Re, da se mi disse d'haver inteso, che 
Vostra Serenità haveva alle volte bisogno de galeotti, 
et che quando l'occorresse gli bastava l'animo di darne 
15 e 20/m. a buon mercato, ma come ho detto la 
distanza è grande, la quale con tutto ciò potrebbe 
esser superata co 'l cominciar per tempo et co 'l favore 
di casa d'Austria, dovendosi o torli, o condurli sopra 
del suo. Della Bohemia dunque per tornar al mio 
proposito non potria Sua Maestà servirsi di fantaria, 
che valesse ben dell'Austria, nè caveria qualche buon 
numero, et così di cavallaria, ma de tutte le genti di 
Germania, le Austriace sono riputate le peggiori. Hora 
si ha da notare, che quantunque habbia considerato la 
quantità et qualità de gl'huomini da guerra, che Sua 
Maestà presso a pocco potria prevalersi de suoi proprij 
stati, non però voglio intendere, che in questi 
principalmente consistano le forze sue, nè lo farei 
quando anco fosfero sette volte tanti, perchè se ben è 
cosa molto utile per un Principe l'haver molti sudditi 
da fattione da potersi servir di loro nelli bisogni, e 
<hi rend="italic"><foreign lang="lat">massime</foreign></hi> dove si ricerca prestezza, pure se 'l bisogno 
continuasse niente, li molti sudditi deventeriano poco 
utili, se non fossero accompagnati da molti dinari, et 
se le forze de Principi han da esser ponderate in alcun 
luogo più tosto dal dinaro, che dalla moltitudine de 
sudditi da fattione, questo si die fare principalmente 
in Germania, dove è per esser quella provincia 
copiosissima d'huomini d'arme, et d'ogni altra cosa 
pertinente alla guerra, et perchè quei popoli fan 
professione di poter andare dove a lor piace, pur che 
lor principe non habbia bisogno di loro, la qual licenza 
l'allargano anco tanto, che quando che 
l'occorresse, non solo poco curariano il suo bisogno, ma 
tirati dal guadagno non haverian rispetto d'andargli 
contra, cosa certa è, che a chi in Germania ha divari, 
non potrà mai mancar soldati, et di qua avviene, che 
con tutto, che i Spagnoli siano odiati grandemente da 
Thedeschi, il Re Catholico guarda et difende in buona 
parte suoi stati con la natione Alemana, et di questo si 
salvano essi con dire, che al soldato è lecito prender 
partito da qualunque glie l'offerisca, et s'odiano 
Spagnoli non per questo tengono inimicitia con l'oro di 
Spagna.</p>
<p>Da loro adunque, più tosto che da altro, si ha da 
argomentare quante siano le forze di Sua Maestà, et 
però cascano qui in consideratione l'entrate, che 
annualmente la può cavare delli suoi stati, le quali 
vogliono, che ascendino a qualche cosa meglio de un 
million, e sette cento mille scudi, includendo però in 
questi tutti li straordinarij, i quali sono dinari, che 
le provincie per sovvenire al Principe, s'obligano di 
pagare per tanti anni, et finito quel tempo a nuova 
richiesta rinovano l'obligo accrescendolo, o minuendolo, 
ma questo si vede di raro, secondo che ricerca 'l stato 
di l'uno, o il bisogno dell'altro, di qua sono causate 
le tante diete, che si fanno, perchè se ben in esse si 
tratta anco d'altro per il commodo, et sicuro viver del 
paese, pure il fine principale sono le sudette 
contributioni. Nè vogliono i sudditi obligarsi per 
molti anni, per tener con la brevità del tempo il 
Principe in qualche freno, et poter con l'occasione di 
dette simili confirmationi, richieder anch'essi 
all'incontro alcuna cosa. Non è dubio, che in queste 
consiste il fondamento di esse entrate, perchè li 
ordinarij antichi, oltre che erano deboli, molti di essi 
sono impegnati, et di tutta questa summa vogliono, che 
la Ongaria, con tutto che sia così lacerata, n'apporti 
la maggior parte, che potria esser presso un million de 
taleri, poi la Bohemia, che sarà circa 900/m., et il 
resto fin al compimento cavi dell'Austria, ma vi è 
questa diferenza, che tutto quello, che rende l'Austria, 
et la Bohemia, tutto viene in Sua Maestà senz'alcuna 
sorte d'interesse, perchè non accade, che tenga soldati 
per custodirle, et quelle pocche guardie, che si fanno, 
son fatte dalli terrazzani istessi. All'incontro 
l'Ongaria ricerca molta spesa in guardar i confini, 
quali come ho detto di sopra sono lunghissimi, et per le 
continue correrie de Turchi, è necessario haver molta 
gente che li custodisca, a talche tratto 'l dar 
dall'havere, credero che Sua Maestà per ogni modo 
sopravanzi qual cosa, ma non molto dell'entrate di 
quel Regno, et perche gl'altri suoi stati, come ho 
detto, non le sono d'alcun interesse, et le spese della 
corte non sono per l'ordinario molto apparenti, credono 
molti, che la metti dinari da parte, dall'altro canto 
scoprendosi alle volte certe miserie troppo grandi co 'l 
far gridar ogn'uno, par impossibile, che se la n'havesse 
potesse patir simile indignità de stridori et 
maledittioni, che vanno a torno, se ben alcuni 
vogliono,che lo faccia a posta, acciochè intendendosi 
questa sua strettezza, o necessità, possa con più 
honesta pretensione aprirsi la strada a nuove petitioni, 
ma dato anco, che la ne cumuli, che difficilmente posso 
crederlo, perchè la somma non può esser molto grande, 
nè principiata da molto tempo in qua, poca provisione 
potria essere rispetto al bisogno se le venisse adosso 
una guerra turchesca, nè può Sua Maestà disegnar 
sopra nove impositioni, perchè non è in sua libertà 
il metterle, come si è veduto ultimamente in Bohemia, 
che non solo le negorno certo augumento che richiedeva, 
ma non le offersero n'anco la metà di quanto eran 
soliti pagar per il passato, et per questa causa è 
costretta Sua Maestà andarsene a Praga senza tardare, 
sì perchè l'entrate di quel Regno fariano troppo gran 
retirata, come perchè li iuditij son tali, che chi non 
provedesse presto, haveria gran causa da timere di 
peggio. Nè è dubio che in tempo di guerra per 
convenienti respetti le bisogneria proceder con molta 
più destrezza, et gli utili d'Ongaria con l'incursioni 
de gl'inimici, cessarebbono la maggior parte, <hi rend="italic"><foreign lang="lat">massime</foreign></hi> il 
datio delli animali, che vengono quasi tutti per il più 
da paesi de Turchi, quale è di grandissima importanza, 
così l'entrate diminuerebbono, et la spesa crescerebbe 
a quel colmo, ch'han provato le Signorie Vostre 
Eccellentissime, tanto più havendo a fare con inimico, 
che per non n'esser monti, mare, o fiumi che lo 
trattenga, solo da un potentissimo essercito potria 
esser impedito, che non scoresse al primo tratto sino a 
Vienna, della qual città per esser metropoli 
dell'Austria, che tocca per prerogativa al primogenito, 
et può esser chiamata porta di tutta Germania da quella 
parte, et tanto nominata ne i tempi passati, non 
lascierò di dire, ch'è accaduto a lei quel che accade 
anco a tutte l'altre fortezze, che doppo fatte si trova 
sempre che dirle sopra, pure con tutte l'oppositioni, 
che se le fanno, crederei, che per adesso non fosse da 
dubitare, perchè non potria il Turcho sperar 
d'ottenirla, se non con grosso sforzo di gente, et 
numero grande d'artegliaria, le quali cose con l'altre 
sequenti necessarie per una ossidione tale, vogliono 
molto tempo, ond'al sicuro non le sarebbe sotto 
prima, ch'alla fine di giugno, et in questo mezo 
haverian gran commodità di monitionarla, et porvi 
dentro 18/m. o 20/m. buoni fanti, i quali per 
quattro, o cinque mesi sarian atti a difendersi, anco in 
ogni più debol luogo, nè passato l'ottobre potrian 
Turchi trattenersi in campagna, perchè secondo la 
commune opinione nè gli huomini, nè i cavalli turchi 
possono tolerar i freddi de quei paesi, ma guardasi 
l'Imperatore, che non venga voglia al Turco di levargli 
quel poco d'Ongaria, che gli resta, che poco li giovaria 
l'haver difesa Vienna per un pezzo, et tutti gl'altri 
suoi stati restariano in manifestissimo pericolo, così 
dalle cose dette sin qua si comprende chiaramente, che 
Sua Maestà in questo continuo sospetto ch'ha de Turchi 
non può confidare nelle forze proprie, onde è 
necessitata volger le sue speranze a quelle 
dell'Imperio, le quali per ogni ragione le deveriano 
esser pronte, perchè trattandosi di conservar 
l'Ongaria, si tratta non è dubio insieme della 
sicurezza de tutta Germania, ma havendosi da far con 
tanti, e tanti dominati da diversi pensieri, et non 
essendo il pericolo nè conosciuto, nè misurato 
egualmente da quelli, che son lontani, come da quelli, 
che son vicini, fa, che Sua Maestà convien dubitare, 
che quando anco li aiuti non le fossero negati, che ciò 
repugnarebbe troppo alla ragione, almeno la resolutione 
fosse tarda, et più tarda l'essecutione di essa, et 
forsi impedita co 'l far nascer qualche motivo in 
Germania da chi non havesse buona volontà verso di lei, 
a talchè il nemico, che si movesse all'improviso, prima 
facesse molto progresso che le forze de qua potessero 
esser insieme. Dirà forse alcuno, che Sua Maestà, con 
l'auttorità imperiale doverebbe esser bastante 
d'accelerare la resolutione, et provedere che la 
essecutione non potesse esser da alcuno ritardata, o 
disturbata. Al che si risponde facilmente, che questo 
potria esser vero, quando l'auttorità imperiale fosse 
nel antico suo vigore, ma si vede, che ogn'hora più va 
restringendosi in ogni luogo, qui in Italia è più 
conosciuto il nome che l'auttorità dell'Imperatore; in 
Germania suo nido naturale, è conosciuto il nome, et 
anco l'auttorità sua, perchè restano intiere et ferme 
le constitutioni Imperiali, nè è alcuno, che ricusi 
l'obedienza, ma come che i fatti non correspondino alle 
parole, si vede <foreign lang="lat"><hi rend="italic">signanter</hi></foreign> esser debelitata da 
quei membri, che più degl'altri deverebbono 
fortificarla, et senza i quali il capo poco può 
essercitar l'officio suo, ogn'un sa, che i Principi 
tanto possono, quanto che sono obediti, et se questa 
obedienza di haver luogo, bisogna necessariamente, 
che sia fomentata da amore, o timore, et non essendo 
l'Imperatore presente nè molto amato, nè molto temuto, 
casca in consequenza che 'l non sia, nè anco molto 
obedito, il che, per quanto benissimo si comprende, 
proccede <foreign lang="lat"><hi rend="italic">signanter</hi></foreign> da quattro cause, la prima 
delle quali sarà la religion, perchè mentre Sua 
Maestà vuol star ben con i catholici, et con 
gl'heretici, si fa sospetta a questi, et a quelli, et 
niuno resta satisfatto di lei. È la Germania 
copiosissima veramente di molte cose, pure de nissuna 
abonda più, che di religione, perchè dove una sola 
deveria bastarle, ne ha tante e tante con tanti incalmi 
di l'una con l'altra, che più commodamente si 
discriverebbe l'istessa confusione che 'l numero di 
esse, però bastara dire, che la maggior parte delle 
genti per questo variare, et non star mai fermi in un 
proposito, non sa quel, che si creda, et se pur dirano 
di seguitar Luthero, non saprano specificar la setta fra 
tante, che l'han per capo, in questo concordano tutti di 
non voler Papa, et assuefatti alla mutatione infiniti 
abbracciano la calvinista, come più nova. Onde si può 
dire, che molto a tempo sian seguite essecutioni di 
Francia, perchè le prosperita de gl'Ugonotti, et la 
riputatioue del armiraglio fomentava in Germania 
grandemente questa opinione, et se co 'l tempo quelle 
due provincie tanto potenti, Francia, et Germania, 
fossero concorse in humore istesso, tutte le altre 
harriano havuto giusta causa da dubitare, ma 'l Signor 
Dio, che mai abbandonò la sua chiesa, et l'ha 
conservata in maggior persecutioni di queste, la provede 
di potentissimo rimedio, quando manco se ne sperava, Sua 
Maestà dunque per non lasciarsi ben intendere, s'aliena 
gli animi de i popoli, et però con ragioue dice il Duca 
di Baviera, che più era amato il padre da gl'heretici, 
con tutto che si dimostrasse loro inimicissimo, che non 
è il figliolo, perchè almeno si compiacevano di quella 
sincerità d'animo, et che procedesse liberamente. La 
seconda causa, che debilita grandemente l'auttorità di 
Sua Maestà, è la grandezza de Principi, che sono in 
Germania, et la potentia di quelle terre, che si 
chiamavo franche, perchè se ben tra essi sono discordi, 
che fra secolari vi sian molte simulta con varie 
pretensioni, che i catholici siano odiati, et 
perseguitati da gl'heretici, et che le terre tengano i 
Principi per insidiatori della lor liberta, pure in 
questo concordano tutti di non voler la grandezza 
dell'imperatore, prevedendo, che quanto s'accrescesse in 
lui, tanto si diminuirebbe in loro, et manco la 
vogliono in questo per esser di casa d'Austria, che 
forse non farebbono in qualch'altro, perchè resta loro 
impresso nella mente, che la potentia di Carlo Quinto 
pose già freno alla Germania; oltre di ciò han tra 
loro diverse leghe difensive, con le quali vengono a 
sicurarsi, et questo anco fanno, che manco curino la 
gratia dell'Imperatore, et manco stimino l'auttorità 
sua. La discordia, che è fra quei Principi et fra 
quelle città, debilita non è dubio le forze della 
Germania, che se fossero uniti, per certo sariano 
formidabili, la concordia poi per il rispetto, che ho 
detto, modera, et moderarà sempre i pensieri 
dell'Imperatore che regnarà, a talchè habbiamo da 
desiderare, et così tutti gli Italiani, che si 
conservino in questa dispositione. La terza causa può 
esser attribuita alli rumori di Fiandra, perchè giusta, 
o ingiusta che fosse la dimanda, harrian voluto, che per 
esser quella provincia in parte sottoposta all'imperio, 
che Sua Maestà vi si fosse interposta, et si può dir 
<foreign lang="lat"><hi rend="italic">manu regia</hi></foreign>, havesse provisto, che quei popoli 
restassero liberi delle conscientie, et al Principe 
d'Oranges, et altri si fossero restituiti i beni, ma 
havendo veduto, che Sua Maestà solo con le parole ha 
procurato, che 'l Re condescenda a qualche honesto 
partito, ne è restata di conceder al Duca d'Alva quanto 
l'è stato richiesto, pieni di sdegno van dicendo, che 
la neglige le cose dell'imperio, et che si sia data 
totalmente in preda a Spagnoli, i quali assicurati da 
questo, facciano in ogni luogo con poco rispetto 
dell'Imperio, tutto quello, che lor torna commodo, nè 
è dubio, che tanto più si risentano delle essecutioni 
fatte dal Duca d'Alva, quanto che in questa causa 
concorrono insieme libertà di conscientie, interesse de 
Principi apparentati con molti de principali di 
Germania, et per terzo l'odio estremo, che portano tutti 
generalmente alla natione Spagnola, onde accecati da 
queste passioni, par loro, che Sua Maestà habbia 
commesso gran fallo con ofesa di tutta Germania, a non 
far quanto che essi desideravano. La quarta, et ultima 
causa, che a mio giuditio leva la reputatione, et 
consequentemente l'obedienza a Sua Maestà, è il molto 
respetto, che la porta a gl'elettori dell'imperio, et 
altri Principi de Germania, il quale è così grande, 
che per il più la si smentica d'essere Imperatore, lo 
fa Sua Maestà per gratificarseli con questo mezzo, 
acciochè vinti dal cortese, et piacevol procieder suo, 
elegano il Principe Rodolfo suo figliolo Re de Romani. 
Essi mo, che conoscono il fine, si prevalgono 
dell'occasione, et havendo per mira il proprio 
commodo senza haverle alcun respetto, fanno tutto 
quello, che vogliono, et che si può imaginar peggio, 
che quando ultimamente Casimiro figliolo del Palatino 
abbruggiò la polvere ch'andava in Fiandra, sprezzando le 
patenti, et l'insegne imperiali, et perchè ogn'uno 
intendesse, che non si curava che si sapesse, scrisse a 
Sua Maestà, che per levarla di dubio chi fosse stato, 
le faceva saper, ch'era stato lui quello, ma non havendo 
fatto per ofenderla, burlandosi, si può dire, con simil 
parole, la qual licenza dall'universale è interpretata 
non permissione per la causa già detta, ma timidità, 
et che non ardisca, nè possa provederci.</p>
<p>È così questa opinione già radicata nella mente di 
ciascuno fa, che Sua Maestà sia communemente poco 
stimata, che speranza mo, o che capparà la habbia di 
conseguire un giorno l'intento suo, è cosa certo molto 
dubia, pur non si può fallar a credere, che se Sua 
Maestà vedesse al presente gli animi delli elettori 
totalmente disposti et pronti a compiacerla, non 
tardaria niente per vederne presto l'effetto, sì perchè 
la cosa in sè non è da essere procrastinata, come 
perchè il Re Catholico, al quale mette troppo conto per 
sicurezza della Fiandra, che l'Imperio continui in casa 
d'Austria, nè la conseglia. L'imperatrice poi la 
solecita, et le infirmità, che patisce, l'avvertiscono, 
che non ha tempo d'aspettare, ma non vedendosi 
risolutione alcuna, nè fin qua inditio alcuno di dietà 
imperiale, bisogna dire, che la materia non sia ancora 
ben disposta, et se per sorte Sua Maestà mancasse senza 
veder quest'elettione, è giudicio commune, che 
l'Imperio per adesso non habbia più da cadere in casa 
d'Austria, sì perchè par troppo strano a quei 
Principi, che con la successione de sei Imperatori l'un 
doppo l'altro, el sia fatto quasi che hereditario, et 
essi restino si può dir senza speranza di conseguirlo, 
come perchè non è in Germania la casa d'Austria molto 
ben voluta, et fu sempre affetto naturale dell'huomo 
stancarsi delle cose presenti, et haver piaceri di 
variare, si prende anco discorrendo con raggione assai 
sensata, che morendo Sua Maestà non dechiarato 'l 
successore habbian da seguir in Germania grandissimi 
rumori, perchè 'l humore et contentione di religione, 
è cresciuto in tanto colmo, che ogn'uno procurerà 
d'haver Imperatore della fattione sua. La ragion vuole, 
che li elettori ecclesiastici, se non per altro, per 
sicurezza propria con il Re di Bohemia eleggano un 
catholico, che per il numero de voti sarebbe 
legitimamente eletto. E fra i Principi di 
Germania, Baviera, si crede ne haverebbe gran capara, 
sì per esser veramente catholico, et in buona opinione 
d'ogn'uno, come perchè, non potendo casa d'Austria per 
sè, haveria con la strettezza del parentado, ch'ha 
seco, da confidar più in lui, che in nessun altro, et 
in lui consequentemente impiegaria il suo favore, oltre 
che è di un istesso con l'elettore Palatino, et se 
vogliessero l'animo a Principi forestieri, che non lo 
fariano mai, se non in caso, che quasi per necessità 
volessero assicurarsi con l'appoggio di qualche potente, 
all'hora certo il giuditio sarebbe molto difficile, 
perchè il nome Spagnolo è grandemente abhorito in 
Germania, de Francia non saperiano che promettersi con 
le turbulentie di quel Regno, et fra Polachi et 
Thedeschi vi è un odio più che mortale. All'incontro 
si può credere, et tener per fermo, che li altri 
secolari, che sono heretici, tra i quali Sassonia è in 
maggior consideratione de tutti, farano ogni opra, 
perchè l'elettione caschi in un de i suoi, et si ha da 
dubitare, che conoscendosi potenti quello, che non 
potessero ottenir giuridicamente per via de voti, 
cercassero d'occupar co 'l mezzo della forza, prestando 
obedienza a quello, che fosse eletto da loro, così 
dalla divisione saria necessario venir all'armi, come si 
è veduto in altri tempi, et sarebbe cosa molto 
pericolosa, perchè de tutti i Prencipi secolari soli 
questi Austriaci, Baviera et Cleves sono catholici, et 
gl'altri tutti sono heretici. Delli Ecclesiastici oltre 
che son fatti deboli, sono anco grandemente diminuiti di 
numero, essendo stati occupati li Vescovati, che de 60 
in circa restano 33, et quelli, che li godono, come li 
figlioli primogeniti delli elettori di Sassonia et 
Bradadin si chiamano administratori per il più, et pure 
con tutta questa disparità di numero non saria poco se 
i sudditi delli Principi catholici fossero anch'essi 
catholici, ma si vede esser altramente, et dalle 
dimande, che alle volte fanno, si ritrovano i Principi 
in molti travagli, lo sa per non andar molto lontano 
l'Arciduca Carlo, che tra l'altre havendo ultimamente 
eretto un Colleggio de Jesuiti in Graz, et fabricandosi 
la chiesa, essi per fargli concorrenza ne principiorno 
un'altra grande due volte tanto, et la finirno che 
quella dell'Arciduca non era ancora, si può dire, alla 
metade, et quando hora Sua Altezza va alla predica, che 
vi va ogni festa, quei della corte l'accompagnano, et 
poi la lasciano con pochissime persone, et essi si 
riducono alle lor chiese, alle quale procurano, che vi 
concorri maggior numero de genti che sia possibile, 
acciochè l'Arciduca veda con i proprij occhi che 
per cento o ducento, che vadano alla sua predica, 
n'habbiano essi cinque o sei mille, come un solo, nè 
può Sua Altezza remediar a questa indignità, se ben le 
preme grandemente, perchè dubitaria di qualche 
pericolosa sollevatione, poi queste contributioni 
estraordinarie, che dependono dalla volontà dei 
sudditi, chiudono la bocca a i principi, con tutto che 
nella Dietà di Patavia fosse decretado, che i popoli 
habbiano da viver in quella religione, che piace al lor 
principe, overo che vendano i beni che hanno, et vadano 
ad habitar altrove. Il Duca di Baviera tiene i suoi 
assai in freno, che non lassa essercitar altra 
religione, che la catholica, et così s'affatica di far 
anco l'Arciduca Ferdinando, ma pur con tutto ciò non 
resta, che quei paesi non siano anch'essi infetti la 
parte loro. Delle Terre franche Colonia et Besanzon sole 
delli episcopati fanno profession de catholice, l'altre 
tutte sono protestanti, et se le principali son ridotte 
a questo termine, ben si può credere, che le inferiori 
non stiano a meglior conditione al presente, et non 
essendo manco desiderosi i particolari d'haver un 
Imperator della fattion loro di quello che siano i 
Principi, certa cosa è, che se si venisse all'armi con 
tanta disuguaglianza s'haveria grandemente da dubitare, 
et di qua cavano quei, che fan professione di parlar 
senza passione, che per servitio della religione, et 
perchè al Turco con la discordia d'Allemagna non si 
facilitasse ogni disegno, che buona cosa saria per 
l'universale, che Sua Maestà ottenesse l'intento suo in 
far riuscir il figliolo Re de Romani, sopra di che 
discorrendo alle volte fra me stesso, trovo, che 
veramente niuno Principe in Germania è più atto, non 
dirò a regolar, ma a bilanciar gli humori di Germania, 
che la casa d'Austria, et questo per la grandezza, et 
molte dependenze sue, trovo anco, che a nessuno più che 
a lei può essere profitevole la dignità dell'Imperio, 
et che nessuno all'incontro manco di lei potria 
prevalersi dell'auttorità Imperiale, et se ben queste 
due cose pareno contrarie, et che non possino star 
insieme, pur son vere, nè l'una repugna all'altra, 
perchè havendo casa d'Austria tanto bisogno, com'ha, di 
esser difesa dal Turco, più facilmente non è dubio 
potria sperar d'esser agiutata se l'Imperio sarà ne i 
suoi medesimi, che se 'l fosse per sorte in altri, et 
per la mira ch'hanno i Principi di Germania, et altri, 
che li Imperatori non siano molto potenti, et <hi rend="italic"><foreign lang="lat">massime</foreign></hi> 
questi di casa d'Austria, è creduto, che se la volesse 
far impresa alcuna offensiva, non solo non potria 
prevalersi delle forze dell'Imperio, ma che forse saria 
sturbata se si vedesse, che con le proprie la 
fosse per riuscire in cosa di qualche momento, può 
dunque star insieme, che la dignità Imperiale possa 
esser a casa d'Austria di più, et manco servitio, che a 
nessun altro, et se quei Principi si risolvessero per 
gratificar Sua Maestà d'elegger Re de Romani il Re 
d'Ongaria suo figliolo, se potria essere più che certi 
d'haver a suoi tempi un'Imperatore catholicissimo, 
perchè ritien esso, et così il Principe Hernesto molto 
ben l'educatione di Spagna, nè si discostano punto 
dall'essempio della Serenissima Imperatrice lor madre, 
la quale è piena di tanta religione, et di tanta bontà, 
che pocche donne certo possono esser comparate a lei, et 
segno manifesto dell'innocentia sua è, che neanco i 
tristi ardiscono dir mal di lei, nè farle pur una 
minima oppositione, ma tutti universalmente la 
predicano, la riveriscono, et con molta ragione la 
chiamano protetrice de tutti i buoni, nè poco favore 
riceve la religione nostra in quelle parti dalla 
presenza sua, ritengono anco quei Principi dalla 
educatione di Spagna, cosa che tanto può loro esser 
nociva, quanto l'altra esser giovevole, et è una certa 
alterezza si nell'andare, come in ogn'altra lor attione, 
che li fa, non dirò, odiosi per fugir questa parola 
dispiacevole, ma sì ben assai manco grati, che non 
sariano, sì perchè è in tutto contraria alla 
consuetudine del paese, che ricerca nel principe certa 
conversatione domestica, come per esser documento 
portato di Spagna, che senz'altro lo reputano cativo, et 
da essere abborito da ogn'uno; Sua Maestà ritornati che 
furono di Spagna, accorgendosi di questo ne li avertì 
et commise, che muttassero stile, l'ha poi fatto diverse 
altre volte, che si sa, et non giovando, o poco, hebbe 
un giorno a dire ridendo per salvarli, che fan così 
anco con lei, volendo inferire, che non lo facciano per 
superbia, ma per un habito talmente inveterato, che 
difficilmente possano abbandonarlo, et certo, che da 
quei, che si servono, et li praticano più privatamente, 
sono tenuti per Principi di buona natura, e assai 
cortesi, ma l'universale, che non penetra tanto inanti, 
et si fonda su le apparenze estrinsiche si scandoliza 
interpretandola superbia, et tanto maggiormente, quanto 
che non sono per natura di molte parole, quello poi che 
li ruina affatto è la comparatione del padre, il quale 
è così affabile et cortese con ogni sorte di persone, 
che pocchi, o nessuno per compito cortegian che 'l si 
fosse, sapria così ben servirsi delle parole, delle 
occhiate, o d'alcun gesto del corpo, ch'habbia in sè 
qualche espression d'amorevolezza per impatronirsi 
intieramente de gl'animi de circonstanti, quanto 
la Maestà Sua; non è così vil feminuzza, che quando 
esce alla messa, o va altrove, non sia atta a fermarla, 
et dirle liberamente il fatto suo.</p>
<p>Nelle audienze poi private è così grata, che non solo 
ascolta patientemente quanto se le vuol dire, ma ancora 
co 'l far de quesiti, et discorrer sopra le cose 
proposte, mostra d'haverle capite, et de tenir conto di 
esse. Onde segue, che anco più arditamente ogn'uno le 
rapresenta senza lasciar a dietro cosa che sia, ciò che 
desidera, et perchè tale facilità non suol esser 
trovata neanco nei Principi mediocri, non che nei 
grandi, restano le persone tutte confuse, et prese da 
tanta humanità, nè alcun è che parti, se non 
satisfatissimo da lei. Non dirò già che l'espeditioni 
corrispondino a questa cortese, et piacevole intratura, 
perchè van tarde, onde molti et molti se ne ramaricano, 
ma di questo più forse s'haveria da incolparne i 
ministri, che lei, de i quali senza nominarne alcuno, 
che non è necessario, bastarà dire, che non vi sia 
molta eccelenza in nessuna professione, et pur Sua 
Maestà non fa alcuna cosa per minima, che la si sia, 
che per via de i consegli, i quali sono quattro, di 
stato, nel quale per l'ordinario non v'entrano più che 
tre oltre lei; quello (di) guerra: quello della camera 
che tratta cose di denari, et lo aulico che espedisce 
cause di giustitia, et niun d'essi ha numero 
determinato, ma sta a Sua Maestà introdurne quanti le 
piace. Dalle cose narrate sin qua si può haver compreso 
assai facilmente esser più che vero quel ch'ho detto 
nel principio, che niun pensiero più prema a sua 
Maestà, che 'l non potere provedere a tanti figlioli, 
che si ritrova de stati convenienti a sè, e alla 
grandezza de suoi maggiori, et per aggionta vedere, che 
quelli, che ha, siano talmente esposti al pericolo per 
la vicinità dei Turco, et impotenza sua, che 'l primo 
figliolo, quale succederà ne i Regni d'Ongaria, et di 
Bohemia, verrà ad essere altretanto poco sicuro, quanto 
gli altri poco provisti, et perchè nel dechiarare le 
sudette cose mi è accaduto toccar qualche particolare 
de i stati di Sua Maestà, parlar de popoli, et 
finalmente discorrere circa la dispositione de Principi 
di Germania verso di lei, non sarà fuor di proposito, 
che tenti hora di rapresentar per quanto s'estende la 
coniettura, di che animo sia Sua Maestà verso quei 
Principi, con i quali sia per amicitia et parentella, o 
pur per rispetto di stato ha qualche corrispondenza, et 
cominciaro dal Pontefice, al quale mostra Sua Maestà 
alle volte nelli ragionamenti di portar molta riverenza, 
ma per quanto si crede questa riverenza è più 
tosto misurata dal commodo, che ne può ricever da lui, 
che da altro, perchè speraria Sua Maestà in qual si 
voglia occasione di guerra Turchesca d'esser sovvenuto 
da Sua Santità di denari, de genti, et che devesse anco 
affaticarsi, perchè fosse aiutata da altri, poi 
designando far riuscir il figliolo Re de Romani, con 
più ragione non è dubio potra esser favorita dalli 
Elettori Ecclesiastici, mostrando d'haver in riverenza 
il Pontefice, che si facesse altramente, et il rispetto 
del Re catholico è havuto da lei in questo caso in non 
poca consideratione, et si può dire, che con questo 
Pontefice si sia trattenuta per un pezzo in molta 
amorevolezza, perchè se ben Sua Santità 
nell'assontione al Ponteficato, ritrovasse in piedi il 
titolo di Fiorenza, et la lite de precedenza tra esso di 
Fiorenza con Ferrara, due cose, che diverse volte han 
causato grande alteratione in Sua Maestà, e in tutto 'l 
resto della corte, pure co 'l lasciarsi intendere di non 
volersi ingerir a modo alcuno nella precedenza, et nel 
titolo, non ci voler metter niente del suo, mostrandosi 
insieme desiderosa di compiacerla in quello, che 
dipendesse da lei, non le denegando mai cosa che le 
richiedesse, fece sì, che cessate le contentioni 
odiose, la precedenza cominciò trattarsi in corte dalli 
Ambasciatori quietàmente per non vederci mai il fine, 
et il titolo parve che s'adormentasse, come anco si 
ritrova al presente, ma questa buona dispositione fu 
tutta perturbata dalla negotiatione di Polonia, perchè 
persuasa Sua Maestà che 'l Cardinal Legato havesse 
favorito Francia, et non le parendo verissimile, 
ch'havesse ciò fatto senza commissione del Papa, si 
riempì di grandissimo sdegno contra l'uno, et l'altro 
di loro, se ben che 'l Papa parlava modestamente, ma il 
sdegno tanto più ci conveniva essere, quanto che Sua 
Santita si lodava del Legato, affirmandole, ch'havea 
fatto il debito suo senza transgredir in alcuna parte 
gl'ordeni havuti, che furno di favorir il Serenissimo 
Principe Hernesto, dalla qual trattatione si può cavar 
questo precetto, che nelle cose incerte, et facili a 
mutar faccia, non si dè mai scompagnare il timore dalla 
speranza se ben grandissima, nè deve alcun ministro 
prometter più di quello, che ricerca l'incertitudine di 
esse, altramente con poco honor suo ben spesso si 
trovera ingannato, et il Principe non ben servito. 
Giunti che furono li Ambasciatori di Sua Maestà 
in Polonia, et praticati ch'hebbero alquanti de quei 
principali, si credero per haverne riportate buone 
parole, d'haver già acquistato quel Regno, et perchè 
nessun altro participasse della gloria, scrissero, che 
'l Cardinale non poteva niente, et che 'l mostrarsi 
uniti con lui, havrebbe generato gran sospetto in tutti 
gli heretici, et in consequentia pregiudicato al 
negotio, però mossa Sua Maestà, et gl'altri da questo 
advertimento, fu deliberato nel consiglio di non 
communicargli cosa alcuna, onde poco giovò al Cardinale 
scriver diverse volte, et finalmente mandar anco il suo 
secretario a posta solecitando Sua Maestà, che gli 
desse quel ordine, che le piacesse, che così gli era 
comesso da Roma, perchè altro non ne riportò mai, che 
rengratiamenti, et che li Ambasciatori, quali erano su 
'l fatto gli communicarebbono quanto che facesse 
bisogno, i quali non però gli fecero mai dire, o 
dissero cosa alcuna. Venuto poi il tempo della Dieta, et 
vedendo li Ambasciatori, ch'altro era il trattar con 
20 o 30 particolari, et altro l'haver a far con 30 
o 40 huomini, tutti quanto alla elettione di egual 
auttorità, et già per la maggior parte inclinati al 
nome Francese, et con molto sdegno contra Tedeschi per 
ritirarsi dalle promesse fatte, scrissero, che le cose 
passariano bene se 'l legato fosse con loro, ma che esso 
favoriva Francia, dolendosi anco, che co 'l esser troppo 
solecito nelle cose della religione, havesse lor fatto 
danno, così quello, che poco prima per il detto loro 
non poteva niente, volevano che fosse bastante di tor, 
et dar quel regno a suo piacere, et perchè la rivolta 
del Cardinale fosse più facilmente creduta, la 
colorivano con dire, che essendo egli Venetiano, non 
poteva volere la grandezza di casa d'Austria, et che di 
questo n'havesse anco havuto lettere dalla Serenità 
Vostra. Nè hebbero fatica in far creder a Sua Maestà, 
che veramente il Cardinale non l'havesse favorita, sì 
perchè l'essito fu totalmente contrario alle speranze, 
come perchè ogni ragion voleva, che più tosto ella 
desse fede alli suoi Ambasciatori huomini di molta 
auttorità, che a nessun altro, de qui avvenne, che non 
volse mai admetter cosa, che Cardinale scrivesse, o le 
facesse dire in giustificatione sua, et finalmente per 
non udirlo, gli prohibì il passar per Vienna, con tutto 
che 'l Papa se ne dolesse, et ne facesse grandissima 
instantia, et fu creduto, che se ben il sdegno era 
indrizzato apertamente contra 'l Cardinale, che però il 
risentimento risguardasse anco Sua Santità, recusando di 
admettere, un suo rapresentante così principale, com'è 
un legato, et con questo fine tardò tanto a 
mandarle Ambasciatore, che resieda in luogo del morto, 
et habbia anco fatto dipoi diverse cose, che non è 
necessario qui racontarle, con poca satisfattione di Sua 
Santità, della quale con tutto ciò per il rispetto 
tocco nel principio, cioè il commodo, che ne spera, ne 
parla riservatamente. Questa negotiatione di Polonia ha 
parimenti alterata la buona intelligenza, et 
amorevolezza, che è per il parentado, et per i mutui 
officij, ogn'hora più s'intrinsicava con Francia, 
perchè non può patir Sua Maestà, che gente tanto 
lontana, sia venuta a competer seco, et a levarle un 
regno, quale per vicinanza, et per parentella le pareva 
di poter pretendere più de nessun'altro, quello anco 
ch'accresce il ramarico, et disacerba maggiormente 
l'animo, è, che francesi nell'oratione, che fecero 
publicamente nel Senato al tempo della elettione co 'l 
dar diverse punture a casa d'Austria, mostrassero di 
portarle poco rispetto, la qual cosa saria non è dubio 
di molto minor risentimento, se lasciata da un canto per 
un poco la passione, fosse posto in consideratione, che 
francesi furono provocati, et che prima gli Imperiali 
publicorno, et mandorno scritture per tutta Polonia 
havute da Vienna, che per consiglio di Monsignor 
d'Angiù fosse morto l'admiraglio, et suoi seguaci, per 
metterlo come fecero in odio a tutti gli heretici di 
quel Regno, attribuendo a lui tutto 'l fatto di quella 
essecutione, li oratori anco di Sua Maestà, che furono 
primi a parlare, non stetero con la bocca chiusa, a 
talchè non è da maravigliarsi, se Monluch, ch'orò doppo 
di loro, cercasse non solo di rispondere a tutte 
l'oppositioni, come fece, ma ancora di vendicarsi in 
quanto poteva, ma perchè quest'affetto de noi medesimi 
è causa, che ben spesso si facciamo lecito quello, che 
biasmiamo in altri, de qui aviene, come a punto è 
successo in questo caso, che senza rivolger niente 
niente gl'occhi in noi stessi, volontieri diventiamo 
censori dell'attioni d'altri. Il sdegno che n'ha preso 
Sua Maestà, certo è grandissimo, et però ha atto 
diversi tentativi, perchè quel regno doppo l'elettione 
tumultuasse, nè l'harria parso far poco acquisto, se lo 
havesse cavato de mano a Francesi, et poi fosse caduto 
in chi essere si volesse; onde non si può fallar 
a credere, che con tutta la strettezza del parentado, 
che vi è, non possa esservi da qui inanti 
nell'intrinsico volontà molto sincera, pure con tutto 
ciò, se ben il Re Christianissimo ritien all'Imperator 
Mez, Tul e Verdun, non par verissimile, che 'l 
Imperatore sia mai per tentare cosa alcuna contra di 
lui, ben potria essere, che se quel Re fosse di nuovo 
travagliato da guerre intestine, che Sua Maestà si 
dimostrasse manco calda in divertir, che di Germania non 
andassero genti in soccorso de suoi ribelli di quello, 
ch'harria fatto prima, che succedessero queste male 
satisfattioni. Con Spagna per ragion di natura ci 
doveria essere amore, et buona intelligenza, poichè 
sono di un sangue istesso, et sangue meschiato più 
d'una volta strettamente fra loro, pure se ben Sua 
Maestà non si duole espressamente del Re Catholico, si 
lamenta almeno che 'l si dia troppo in preda de suoi 
ministri, contra i quali è accesa Sua Maestà di tanto 
sdegno, che niuna cosa fa più volontieri, che dir mal 
di tutti loro, n'ha rispetto a farlo più con questo, 
che con quello, ma ne parla indifferentemente con 
ogn'uno, et con me n'ha tenuto diverse volte lunghissimi 
ragionamenti, chiamandoli Spagnoleti, quasi volesse 
inferire, che solo mirino il proprio commodo, et sia 
certa Vostra Serenità che questo scandolizarsi spesso 
di loro, è stato una delle principal cause, che tenesse 
Sua Maestà irrisoluta nella trattatione della lega, 
perchè seben nel principio tutto 'l dubio era, che 
Vostra Serenità finalmente non s'accommodasse sì per 
la spesa, come per il comercio di levante tanto 
necessario a questa Città, ma vedendola tolerar diversi 
torti notabilissimi contra l'espresse conditioni della 
lega, et pure infiamarsi ogn'hera più alla guerra, 
cominciò Sua Maestà a ritirarsi da quella prima 
credenza, et temere insieme, che i torti non 
multiplicassero tanto, che si facessero come è seguito 
insoportabili, et non è molto, che parlando ella con 
persone di conditione stata a tutta questa guerra doppo 
diversi propositi, che divisava seco 
domestichissimamente intrata in simili particolari 
disse, van dicendo alcuni, che s'io fosse entrata, la 
lega non sarebbe rotta, forse sarei stato il primo io a 
romperla, perchè non haverei potuto tolerare certe 
cose, in fine il proceder de Spagnoli non è niente al 
gusto di Sua Maestà, la quale tassandoli d'arrogantia, 
suol dire, che credono saper tutto, è poter tutto, et 
de qui aviene, che non tengono conto d'alcuno, et son 
atti insoportabili in ogni luogo, nè tacerò questa 
piacevolezza pur dittami da Sua Maestà, quando 'l Duca 
d'Alva devea partire di Fiandra, mi scrive, disse, 
un Fiamengo, il vostro.</p>
<p>Duca partirà, et in suo luogo aspettamo il 
commendatore maggiore di Castiglia, quale intendemo 
esser persona intelligente, destra, et molto humana, se 
ben non s'è mai sentito dire, che dell'inferno escano 
buoni diavoli, et per assicurarsi ch'io havessi ben 
appresa la forza del moto, soggionse ridendo per inferno 
s'intende Spagna.</p>
<p>L'odio in effetto che ella dimostra verso Spagnoli è 
grande, et procede, perchè le pare d'essere poco 
stimata da loro, et se ben lo può haver conosciuto in 
diverse occasioni, più chiaramente le par d'haverlo 
compreso in queste cose di Fiandra, perchè credendo Sua 
Maestà poterle accommodare, lo promese dicono a diversi 
Principi di Germania, et fu quando mando l'Arciduca 
Carlo in Spagna, ma non essendole riuscito il disegno 
s'avide con molto suo ramarico di poter manco, che non 
pensava, et d'haver perduto presso i Principi et altri 
per la promessa fatta non poco di riputatione, non è 
già restata per questo di trattar continoamente, 
perchè si devenisse a qualche compositione, et havrebbe 
voluto, che 'l Re mostrando di farlo in gratia sua si 
fosse contentato di perdonar a tutti, et conforme alla 
capitulatione di Patavia lasciar vender i beni a quelli, 
che non volessero viver nella sua religione, et de i 
confiscati farne gratia, et lasciar goder i suoi beni al 
Principe d'Oranges et altri, però stando fuori del 
paese, gli proponeva anco, che per quietar gli animi de 
quei popoli tanto alterati contra Spagnoli, havrebbe 
potuto metter per adesso a quel governo uno de suoi 
figlioli, ma sin qua poco è stata ascoltata, perchè al 
primo di lasciar goder i beni, dicono Spagnoli, 
bravando, di voler più tosto perder la Fiandra, o per 
conservarla, spender quanto possiede il Re altrove, 
ch'haverla con simili compositioni poco ubidiente, et di 
porre al governo uno delli figlioli di Sua Maestà non 
par che vi prestino orecchie nè poco, nè molto, 
dubitando come si crede, che di governatore el non 
divenisse presto Signore, <hi rend="italic"><foreign lang="lat">massime</foreign></hi> considerando quanto 
sia odioso a quei popoli hora il nome Spagnolo, in che 
l'Imperatore ha bisogno de molti stati per proveder a 
molti figlioli. Sente Sua Maestà infinito dispiacere, 
che pur quei moti vadano inanti, perchè mentre stano in 
piedi difficilmente può sperare, così è il giuditio 
commune di ridur a nessun buon fine l'elettione del Re 
de Romani, anzi servino per ritirata a coloro, che 
non han voglia di compiacerla, con dire per via di 
consiglio, che devrebbe Sua Maestà cercar prima 
d'accommodarli, et poi quietati che si fossero gl'animi 
de diversi Principi alterati, non è dubio per causa 
d'essi potria tender a questo negotio, et facilmente 
riportarne l'intento suo, così la continoation de quei 
romori per il rispetto ch'ho detto le torna de molto 
incommodo, et pur con tutto ciò, et che si veda perdere 
la reputatione, et essere poco stimata da Spagnoli, 
convien per manco male depender in certo modo da loro, 
perchè a dire la verità stando li humori di Germania 
nel modo che stanno, suoi figlioli non possono haver 
più certo appoggio che Re di Spagna, et disegnando 
farne alcuno di chiesa, non si trova fuori di Spagna 
Arcivescovadi di Toledo. La mala satisfattione, che 
prende Sua Maestà de Spagnoli, il male che la ne dice, 
quello che dicono tutti gl'altri della corte, vien a 
moderar un poco presso gl'huomini de discorso il sdegno 
concetto contra di questo stato, perchè quando alle 
volte cascano simil propositi, s'alcun per sorte dice 
Venetiani han ben saputo quel, ch'han fatto, quantunque 
non vogliano confessarlo, almeno tacciono, nè ardiscono 
contradirlo. Verso 'l Re di Polonia non può far che Sua 
Maestà non sia d'animo pieno di ramarico,vedendolo 
occupar quella sede, che designava per il figliolo, pure 
con tutto ciò è da credere, che cercarà di trattenirsi 
in buona amicitia seco, sì perchè le cose sue sono in 
stato, ch'han bisogno de buoni vicini, come perchè quel 
Re oltre esser potente, et confinante per un gran tratto 
può pretender sopra la Slesia provincia molto 
importante incorporata al presente secondo che ho detto 
ancora al Regno di Bohemia, poi l'amicitia del Turco, co 
'l quale vogliono che Francesi siano hora una cosa 
medesma, lo arà sempre essere presso ogn'uno in molta 
consideratione, et perchè Vostra Serenità più d'una 
volta ne i disturbi ch'ha havuti da Turchi è stata in 
opinione, anzi ha eletti Ambasciatori per procurar 
qualche diversione da quella parte, non potrà parer 
superfluo, <hi rend="italic"><foreign lang="lat">massime</foreign></hi> con l'occasione di questa nuova 
elettione, circa la quale mi è accaduto scrivere tante, 
et tante volte, se hora dirò brevemente alcuna cosa 
dell'auttorità di quel Re, et de gli ordeni de quel 
Regno. Vogliono i Polachi, che il lor governo sia di 
Republica, et così la chiamano, et che quantunque 
habbiano il Re, sia solamente per denominar con più 
dignità il capo di essa, poichè l'auttorità sua a 
tanto s'estende, et non più, quanto gli vien permesso 
dalle leggi. Nell'elettione de Re tutta la nobiltà ha 
noto indiferentemente, nè alcuno per grande che 
'l si sia in quel caso ha niente di più di qual si 
voglia più povero, et più abietto, come a punto si è 
veduto in questa elettione, ch'infiniti v'erano venuti a 
piedi con un baston in mano, et si ha da sapere, che i 
Polachi per servir, o per arar la terra, non reputano 
perder niente della lor nobiltà, per che non acciano 
arte mecanica, o mercantia, et però tutti quei 
principali sono serviti da nobeli, et molti anco 
coltivano i terreni, che in tanta moltitudine non tutti 
possono essere accommodati.</p>
<p>Oltre il Re, quale com'ho detto può essere con altro 
nome chiamato capo, vi è il Senato, che costituisce il 
corpo regolato della Republica, nel quale entrano dui 
Arcivescovi, et 13 Vescovi, che representano tutto 
l'ordine ecclesiastico, et ottengono i primi luoghi 
parte alla destra del Re, et parte alla sinistra, primo 
de quali è l'Arcivescovo di Gnesna primate del Regno, 
al quale in assentia del Re, o nel interregno 
s'appartiene convocar le Diete, et a lui in quel tempo 
an capo tutti i negotij. Dell'ordine secolare sono prima 
12 di Polonia, 19 di Lituania, 31 Palatini, che in 
tante provincie è diviso il Regno compresa la Lituania, 
poi 77 castellani, il Marescial del Regno, quel della 
corte, il Thesorier generale, il gran cancelliero, il 
Vicecancelliero, et altretanti simili officiali per 
Lituania, perchè quel gran Ducato, che così è 
chiamato fuor che in esser congionto alla corona in 
tutte l'altre cose, fa da sè separatamente dalla 
Polonia, di più v'entrano li Capitani di Cracovia, di 
Posnania et di Samogitia, tre subcamerarij di Prussia, 
et sei deputati delle tre terre di Prussia, Dancich, 
Torrunia et Elbinga, le quali per i privilegi ch'hanno 
si governano da sè, pagando tributo al Regno, et il Re 
da loro il magistrato, ma de i loro medesmi, così 
l'ordine secolare vien ad essere de 130 che in tutto 
con li Ecclesiastici fan il numero de 145 senatori. 
Questo senato per l'ordinario non si radduna mai, se non 
chiamato dal Re, ma s'occorresse 'l bisogno, et che 'l 
Re non se ne curasse, il primate potrebbe intimarlo, et 
quando è chiamato all'hora per ciascun Palatino un mese 
inanti, et in un medesmo giorno, si hanno i conventi 
particolari alla presenza de i Palatini, ne i quali 
eleggono Nuncij chi più, chi manco, che nelle Diete 
rapresentano tutta la nobiltà de i lor palatinati, ma 
non han voto nè consultivo, nè decisivo, solo 
assistono per veder, che non si faccia cosa contra i 
privilegi della nobiltà, et alle volte richiedono al 
Re, che consigli alcuna cosa per parte de i lor 
palatinati, a i quali poi riferiscono, quanto si è 
determinato nella Dieta, convocato il Senato, overo 
Dieta, il Re propone ciò che gli piace, et udita ch'ha 
l'opinion di ciascuno, che tutti parlano per ordine, 
secondo le dignità che tengono, cominciando il 
castellano, che è il primo a parlar, come primo 
Senatore, se ben è castellano dice la sua, poi fa il 
decreto, come li pare, se ben pochi sentissero con lui, 
a talchè fuori che in certe cose, che dirò, il Senato 
ha voto simplicemente consultivo, è vero, che in questo 
interregno son statè proposte diverse leggi, che 
restringono grandemente la potestà Regia, volendo che 
così, come in tutte le cose d'importanza spettanti al 
Regno, è necessitato il Re consigliarsi, o con tutto il 
Senato se il tempo porta di poter convocar la Dietà, o 
con li Senatori che si ritrovano più vicini, così sia 
necessario, che tutte le resolutioni sian atte per 
deliberatione della maggior parte, ma perchè le 
costitutioni di quel Regno vogliono, che niun decreto 
s'intenda valido, se non è di consenso d'ambi li stati 
ecclesiastico, et secolare, non havendo l'ecclesiastico 
consentito, anzi protestato, et così molti Senatori con 
varij dispareri sopra di esse, si tiene, che <foreign lang="lat"><hi rend="italic">de 
iure</hi></foreign> non siano d'alcun valore, pure con tutto ciò 
converà il Re in questo principio procieder con molto 
risguardo, ma fermato ch'habbia un poco il piede nel 
Regno, i polachi istessi dicono, che farà di queste 
leggi quello che vorrà, perchè di ragione non sarà 
ubligato osservarle. Quelle cose mo, che anco secondo 
gl'ordeni antichi ricercano il consenso della maggior 
parte del Senato sono far pace, guerra, o lega, 
annullar, o introdur leggi, metter nove gabelle, por 
tributo universale al Regno, far nova sorte di monete, 
et dechiararsi il successore, et anco in queste, fuor 
che nelle tre prime è necessario il consenso della 
nobiltà, come parimente saria necessario se si 
trattasse alcuna cosa contra i privilegi di essa, ma con 
tutto che 'l Re in queste cose, che sono le più 
importanti habbia legate le mani, ha non dimeno il modo 
di slegarsele facilmente, perchè essendo assoluto 
distributor de tutti i beneficij, et officij del Regno, 
parte de quali come i palatinati, et castellanati sono 
di grandissima auttorità, et parte di molta utilità, 
come i capetaneati, che hanno la giurisdittione delle 
terre, et territorij, nè repugnando, ch'un Palatino, o 
Castellano sia anco Capitano, come repugnaria l'esser 
Palatino e Castellano, ogn'uno per haverne cerca di star 
ben con lui, oltre di questo, distribuisce anco quel Re 
infiniti terreni pur in vita per certo prezzo, et si 
chiamano beni caduchi, con i quali può in un tratto far 
un di povero ricco; onde è nato il proverbio, che 
non vive a chi il Re non da del pane, et così può 
obligarsi gli animi di particolari, overo con la 
speranza de simil commodi farseli obsequenti, <hi rend="italic"><foreign lang="lat">massime</foreign></hi> 
che 'l Polacco è prodigo per natura, et co 'l dinaro 
s'induria a far ogni cosa, sono anco stati soliti i Re 
passati con bell'arte far per il più queste 
destributioni in fine delle Diete, acciochè quelli, che 
aspiravano ad alcuna cosa, non solo non havessero 
ardimento d'opporsi alla volontà del Re, che ben 
sapeano quale la era, ma per acquistarsi la gratia sua, 
et così farsi più meritevoli di quel tanto, che 
desideravano, cercassero come succedeva di difenderla, 
et sostentarla, onde per questo rispetto sogliono dire, 
che 'l Re di Polonia sia più in fatti, che in parole, 
perchè con esser distributor de tutti i gradi, honori, 
et utilità solo, et senza consiglio d'alcuno, fa 
quello, che vuole, et del consiglio, et dell'assenso de 
particolari, oltre che i polachi sono per natura molto 
affettionati al lor Re, et l'hanno in grandissima 
veneratione. Non havea già questa mira il Re morto de 
guadagnarsi con i beneficij gli animi de Senatori, 
perchè immerso nell'avaritia, vendeva ogni cosa per 
debole, o picciola che la si fosse, più modestamente si 
portava la Regina Bona sua madre, perchè occhiava chi 
le pareva, et gli diceva tale, mi rallegro, che 'l Re ti 
vuol dare il tal officio, rispondeva esso, come si fa, o 
non toccarà a me, non sarei così fortunato, et ella 
presto soggiungeva, giocarò pegno tanti mille fiorini, 
et dicea più et manco secondo la qualità del 
magistrato, o altro da esser distribuito, colui, che 
intendeva il tergo, se ne contentava, et ella subito 
glielo faceva conferire, et guadagnava 'l pegno, a 
questo modo cumulava quei tanti dinari, che mandava ogni 
tratto in Italia, et che portò finalmente seco, quando 
ci venne. Non ha quel Re rendita alcuna particolare, che 
tutte vanno nell'erario publico, che chiamano Thesoro, 
ma solamente per il suo viver, et di tutta la corte 
tengane quanta vuole, ha alquante ville, che gli dano 
tutte le cose necessarie, eccetto il vino, et le 
spitiarie, et per quelle vi è anco certo assignamento, 
che si spende ogn'anno in esse, è mò vero, che questo 
Thesoro publico si dà fuori dal Thesoriero non co 'l 
consiglio d'alcuno, ma solo di ordine del Re, nè ad 
altri, che a lui se ne dà conto, et però difficilmente 
si può sapere a che somma ascendino l'entrate di quel 
Regno, perchè i Re istessi l'hanno tenute nascoste, per 
poter addurre necessità, et più a lor piacere metter 
delle contributioni, o tributi al Regno ne i bisogni 
occorrenti, pur dicono alcuni, che detratte le 
spese, possi entrar nell'erario di Polonia circa 
500/m. ducati et in quello di Lituania 200/m. altri, 
all'incontro vogliono, ch'in tutto non sian più de 
500/m. in circa, et così l'opinioni sono diverse con 
molta incertitudine per la causa addotta di sopra. 
Consistono l'entrate di quel Regno in gabelle di tutte 
le mercantie, ch'entrano, et escono, in minere 
d'argento, di piombo, et altri metalli, che sono presso 
Cracovia, et in Russia, in le minere del sale che si 
cava dalla terra pur presso Cracovia durissimo, et in 
altro sale, che si fa d'acque di fontane, come in 
Germania, di più in quattro carantani del campo, che 
pagano tutti i coltivati, l'obligo ch'hanno i 
capitaniati d'un tanto per uno, il tributto, che dan le 
tre terre dette di sopra, et quel che paga la Prussia, 
la qual non ha l'obligo delli quattro carantani, ma 
altre gravezze e è tenuta difender a sue spese i suoi 
confini, se però gran bisogno non ricercasse maggior 
forze. Questo dinaro entra tutto nell'erario publico, ma 
si ha da sapere, che non tutti sono sottoposti al 
pagamento delli quattro carantani per campo, perchè in 
Polonia vi sono quattro sorte di genti, Ecclesiastici, 
Nobeli, cittadini et contadini. Li Ecclesiastici sono 
del tutto liberi, et quanto a i beni, et quant'a i 
sudditi, che sono sotto di loro, perchè l'appellationi 
del Vescovo vanno all'Arcivescovo, et di là a Roma, 
solo ha il Re la denominatione de Vescovati, et 
Arcivescovati, et nominando persone idonee il Papa le 
conferma, però quando concorrono nelle impositioni, che 
si pongono per bisogno publico, fanno i lor sinodi 
separati, et quanto dano, s'intende esser dato di 
propria volontà senza obligo di sorte alcuna. Li nobeli 
anch'essi sono molto privilegiati, che quanto a i boni, 
restano liberi d'ogni angaria fuor che quando per 
decreto del Senato s'impone tributo universale a tutto 
'l Regno, et non possono esser giudicati nell'honor, et 
nella vita, fuor che dal Re, et iusta la forma delle 
leggi. Li cittadini, mercanti, o artefici non hanno 
privilegio di sorte alcuna, nè sono capaci d'alcun 
grado, o magistrato, sia ecclesiastico, o secolare, fuor 
che de alcuni molto inferiori, ma se sono dottori nelle 
cose di chiesa, haveran qualche avantaggio sopra de 
gl'altri. Li Naturali siano di che nobile, et grande 
esser si voglia, non sono in alcuna stima, et quasi 
peggio che li artefici, nè può giovarli legitimatione 
di sorte alcuna, non possono portar armi senza 
privilegio, nè esser fatti nobeli, ben i lor figlioli, 
et questa è anco una delle potesta del Re, che da la 
nobiltà a chi gli piace, pur che sia nato di legitimo 
matrimonio, et non accia arte mecanica, o 
mercantia, et che habbino beni nel Regno, ma se son 
forestieri anco senza beni, possono esser fatti, pur che 
ne i lor paesi non siano mecanici, et come un forestiero 
ha beni, et è fatto nobile, et capace d'ogni grado 
quanto li principali. La quarta sorte d'huomini, che 
sono i contadini, è veramente miserabile, perchè si 
vendono con le ville, et li patroni li possono et 
vender, et donar, et far morire, secondo ch'indovinano 
haver buone conscientie. Onde per quanto s'intende non 
è strussio, che quei gramazzi non patiscano. La 
nobiltà all'incontro de privilegi, et essentioni che 
gode, è ubligata seguitar il Re alla guerra a sue 
spese, se però la guerra è difensiva, et che 'l Re vi 
vadi in persona, nè il Re in tal caso spende del 
Thesoro in altro, che in artigliaria, et monitioni, 
perchè le terre dano fantaria più atta per guastadori, 
che per soldati de carri, et simil cose necessarie per 
le bagaglie dell'essercito, et quando il Re si trova in 
campo, è molto assoluto patrone, cessano li giuditij 
per il Regno, che vanno tutti in campo, et si giudica 
secondo che lui commanda, se anco il Re non va in 
persona, ma constituisca un Capitano generale i 
feudatarij non sono obligati andarvi, gli altri si, ma 
sono pagati de tributi, che si pongono; se la guerra è 
offensiva, è tenuta la nobiltà parimente seguitar il 
Re, ma subito che esce dalli confini, convien pagarla a 
ragion di nostra monetà de cinque scudi per testa ogni 
tre mesi, et questo pagamento lo deve far del suo in 
caso, che non taccia contentar la nobiltà, che si ponga 
tributo universale, altramente i tributi sono per la 
guerra difensiva solamente. Vogliono che quel Re senza 
sfornir i confini et le fortezze, che non sono molte de 
i debiti presidij, possa uscir in campagna con 80/m. 
cavalli di Polonia, et 50/m. di Lituania, et all'hora 
i Castellani, conducono quei, che sono sotto di loro 
alli Palatini, et i Palatini al Re, et per il più 
armati li Polachi come gli Ongari, o Turchi, et molti 
anco alla legiera secondo il costume d'Italia.</p>
<p>De fantaria pocca ne è del paese che tutti si mettono 
a cavallo, et quei pochi che usano, sono Valachi, o 
Ongari, o veramente Thedeschi, chiamati dalla Prussia 
quando n'ha bisogno con la commodità della vicinanza, 
il mancamento, ch' ha quel Regno d'archibuggiaria, et 
d'altra disciplina militare a piedi giudicata da ogn'uno 
necessariissima nelli esserciti, fu causa, che tanto si 
ragionasse, et tanto fossero magnificati quei 
archibuggieri guasconi, offerti da Monluch al tempo 
dell'elettione, et questa è una delle quattro cose 
principali, chè s'aspettano da questo Re, l'una 
è, che i costumi con la pratica de forestieri, più si 
poliscano, che tolti fuori quelli, che son stati in 
Italia, gli altri tutti n'hanno bisogno, che il regno 
s'abellisca, et nobiliti de edificij, perchè se esso 
fabricara con l'essempio suo, sarà causa, che altri 
anco fabricarano, et così non solo i luoghi de 
particolari, ma ancora le citta potrano col tempo 
prender qualche miglior forma, che tolte fuori Cracovia, 
e Posnania, l'altre tutte sono cavagne, nè quelle anco 
contengono in sè molta eccellenza, la religione viene 
per terza, et la quarta et ultima che habbia con 
l'essempio suo a ristaurarsi è, che essendo allenato 
nelli armi, habbia da svegliar quella nobiltà marcita 
nell'ocio è un gran pezzo, et introdurvi ordine di 
fanteria, che se lo fara, potra facilmente quel Regno, 
così come è amplissimo, che la Lituania sola circonda 
più d'ottocento miglia Italiani, così riuscir anco 
presso ogn'uno stimatissimo, et potentissimo. Se quel Re 
vorrà far guerra, haverà dove impiegar l'armi, perchè 
i Tartari, et i Moscoviti sono i nemici naturali de i 
Polachi, et de i Lituani, et si trova in obligo di 
ricuperar Smolenco et Polotzco, provincie d'importantia 
della Lituania occupate dal Moscovita, sì anco vorrà 
viver in pace, lo potrà fare forse più di qual si 
voglia Re passato, perchè il Moscovita ha tutti i suoi 
pensieri volti contra i Tartari, et mostra desiderio di 
continuar in tregua con Polachi; i Tartari de ordine del 
Turco, così si crede, et se n'è anco veduto principio, 
s'asteniranno dalle incursioni, et con gl'altri 
Principi, con i quali confina, che sono Imperator, 
Turco, Svetia, Pomerania, Brandemburgh con tutti è in 
pace, nè per ragione ha da temere da essere molestato 
di loro.</p>
<p>Non restaro di dire, che i Polacchi fra tutti gli 
oltramontani sono inclinati alla natione Italiana, et 
fra gli Italiani al nome Venetiano, sì perchè par a 
loro, che vi sia qualche conformità di governo, qua 
Republica, là Republica, qua Senato, là Senato, come 
perchè quasi tutti i figlioli de quei principali 
vengono in studio a Padoa, et da quella vita scolastica 
soavissima a tutti i gioveni oltre la disciplina delle 
lettere concepiscono un non so che di contentezza 
nell'animo, che li obliga a tenir grata memoria di 
questo Stato, et certo considerando con chi quella 
natione confina, non si può fallar a mantenersela 
amorevole, nè si deve restar per pace, o buona 
intelligenza, ch'habbia hora con i vicini, perchè 
l'amicitie de Principi sono connumerate tra le cose più 
istabili, non sempre sono gl'istessi, et co' l 
mutar faccia, possono mutarsi anco i pensieri, poi 
nascono delle occasioni impensate ch'eccittano gli animi 
a nuovi disegni, et succedono alle volte tali accidenti, 
che i principi o alletati, o sforzati, convengono mutar 
proposito; ma non più dalle cose di Polonia, che forse 
mi son anco allargato troppo, tornarò a sua Maestà, et 
parlarò del Turco, co'l quale ha per mira principale di 
mantenersi in buona pace, et che' l si contenti de quei 
30/m. ongari, che li paga ogn'anno di tributo, o di 
presente, secondo che dicono, credendo honestar il atto 
con la mutatione del nome, et per dir il vero, ha gran 
causa Sua Maestà di procurarsi quanto più sia 
possibile ogni quiete da quella parte, perchè stando le 
cose sue nel termine, che si ritrovano a giuditio de 
suoi medesmi, tanto possiede dell'Ongaria, quanto le è 
permesso dal Turco, et se ben con tutte le tregue, che 
vi siano, patiscono quei popoli ogni dì mille danni da 
Turchi, et che 'l paese sempre più si vada desertando, 
pore secondo il proverbio è molto meglio stato guasto, 
che perduto, et però le mette conto scorrer così fin 
che piaccia a Dio mandarle meglior fortuna.</p>
<p>Delli Principi d'Italia il Signor Duca di Savoia è 
stimato da sua Maestà, et havuto in honoratissima 
consideratione. Quel de Mantoa è amato come cognato, 
Ferrara oltre che è amato come cognato, è tenuto caro 
per particolar affettione. Di Fiorenza non si parla, che 
è in molto sdegno, parendole che troppo arditamente 
habbia voluto contrastar seco, pur verso il Principe 
mostra buona volontà, et gli scrive alle volte secondo 
ch'occorre, come fu ultimameute in raccommandatione dal 
conte di Pitigliano, et gli fece dir a bocca, che si 
potea prometter di lei in qual si voglia cosa ogni 
amorevole demonstratione fuor che in quella del novo 
titolo, et se ben il Duca di Fiorenza non ha alla corte 
autori aperti, anzi che tutti per rispetto di Sua 
Maestà mostrino sentirgli contra, pure sa usar 
benissimi mezi per serrar la bocca a molti, nè manca di 
trattenersi, et con officij, et con presenti con diversi 
Principi di Germania. Di che animo possa esser Sua 
Maestà verso di questo Stato, presuposto che sia un 
fondamento, qual è verissimo, non sarà cosa difficile 
dedurne la consequenza. Il fondamento è, che tutte le 
genti de quei paesi, sian de che conditione esser si 
voglia, tengono per fermo, che Vostra Serenità non sia 
ben disposta verso la casa d'Austria, non voglia la sua 
grandezza, anzi che in quello, che potesse, fosse sempre 
per impedirla, et perchè quest'opinione non solo 
s'estende all'Imperatore, ma ancora alli 
Serenissimi Arciduchi suoi fratelli, faro, che questa 
ultima parte della mia relatione sia commune a tutti 
loro. Che effetto possa far questa così universale 
opinione ne gl'animi de quei Principi, credo che sia 
cosa assai facile da conietturare, perchè finalmente i 
Principi veggono, et odono con gl'occhi, et con 
l'orecchie de suoi ministri, et per concluderla in due 
parole si può dire, et così è tenuto da ogn'uno, che 
questa amaritudine per non chiamarla assolutamente mala 
volonta, sia del tutto reciproca, ben è vero, che vi è 
questa differenza tra loro, che l'Imperator la dissimula 
benissimo, nè gl'Ambasciatori dalla Serenità Vostra 
possono dir, se non di essere ben veduti quanto 
all'estrinseco, et accarezzati dalla Maestà Sua. 
L'Arciduca Ferdinando è più libero, come è anco in 
ogn'altra cosa, ma credo che ci pensi manco de nessuno. 
L'Arciduca Carlo, se ben non è di peggior natura, pur 
per certi stimuli, che gli sono appresso, quai prendono 
occasione d'irritarlo con questi dispareri de confini, 
et pretensioni che sono in piedi, più se ne risente, et 
vi mette maggior pensiero, cosa che è certo degna di 
molta consideratione, perchè son Principi grandi 
confinanti, et con molte adderentie, et dependentie, 
pure se ben meritano di essere grandemente stimati, et 
si deve farlo per ogni ragione, non per questo si ha da 
spaventarsi, perchè anch'essi hanno i lor contrarij, 
nè separatamente se haveria da temere d'alcun di 
questi, che confinano, ogn'un sa che le guerre di 
qualche importanza ricercano quantità grande di denari, 
et questi di casa d'Austria non compreso l'Imperator per 
i Regni che possede, sono tenuti in Germania tra i 
Principi di mediocre richezze, il primo è giudicato, 
che sia il Duca di Sassonia, qual vogliono, che passi un 
million de taleri d'entrata, più ricco di lui, et di 
maggior stato sarà il figliolo dell'elettore di 
Brandemburgh, perchè oltre i suoi s'unirano in esso 
certi altri stati, doppo questo succede il Duca di 
Cleves, qual ne può haver dicono 700/m., et dietro a 
lui vengono li Arciduchi d'Austria, et Baviera, che 
batterano alli 400/m. in 500/m. in circa, poi il 
Palatino, Bransvich, Lantgravij d'Hessia, e Pomerania, 
che seran alli 300/m., ma questi dui ultimi sono più 
fratelli.</p>
<p>De gl'Ecclesiastici il più ricco senza comparatione è 
l'Arcivescovo di Salspurgh, che può haverne 300/m., 
hora con le entrate ch'ho dette, non vi essendo dinarj 
reposti, potrian far separatamente poche facende, et 
l'unirsi insieme saria cosa molto difficile, perchè 
l'Imperatore ha da fare assai in guardar i proprij 
stati, et l'Arciduca Ferdinando ha volti i suoi 
desegni in altro, che lo deviano in tutto da questo, si 
ritrova quel Principe doi figlioli maschi, nati d'una 
donna Augustana, che tiene già molto tempo, anzi da 
alquanti anni in qua, la tratta publicamente come 
moglie, nè può star un'hora senza di lei, et perchè 
l'Imperator Ferdinando suo padre, per divertir che 'l 
non potesse in alcun modo lasciar il stato a questi 
figlioli nè anco legitimati <foreign lang="lat"><hi rend="italic">per subsequens 
matrimonium</hi></foreign>, pose nel suo testamento, che se alcun 
de suoi figlioli non havesse heredi nati di legitimo 
matrimonio con certe conditioni, che escludono 
espressamente questi, il stato habbia a cader ne 
gl'altri fratelli, o in chi restasse di essi, anzi 
dicono di più, che facesse contentar l'Arciduca 
Ferdinando, et porvi l'assenso, per questa causa esso è 
tutto intento in cumular danari, et comprar castelli per 
provedere in quanto può alli figlioli, et però si dè 
credere, che sia lontanissimo da pensieri tali che lo 
meteriano in una spesa certa con molta incertitudiue 
dell'esito, et se in Friul vi fosse una sola fortezza 
reale, ardirei dire, che quando anco fossero uniti 
insieme non s'haveria da dubitar molto, perchè venendo 
in paese sterile per natura, et convenendo guadagnar il 
terreno a palmo a palmo, quello causarebbe strettezza de 
viveri, et questa lunghezza di tempo, il tempo 
chiarirebbe le borse de principi, et il mancamento de 
viveri i soldati thedeschi manco atti a patire de tutti 
gl'altri, però quello, che non facessero nel principio, 
no 'l fariano nè anco nel fine, et la fortezza serviria 
per romper co 'l temporigiare quel primo empito. Nè 
restarò di dire, che s'altro non intraviene, dal quale 
venga interrotto il corso già incamminato, s'ha da 
vedere in non molto spatio di tempo grandissima 
alteratione nelle cose di casa d'Austria, perchè 
l'Imperatore ha 47 anni, che non son pocchi in 
Alemagna accompagnati da gotta, renelle et trepidatione 
di cuore, la gotta spesso l'assalta, et le ha già 
talmente debilitati i piedi, che poco può caminare, la 
renella ogni tratto la travaglia, et la trepidatione 
quando le viene, la conduce a manifesto pericolo di 
morte, onde per giuditio de medici, non essendo <hi rend="italic"><foreign lang="lat">massime</foreign></hi> 
Sua Maestà el più regolato huomo del mondo, non può 
haver vita per molti anni, et morta lei il figliolo, che 
succederà ne i Regni d'Ongaria, et di Bohemia, per le 
cause dette, haverà sempre più da fare, che non 
vorebbe, all'incontro li altri cinque con tante 
particelle, che si farà dell'Austria fra tutti loro 
havran assai manco da fare, che non vorebbono, et se 
vorran far guerra, bisognarà per modo di dire che la 
facciano con le proprie vite più tosto, che con 
esserciti nutriti da loro. L'Arciduca Ferdinando se 
sopravive all'Imperatore, come vuol la ragion di natura, 
che ha doi anni manco di lui, et è sano, non sì erede, 
ch'habbia da star così facilmente se potrà al 
testamento del padre, ma far ogni tentativo di lasciar 
il stato alli figlioli legitimati <foreign lang="lat"><hi rend="italic">per subsequens 
matrimonium</hi></foreign>, onde potria nascer tra fratelli, et 
nepoti non solo rugine, ma ancora discordia aperta. 
L'Arciduca Carlo è giovine de 34 anni, et ha la 
moglie giovine, e bella, che gli fa ogn'anno un 
figliolo, et se ben non n'ha ancora de maschi, ch'el 
primo morse, pure la dispositione et il principio è 
tale, che può essere come certo d'haverne molti, i 
quali al suo tempo saran anch'essi su le divisioni, et 
così quello, ch'al presente unito è qual cosa partito, 
restaria debole, et in poca consideratione, pure con 
tutto ciò se si trovasse qualche temperamento a queste 
diferentie de confini, et pretensioni, lo reputarei cosa 
certo santissima, et salutifera, perchè così saria 
levata l'esca a quelli, ch'han piacer d'accender fuoco, 
et le male satisfattioni co 'l tempo potriano 
invechiarsi, et consumarsi. L'Imperatore mostra 
desiderarlo grandemente, et li pareria d'acquistar un 
non so che di reputatione presso l'universale, se co 'l 
mezo suo si terminassero, <hi rend="italic"><foreign lang="lat">massime</foreign></hi> che l'opinion vulgata 
è, che l'Arciduca dimandi in tutte le cose, et che di 
qua non ci sia altro, che occupationi indirette, che si 
fossero decise, ogn'uno restaria chiaro della verità, 
et gl'animi de quei Principi più quieti, de i quali, 
come ho detto di sopra, si deve tenerne gran conto, 
perchè in certi tempi, non solo i grandi, ma ancora i 
piccoli possono giovar, et nuocere, et cosa certa è, 
che i Principi confidenti, et amorevoli servono ne i 
bisogni per bellovardi, de i quali non so, come questo 
stato sia ben fornito, so ben questo, che 
nell'adversità passate molti parlavano volontieri de 
diverse pretensioni, onde non senza causa dissi alla 
Serenità Vostra, quando me le appresentai 
nell'Eccellentissimo Collegio, che se ben è debito di 
ciascuno che sia amorevole di questa sua patria 
desiderarle delle prosperità, che le facciano 
smenticare i travagli, et i danni passati, che io sopra 
tutti doveva farlo, perchè era stato in luogo, dove 
havea benissimo compreso, che nelle prosperità questo 
stato ha de molti amici, et qui mi tacqui, lasciando la 
consideratione opposita al discorso della Serenità 
Vostra, come anco faccio al presente senza devenir ad 
altro particolare a quello di questo Eccellentissimo 
Senato, ponendo insieme fine alle cose più essentiali 
osservate in questa mia legatione.</p></div1></body></text></TEI.2>
