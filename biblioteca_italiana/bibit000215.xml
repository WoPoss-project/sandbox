<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Codice sul volo degli uccelli</title>
      <author>Leonardo da Vinci</author>
    </titleStmt>
    <extent>57 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2006</date>
      <idno>bibit000215</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Il codice sul volo degli uccelli nella Biblioteca reale di Torino</title>
        <author>Leonardo da Vinci</author>
        <editor id="ed">Augusto Marinoni</editor>
        <publisher>Giunti-Barbera</publisher>
        <pubPlace>Firenze</pubPlace>
        <date>1976</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>400</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Pisa</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Pisa</name>
      </respStmt>
      <item>Correzione linguistica</item>
    </change>
    <change>
      <date>2005-07-14T00:00:00.000+02:00</date>
      <respStmt>
        <name>Daniele Silvi</name>
        <name>BIBIT</name>
      </respStmt>
      <item>Codifica XML</item>
    </change>
    <change>
      <date>2005-07-14T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>


<text>

<front>
<div1>

<head>Prima copertina. Interno</head>

	<p>Dello improntare medaglie .- Polta di smeriglio mista con acqua vite, o scaglia di ferro con aceto, o cenere di foglie di noce, o cenere di paglia sottilmente trita.</p>
<p>Il diamante si pesta involto in nel piombo, e battuto con martello, e disteso più volte tal piombo e raddoppiato. E si tiene involto nella carta acciò che tal polvere non si versi. E poi fondi il piombo, e la polvere vie' di sopra al piombo fonduto; la qual poi sia fregata infra due piastre d' acciaio, tanto si polverezzi bene. Di poi lavalo coll' acqua da partire e risolverassi la negredine del ferro e lascerà la polvere netta.</p>
<p>Lo smeriglio in pezzi grossi si rompe col metterlo sopra un panno i' molti doppi e si percote per fianco col martello; e così se ne va poi in iscaglie a poco a poco, e poi si pesta con facilità.</p>
<p>E se tu lo tenessi sopra l' ancudine, mai lo romperesti, essendo così grosso.</p>
<p>Chi macina li smalti, debbe fare tale esercizio sopra le piastre d' acciaio temperato col macinatoio d' acciaio, e poi metterlo nell' acqua forte, la qual risolve tutto esso acciaio, che s' è consumato e misto con esso smalto e lo fece nero, onde poi riman purificato e netto. E se tu lo  macini sul porfido, esso porfido si consuma e si mista collo smalto, e lo guasta; e l' acqua da partire mai lo lieva da dosso, perché non po risolvere tale porfido.</p>
<p>Se volli fare colore bello azzurro, risolvi lo smalto fatto col tartaro, e po' li leva il sal da dosso.</p>
<p>L' ottone vetrificato fa bello rosso.
</p>
</div1>
</front>
<body>
<div1>
<head>1 r</head>	
<p>Gravità nasce quando l' elemento è posto sopra l' altro elemento più sottil di lui.</p>
<p>Gravità è causata dall' uno elemento tirato nell' altro elemento.
</p>
<p>Prima - Seconda - Terza - Quarta
</p>
<p>Quanto il polo della bilancia sarà di minor grossezza, tanto la sua ventilazione fia di minor momento.</p>
<p>Quanto la bilancia è più lunga, tanto è di minor momento, perché il polo a tanta lunghezza viene a essere più sottile che alla bilancia corta, essendo  all' una e all' altra bilancia il polo d' una medesima grossezza.</p>
<p>Sempre la cosa lieve sta sopra alla grave, essendo in libertà l' una e l' altra. La parte più grieve de' corpi si fa guida della più lieve.</p>
<p>Come se 'l centro matematico fussi soffiziente a esser polo de la bilancia, la ventilazione non accaderebbe mai in tal bilancia.
</p>
<p>Sempre il centro del polo della bilancia fia per perpendicular linia sopra il contatto del suo sostentaculo.
</p>
<p>Questa mostra come chi la vol pigliare i pesi perpendiculare che sono equali, el ventilare della bilancia non è causato per questo, anzi sarìe proibito, né ancora è causato per la quinta di sopra, ma per la settima si prova esser per causa del polo materiale.
</p>
<p>Metti questa per quinta e confutala; e poi metti la quinta di sotto, in loco succedente, pur per quinta.
</p>
<p>Nella bilancia retonda ovver circulare non accade ventilazione, perché le sue parti son sempre equali intorno al polo.
</p>
<p>Antonio.
</p>
<p>Quel corpo che più si condensa, più si fa grave: come l' aria nelle palle a vento. Ma se così è, perché sta il diaccio a noto sull' acqua, ch' è più denso che essa acqua? Perché lui cresce nel risolversi.

</p>
</div1><div1>
<head>1 v</head>
<p>	Il peso P discenderà più presto per arco che per corda, e la ragion si è che la metà dell' arco, esso cade di P in R per linia perpendiculare, el  resto del cammino è moto refresso, che è per velocità li 7/8 della velocità del moto incidente, com' è provato nel quinto. E se lasci tal peso discendere per la corda P N, esso moto è tutto la metà più tardo che 'l moto P R, cioè li 4/8, e già avian detto che 'l moto refresso R N è li 7/8 del moto P R.</p>
<p>Diciano il peso P, discendendo per P R, discenda in 8 gradi di velocità, e ha camminato la metà dell' arco P R N, e 'l moto refresso R N è diminuito 1/8 del moto incidente, che vengano insomma a essere, 8 e 7, 15 gradi di tempo, nel quale P ha passato l' arco ed è pervenuto in N. E se esso peso discende per la corda P N, esso discende la metà più tardo che per la linia perpendiculare P R, perché essa corda taglia per metà l' angolo retto R P V. Adunque è manifesto essere essa metà più tarda; per la qual cosa, quando il peso è disceso in 8 gradi di tempo la metà dell' arco, egli sarebbe disceso in 16 gradi di tempo la metà di tal corda; e poi l' altra metà dell' arco è fatta con sette gradi di potenzia e il resto della corda è pur fatto in sedici, che insomma l' uno è fatto in 32 e l' altro in 15.
</p>
<p>Velocità del peso pell' arco, cioè 8 e 7 gradi di velocità.</p>
<p>La velocità del peso, discendendo per la corda, è la metà più tardo, perché per tal corda si taglia l' angolo retto R P V per metà, e perciò è la metà più tardo che per la linia perpendiculare P R. Onde sarà più tardo la metà, e per questo diren che 'l grave discendi per la corda in 4 e 4 gradi di velocità e per l' arco in 8 e 7 gradi di velocità,  che fa per arco 15 gradi di velocità e per corda in 8. Adunque è più veloce per arco che per corda tutto l' eccesso che ha 15 sopra 8, che son 7; cioè li 7/8 è più veloce.
</p>
</div1>
<div1>
<head>2 r</head>
<p>Gravità si causa dall' uno elemento situato nell' altro, e si move per linia brevissima inverso il cent&lt;r&gt;o non per sua elezione, né perché il centro a sé l' attragga, ma perché il mezzo dove si trova, non li po resistere.
</p>
<p>Se un' oncia di polvere volle un' oncia di pallotta, ovver se una oncia di pallotta vole un' oncia di polvere, che vorrà 2 once di pallotta? Hassi a crescere secondo li diamitri della pallotta, cioè secondo i lor diamitri multiplicati in se medesimi, come dire: tal proporzione ha a essere da polvere a polvere, quale è da quadrato a quadrato fatto della multiplicazione in sé de' diamitri delle lor pallotte. Come dire: io ho un diamitro che è doppio a un altro, e dirò al minore: uno via uno fa uno, e al doppio dirò due vie 2 fa 4; ecco che la pa&lt;llotta&gt;...
</p>
<p>Il centro della gravità della piramide di 2 lati  equidistanti fia nel terzo della sua lunghezza di verso la basa.</p>
<p>E se tu volessi &lt;essere&gt; più vicino alla verità del vero centro della gravità del semicirculo, dividilo in tante piramide che la curvità delle lor basa rimanga quasi insensibile e quasi paia linia retta, e poi tieni il modo qui di sopra figurato, e arai quasi la verità del vero predetto centro.
</p>
</div1>
<div1>
<head>2 v</head>
<p>Se possibile fussi a sospendere la bilancia nel centro della sua gravità, essa resterebbe sempre ferma sanza alcuna ventilazione, in qualunche sito d' obbliquità essa fussi situata, come far si vede alla bilancia retonda.
</p>
<p>Se nelli stremi del diamitro della rota sarà appiccati due pesi equali e posti nel sito dell' equalità, sanza dubbio, se essi fien tratti d' esso sito dell' equalità, essi per sé mai non vi ritorneranno.
</p>
<p>Provasi in contrario della proposizione per l' avversario. Dico che ciascun de' pesi A C desidera discendere, ma quello al qual fia apparecchiato  moto più diritto, sarà più disposto al discenso che quello che arà moto più obbliquo. Adunque, essendo A D moto più vicino al diretto che 'l moto C F, A peso discenderà lui come corpo più ponderoso, e C seguirà il moto contrario come corpo più lieve.</p>
<p>Qui si risponde che, se 'l peso A discenderà in D per la linia A D, C peso monterà in E per la linia C E. La qual cosa è impossibile, con ciò sia che già m' è concesso che le cose equali infra loro non si superano. Adunque, essendo e pesi equali di A C, ed equali sono le braccia della bilancia B A e B C, ed equali sono li archi de' moti A D e C E colle lor corde e saette equali, adunque qui non c' è causa di moto, come già è confermo dalla sperienza.</p>
</div1>
<div1>
<head>3 r</head>
<p>	La scienza strumentale ovver machinale è nobilissima e sopra tutte l' altre utilissima, con ciò sia che mediante quella tutti li corpi animati, che hanno moto, fanno tutte loro operazioni. E quali moti nascano dal centro della lor gravità, che è posto in mezzo a parte di pesi disequali, e ha questo carestia o dovizia di muscoli ed etiam lieva e contra lieva.</p>
<p>Qui la bilancia A B C ha più spazio dal B A che dal B C e parrebbe che ancora lei colli pesi ne' sua stremi appiccati dovessi dopo alquanta ventilazione fermarsi nel sito della equalità.
</p>
</div1>
<div1>
<head>3 v
</head>
<p>	Varie figure danno nelle obbliquità di sé vari pesi.
</p>
<p>Se la aste sarà coll' un delli stremi circunvolubile all' opposito suo stremo...
</p>
<p>Allo stremo dell' aste sarà proibito il moto circunvolu&lt;bile&gt; intorno al &lt;s&gt;uo opposito stremo, al quale sarà congiunta la corda rettilinia, la [q]ual si sia stabilita collo opposito stremo sott' a il polo del predetto circunvolubile.</p>
<p>Allo stremo di quella aste sarà proibito il moto circunvolubile intorno al suo opposito stremo da quella corda, che per retta linia è ferma sotto il centro del detto circunvolubile e si congiugne col detto stremo d' aste.</p>
<p>Come se l' aste fussi la linia P Q e lo stremo, al quale è proibito il moto circunvolubile Q M, sia lo stremo Q, e la corda rettilinia ferma sotto esso centro circunvolubile, sia O Q. Dico che mai lo stremo Q dell' aste non anderà in M, se la corda non si romp&lt;e&gt;.</p>
<p>Provasi così. Se l' aste P Q s' ha collo stremo Q a movere in M, essa farà la curva Q M, perché tale aste è il mezzo diamitro del cerchio Q M S, e la corda tirata O Q non po seguire tale stremo d' aste da Q a M, s' ella non s' allunga tutta la parte N M, perché ancora lei è semidiamitro del suo cerchio Q N S. Adunque è pur vero Q non potersi movere.
</p>
<p>Dice qui l' avversario che l' aste P M s' incurverà tanto, ch' ella si farà colli stremi in tale spazio, che infra essi stremi enterà la lunghezza della corda O N.
</p>
<p>Qui bisogna o che la corda si rompa per farsi della lunghezza dell' aste, o che l' aste si pieghi per farsi della lunghezza della corda.
</p>
<p>... in A e 2 libbre dà in C, perché A rimane ancor lui centro del circunvolubile. Adunque una libbra in B ne sveglie 2 in A e ne spigne 2 in C, che son 4 libbre.

</p>
</div1>
<div1>
<head>4 r</head>
<p>	Il peso Q, per causa dell' angolo retto N sopra D F il punto E, pesa e 2/3 del suo peso naturale, che era 3 libbre, che resta in potenzi&lt;a&gt; di 2 libbre.</p>
<p>El peso P, che era ancora lui 3 libbre, resta in potenzia di una libbra per la causa di M rettangulo sopra la linia H D in punto G. Adunque noi abbian qui una libbra contro a due libbre. E per causa della obbliquità D A e D C, dove tali pesi si posano, che non son della medesima proporzione d' essi pesi, cioè duple l' una all' altra com' e detti pesi, le lor gravità mutano natura, perché l' obliquità D A eccede l' obliquità D C, ovver riceve in sé l' obliquità D C du' volte e mezzo, come mostra A B lor base con B C, e viene a rimanere in proporzione dupla sexquialtera, e quella de' pesi era in proporzione dupla. Adunque l' eccesso della maggiore obbliquità sopra la minore è uno e 1/2; che se li pesi eran, pogniamo, 3 per ciascun lato, e' resterebbono in D A...
</p>
<p>C è il polo ovver centro del circunvolubile, e perché A C è suddupla alla lieva C B, una libbra in C dà di potenzia 2 libbre...

</p>
</div1>
<div1>
<head>4 v
</head>
<p>	Quelle penne che son più remote dal loro fermamento, quelle saran più piegabile. Addunque le cime delle penne dell' alie sempre saran più alte che li lor nascimenti; onde potren ragionevolmente dire che sempre le ossa dell' alie saran più basse nell' abbassare dell' alie che nessuna parte dell' alia, e nell' alzare esse ossa d' alie saran più alte che nessuna parte di tale alia.</p>
<p>Perché sempre la parte più grave si fa guida del moto.
</p>
<p>Domando in che parte del di so&lt;tto&gt; della larghezza dello uccello l' alia prieme più l' aria che i' nessuna parte della lunghezza dell' alie.
</p>
<p>Ogni corpo che non si piega, ancora che essi sieno, ciascuno in sé, di varie grossezze e pesi, e' daran di sé equal pesi a tutti e sostentaculi che sono equalmente remoti dal centro della lor gravità, essendo esso centro in mezzo alla magnitudine di tal corpo.
</p>
<p>Provasi come il peso sopra detto dà di sé equal peso alli sostentaculi sua. E diciamo che sia 4 libbre e che sia sospeso dal sostentaculo A B. Dico che non sendo impedito il corpo nel suo discenso se non mediante li 2 sostentaculi A B, che essi sostentaculi si caricheran per equal parte d' esso peso, cioè di 2 e 2; e 'l simile farebbe ne' 2 sostentaculi secondi C D, quando li  altri 3 sostentaculi non vi fussino; e se restassi solo quel del mezzo in C, si caricherebbe di tutto il peso.</p>
<p>Ma se 'l corpo predetto sarà piegabile con varie grossezze e pesi, ancora che 'l centro della gravità sia nel centro della sua magnitudine, non resterà per questo che 'l sostentaculo che è più vicino al centro de la gravità, o d' altra disuguaglianza di gravità, non sie più carico di peso che quel ch' è sopra alle parte più lievi.

</p>
</div1>
<div1>
<head>5 r
</head>
<p>	L' uomo ne' volatili ha &lt;a&gt; stare libero da la cintura in su per potersi bilicare, come fa in barca, acciò che 'l centro della gravità di lui e dello strumento si possa bilicare e strasmutarsi, dove necessità il dimanda, alla mutazione del centro della sua resistenzia.
</p>
<p>Essendo in potenzia l' uccello di discendere per la linia delle sua aperte alie in potenzia di 4, e 'l vento, che di sotto lo percote, in potenzia di 2, fa il suo retto corso, direno adunque il discenso di tale uccello sarà per linia media infra la rettitudine del corso del vento e la obbliquità nella quale prima era l' uccello in disposizione  di 4. Come: sia l' obliquità di tale uccello la linia A D C e 'l vento sia B A. Dico, se l' uccello A D C era in potenzia di 4 e 'l ven&lt;to&gt; B A essendo in potenzia di 2, che l' uccello non andrà col corso del vento in F né per la sua obliquità in G ma caderà per la linia media A E. E provasi così:
</p>
<p>E se tal discenso in obbliquo dello uccello sarà in potenzia di 4 e 'l vento, che lo caccia, fussi in potenzia di 8...
</p>
<p>Quando l' uccello si vorrà voltare alla destra o sinistra parte nel battere dell' alie, allora esso batterà più bassa l' alia onde esso si vorrà voltare, e così l' uccello torcerà il moto dirieto all' impeto dell' alia che più si mosse.
</p>
<p>
</p>
</div1>
<div1>
<head>5 v
</head>
<p>	... e fa il moto refresso sotto vento dall' opposita parte.
</p>
<p>Quando l' uccello col suo battimento d' alie si vole innalzare, esso alza li omeri e batte le punte  dell' alie inverso di sé e viene a condensare l' aria, che infra le punte dell' alie e 'l petto dell' uccello s' interpone, la &lt;con&gt;de&lt;nsa&gt;zione della quale si leva in alto l' uccello.
</p>
<p>Il nibbio e li altri uccelli che battan poco le alie, vanno cercando il corso del vento, e quando il vento regna in alto, allora essi fieno veduti in grande altura, e se regna basso, essi stanno bassi.
</p>
<p>Quando il vento non regna nell' aria, allora il nibbio batte più volte l' alie nel suo volare, in modo tale che esso si leva in alto e acquista impeto, col quale impeto esso poi declinando alquanto, va lungo spazio sanza battere alie. E quando è calato, esso di novo fa il simile, e così segue successivamente. E questo calare sanza battere alie li scusa un modo di riposarsi per l' aria dopo la fatica del predetto battimento d' alie.
</p>
<p>Tutti li uccelli che volano a scosse, si levano in alto col lor battimento d' alie, e quando calano si vengano a riposarsi, perché nel lor calare non battano le alie.

</p>
</div1>
<div1>
<head>6 r
</head>
<p>	Delli 4 moti refressi e incidenti per diversi aspetti del vento fatti dalli uccelli.
</p>
<p>Sempre il discenso obbliquo delli uccelli, essendo fatto incontro al vento, sarà fatto sotto vento, e 'l suo moto refresso sarà fatto sopra vento.</p>
<p>Ma se tal moto incidente sarà fatto a levante traendo vento tramontano, allora l' alia tramontana starà sotto vento e nel moto refresso farà il simile, onde al fine d' esso refresso l' uccello si troverà colla fronte a tramontana.
</p>
<p>E se l' uccello discende a mezzogiorno, regnante il vento settantrionale, esso farà tal discenso sopra vento e 'l suo refresso fia sotto vento. Ma qui accade lunga disputa, la qual si dirà al suo loco, perché qui pare accadere non potere far moto refresso.
</p>
<p>Quando l' uccello fa il suo moto refresso contro sopra vento, allora esso monterà assai più che non si conviene al suo naturale impeto, con ciò sia che se li aggiugne il favore del vento, il quale, entrandoli sotto, li fa ufizio di coneo. Ma quando esso sarà nel fine della montata, esso arà consumato l' impeto e resteralli solo il favor del vento, il quale lo arroverscerebbe, perché lo percote nel petto, se non fussi ch' elli abbassa la destra o sinistra alia, le quali lo fan voltare a destra o sinistra declinando in mezzo cerchio...
</p>
<p>
</p>
</div1>
<div1>
<head>6 v
</head>
<p>	Sempre il moto dell' uccello debbe essere sopra alli nugoli, acciò che l' alia non si bagni e per iscoprire più paesi e per fuggire il pericolo della revoluzione de' venti infra le foce de' monti, li quali son sempre pieni di gruppi e retrosi di venti. E oltre a di questo, se lo uccello si voltassi sotto sopra, tu hai largo tempo a rivoltarlo in contrario colli già dati ordini, prima che esso ricaggia alla terra.
</p>
<p>Se la pun&lt;ta&gt; dell' alia sarà percossa dal ven&lt;to&gt; e che esso vento entri sotto a tal punta, allora l' uccello si trova in disposizione d' essere arroversciato, se l' uccello non usa uno delli due rimedi, cioè o esso subito entri con tal punta sotto vento, ovveramente esso abbassi la opposita alia dal mezzo in là.
</p>
<p>A B C D sono 4 nervi di sopra per alzare l' alia, e fanno sì forte come li nervi di sotto E F G H per causa dell' arroversciamento dell' uccello, a ciò resistino di sopra come di sotto, benché un solo di maschereccio, grosso e largo, per avventura potrebbe  bastare; ma pure alfine ci rimetterem nella esperienzia.

</p>
</div1>
<div1>
<head>7 r
</head>
<p>	Il predetto uccello si debbe coll' aiuto del vento levare in grande altezza, e questa fia la sua sicurtà, perché, ancora che l' intervenissi tutte l' antidette revoluzioni, esso ha tempo a ritornare nel sito dell' equalità, purché le sua membra sieno di grande resistenzia, acciò che possin sicuramente resistere al furore e impeto del discenso colli antidetti ripari, e le sue giunture di forte mascherecci e li sua nervi di corde di seta cruda fortissima. E non si impacci alcuno con ferramenti, perché presto si schiantano nelle lor torture o si consumano, per la qual cosa non è da 'mpacciarsi con loro.
</p>
<p>Il nervo A, posto al servizio di distendere l' alia, vole essere di grosso maschereccio acciò che, se lo uccel si voltassi sotto sopra, lui possa vincere il furore dell' aria, che percotessi n&lt;e&gt;ll' alia e la volessi chiudere, perché sarebbe causa della ruina di tale uccello. Ma per più assicurarsi, farai la medesima nervatura di fori che di dentro a punto, e sarai fori d' ogni sospetto e pericolo.
</p>
<p> A B C sono i lochi dove si ferman li nervi delle 3 giunture delle dita dell' alie; D è dove sta il motore della lieva A D, il quale move l' alia.

</p>
</div1>
<div1>
<head>7 v
</head>
<p>	Quando il filo della punta dell' alia sta contro al filo del vento, piccolo momento d' essa alia la mette sotto o sopra esso filo del vento e 'l medesimo interviene alla punta e lati della coda e similmente alli timoni delli omeri delle alie. Il discenso dello uccello sempre sarà da quello stremo che fia più vicino al centro della sua gravità.</p>
<p>La parte più grave dello uccello che discende, sempre starà dinnanzi al centro della sua magnitudine.
</p>
<p>Terza .- Quando sanza favore di vento l' uccello sta infra l' aria sanza battimento d' alie nel sito dell' equalità, questo dimostra il centro della gravità essere concentrico col centro della sua magnitudine.
</p>
<p>Quarta .- La parte più grave dello uccello che col capo di sotto discende, mai resterà sopra o equale all' altezza della parte sua più lieve.
</p>
<p>Se lo uccello caderà colla coda in giù, gittando  lui la coda indirieto esso si dirizzerà al sito dell' equalità, e se lui la gittassi inanti, si verrebbe a roversciare.
</p>
<p>Prima .- Quando l' uccello che sta nel sito dell' equalità, manderà il centro della resistenzia dell' alie dirieto al centro della sua gravità, allora tale uccello discenderà col capo di sotto.
</p>
<p>Seconda .- E quell' uccel che si trova nel sito dell' equalità, arà il centro della resistenzia dell' alie più innanzi che 'l centro della gravità dello uccello. Allora tale uccello caderà colla cova volta alla terra.

</p>
</div1>
<div1>
<head>8 r
</head>
<p>	Se l' alia e la coda sarà troppo sopra vento, abbassa la metà dell' alia opposita e ricevivi dentro la percussione del vento, e si verrà a dirizzarsi.
</p>
<p>E se l' alia e la coda fussi sotto vento, alza l' alia opposita e dirizzerassi a tuo modo, pur che tale alia, che si leva, sia manco obbliqua che quella che li sta per opposito.
</p>
<p>E se l' alia e 'l petto sarà sopra a' vento, abbassisi la metà dell' alia opposita, la qual fia percossa dal vento e rigittata in alto e e' dirizzerà l' uccello.
</p>
<p>Ma se l' alia e la schiena saran sotto vento, allor si debbe alzare l' alia opposita e mostrarla al vento, e subito l' uccel si dirizzerà.
</p>
<p>E se l' uccello sarà dalla parte dirieto sopra vento, allora si debbe mettere la coda sotto vento, e verrassi a ragguagliare le potenzie.
</p>
<p>Ma se l' uccello arà la sue parte dirieto sotto vento, entri colla coda sopra vento e dirizzerassi.

</p>
</div1>
<div1>
<head>8 v
</head>
<p>	Quando l' uccello sta sopra vento volgendo il becco col busto al vento, allora l' uccello potrebbe essere arroversciato da tal vento, se lui non abbassassi la coda e ricevessi dentro a di quella gran somma di vento; e così facendo, impossibile è d' essere arroversciato. Provasi per la prima delli &lt;emph&gt;Elementi machinali&lt;/emph&gt; che mostra come le cose poste in bilancia, le quali sien percosse di là dal centro della lor gravità, mandano in basso le parte opposite poste di qua dal predetto centro. Come: sia la quantità dell' uccello D E F, el centro del suo circunvolubile sie E, el vento che 'l percote, sia A B C D e B C E F. Dico che maggior somma di vento percote in E F, coda dell' uccello, di là dal centro del circunvolubile, che non percote in D E di qua del predetto centro; e per tal cagione non si po arroversciare il predetto uccello, e massime tenendo l' alie al vento per taglio.
</p>
<p>E se esso uccello sarà colla sua lunghezza sotto vento, esso è in disposizione d' essere gittato dal vento sotto sopra, se subito non si leva colla coda in alto. Provasi: sia la lunghezza dello uccello D N F; N è il centro del suo circunvolubile. Dico che D N è percosso da maggior somma di vento che N F e per questa causa D N obbedirà al corso del vento, dandoli loco, e se n' andrà in basso levando l' uccello al sito della equalità.
</p>
<p>Come la magnitudine dell' alia non si adopera tutta nel priemer l' aria.</p>
<p>E che sia vero, vedi e traforamenti delle penne maestre essere molto di più larghi spazi che la propia larghezza delle penne. Addunque tu, speculatore de' volatili, non mettere nella tua calculazione tutta la grandezza dell' alia, e nota diverse qualità d' alie in tutti li volatili.

</p>
</div1>
<div1>
<head>9 r
</head>
<p>	Quando il vento percote l' uccello sotto al suo corso dal centro della sua gravità inverso esso vento, allora tale uccello si volterà colla schiena al vento. E quando il vento fussi più potente da basso che da alto, allora l' uccello si volterebbe sotto sopra, se non fussi subito accorto a raccorre a sé l' alia di sotto e distendere l' alia di sopra. E a questo modo si dirizza e ritorna al sito della equalità.
</p>
<p>Provasi. Sia l' alia raccolta di sotto all' uccello A C, e l' alia distesa sia A B. Dico che la medesima proporzione aran le potenzie del vento che percotan le 2 alie, qual è quella delle loro astensioni, cioè A B contro A C. Vero è che C è più larga che B, ma ell' è tanto vicina al centro della gravità dell' uccello, che poco resiste a comparazione del B.
</p>
<p>Ma quando l' uccello è percosso sotto vento sotto l' una delle sue alie, allora sarebbe possibile che 'l vento l' arroversciassi, se immediate che è volto col petto al vento, esso non astendessi inverso la terra la opposita alia e raccortassi l' alia che prima dal vento fu percossa, la qual resta superiore e così verrà a ritornare al sito della equalità.
</p>
<p>Pruovasi colla quarta del terzo, cioè che (r)quello obbietto è più superato, che da maggior potenzia è combattuto». Ancora per la quinta del terzo, cioè :(r)quel sostentaculo manco resiste &lt;ch&gt;e più lontan dal suo fermamento è situato». Ancora per la quarta del terzo :(r)infra 'l vento d' equal potenzia, quello sarà di maggior potenzia, che fia di maggior quantità di corpo», e quello percoterà con maggior somma di corpo, il qual trova maggiore obbietto, onde essendo più lungo M F che M N, M F obbedisce al vento.

</p>
</div1>
<div1>
<head>9 v
</head>
<p>	... percossa di sopra, la potenzia del vento, che la percote di sopra, non è d' intera valitudine, con ciò sia che 'l conio del vento che si divide del mezzo dell' omero in giù, leva l' alia in su quasi colla medesima potenzia che si sia quella che fa il vento superiore a mandare l' alia in giù.
</p>
<p>Pruovasi. Sia l' omero dell' alia F B D, e E F C D è tutta la somma del vento che percote esso omero d' alia, del quale il suo mezzo è A B C D, che percote dal colmo dell' omero B insino in D. E perché la linia d' esso omero B D è obbliqua, esso vento A B C D se li fa conio nel contatto B D  e lo rinalza in su, e 'l vento superiore A B E F, che percote l' obbliquità B F, se li fa conio e spigne l' alia in basso. Onde queste due predette contrarietà non consentano che immediate l' omero possa entrare di sotto o di sopra allo avvenimento dello uccello, secondo che richiede la sua necessità. Onde essa necessità s' è preparata col mettere un timone sopra esso omero ritondo, il quale se li faccia scudo e tagli subito il vento in quel modo che richiede il bisogno d' esso uccello, come si dimostra in M N.
</p>
<p>Ma se 'l vento percote l' uccello da la destra o sinistra alia, allora è necessario che esso entri di sotto o di sopra a tal vento colla punta dell' alia da esso vento percossa, la qual mutazione consiste in tanto spazio, quant' è la grossezza delle punte di tali alie. La qual mutazione essendo sotto vento, l' uccello si volta col becco al vento, e se è sopra vento, l' uccello si volterà colla coda a tal &lt;v&gt;ento. E qui nasce pericolo del voltarsi l' uccello col corpo sotto sopra, se la natura non avessi provveduto a dare il peso del corpo di tale uccello più basso che 'l sito della astensione dell' alie, come qui si dimosterrà.

</p>
</div1>
<div1>
<head>10 r
</head>
<p>	Tale ofizio fa l' uccello coll' alie e coda infra l' aria, quale fa il notatore colle braccia e gambe infra l' acqua.</p>
<p>Se l' omo nota colle braccia equalmente inver levante e la persona stia diritta a esso levante, a levante sarà il moto del detto notatore. Ma se 'l braccio tramontano sarà di più longo moto che 'l braccio meridionale, allora il moto della sua longhezza sarà a greco. E se 'l braccio destro sarà di più lungo moto che 'l sinistro, el moto dell' omo fia a scirocco.
</p>
<p>L' impeto dell' una delle alie gittata per taglio inverso la coda è causa di dar subito moto circulare all' uccello, dirieto all' impeto della predetta alia.
</p>
<p>Quando l' uccello circulando si leva in alto sopra vento, sanza battimento d' alie, per forza di vento, sarà transportato da esso vento fori della regione dove esso desidera ritornare, pur sanza battere alie. Allora esso si volta colla fronte allo avvenimento del vento; entrando colla sua obbliquità sotto tal vento, viene declinando alquanto in sin che si trova sopra del loco ove desidera ritornare.
</p>
<p>Il taglio A del temone dell' alie, ovver dito grosso della man dell' uccello B A, è quello che mette  immediatamente l' omero dell' alia sotto vento o sopra vento. E se esso omero non fussi tagliente con sottile e forte taglio, l' alia non potrebbe subitamente entrare sotto o sopra il vento, quando all' uccello accadessi alle sua necessità, con ciò sia che se tale omero fussi tondo e lo vento F E percotessi l' alia di sotto e immediate accadessi all' alia essere...

</p>
</div1>
<div1>
<head>10 v
</head>
<p>	Se l' uccello vorrà voltarsi con prestezza in sull' un de' sua lati e seguitare il suo circular movimento, esso batterà 2 volte l' alie in su quello lato, remando l' alia indirieto, stante l' opposita alia ferma, ovver con una sola battitura contro a due della opposita alia.
</p>
<p>Perché l' alie son più veloce a priemere l' aria, che l' aria a fuggire di sotto l' alie, l' aria si condensa e resiste al moto dell' alie. El motore d' esse alie, superando la resistenzia dell' aria, si leva in contrario al moto dell' alie.
</p>
<p>Quello uccello discenderà con più veloce moto, del quale il discenso sarà di minore obbliquità.  Il discenso di quello uccello sarà di minore obbliquità, del quale le punte dell' alie e li loro omeri saranno più vicine.
</p>
<p>Sono le linie de' moti fatti dalli uccelli nella loro elevazione fatti per 2 linie, delle quali l' una è sempre curva a modo di vite, e l' altra è rettilinia e curvilinia.</p>
<p>Quello uccello si leverà in alto, il quale con moto circulare a uso di vite farà il moto refresso contro all' avvenimento del vento e contro alla fuga d' esso vento, sempre voltandosi in sul lato destro o in sul lato sinistro.</p>
<p>Come se traessi il vento settantrionale e tu sopra vento per moto refresso scorressi contro al detto vento e, quando nella tua diritta elevazione tal vento fussi in disposizione d' arroversciarti, allora tu se' libero di piegarti dalla destra o sinistra alia, e colla alia di dentro bassa seguirai moto curvo; coll' aiutorio della coda curvi inverso l' alia più bassa, sempre declinando e curveggiando intorno all' alia bassa, insino che di novo refresseggi sopra vento dirieto al corso del vento. E quando se' per arroversciarti, la medesima alia bassa t' incurverà il moto e ritornerai contro al vento sotto di lui, insino che abbi acquistato l' impeto. E poi t' alza sopra vento, inverso il suo avvenimento e per lo già acquistato impeto farai maggiore il moto refresso che lo 'ncidente.
</p>
<p>L' uccello che monta, sempre sta coll' alie sopra vento e sanza batterle, e sempre si move in moto circulare.</p>
<p>E se tu voi andare a ponente sanza battimento d' alie, traendo tramontana, fa il moto incidente retto e sotto vento a ponente e 'l refresso sopra vento a tramontana.

</p>
</div1>
<div1>
<head>11 r
</head>
<p>	Sanza dubbio tal proporzione è dalla verità alla bugia, qual è da la luce alle tenebre. Ed è essa verità in sé di tanta eccellenzia, che ancora ch' ella s' astenda sopra umili e basse materie, sanza comparazione ella &lt;e&gt;ccede le incertezze e bugie estese sopra li magni e altissimi discorsi. Perché la mente nostra, ancora ch' ell' abbia la bugia pel quinto elemento, no&lt;n&gt; resta però che la verità delle cose non sia di sommo notrimento delli intelletti fini, ma non di vagabundi ingegni.
</p>
<p>Ed è di tanto vilipendio la bugia che s' ella dicessi be&lt;n&gt; gran cose di Dio, ella to' di grazia a sua deità; ed è di tanta eccellenzia la verità che s' ella laldassi cose minime, elle si fanno nobili. Ma tu che vivi di sogni, ti piace più le ragion soffistiche e barerie de' pa&lt;r&gt;lari nelle cose  grandi e incerte, che delle certe, naturali e non di tanta altura.
</p>
<p>Sono li moti incidenti colli loro moti refressi di 4 differenzie, de' quali l' uno si trova - lo incidente e refresso - essere rettilinio, avente le linie d' equali obbliquità; l' altro è ancora rettilinio, ma l' obliquità son varie; il terzo ha il moto incidente rettilinio e 'l refresso curvilinio; il quarto ha il moto incidente curvilinio e 'l refresso di linia retta. Di questi retti e curvilinio, ciascun di loro si divide in 2 parti, perché il primo po avere il suo moto rettilinio incidente tutto a riscontro della corda dell' arco fatto dal moto refresso curvilinio, e ancora esso arco refresso si po piegare a destra o sinistra d' esso moto incidente rettilinio.
</p>
<p>Quando l' uccello vola battendo l' alie, esso non distende l' alie affatto, perché le punte dell' alie sarebbono troppe remote dalla lieva e nervi che le movano.
</p>
<p>Se nel calare dello uccello esso rema indirieto con esse alie, l' uccello si farà di veloce moto.</p>
<p>E questo acca&lt;de&gt; perché esse alie percotano  nell' aria che successivamente corre dirieto all' uccello per riempiere il vacuo donde esso si parte.

</p>
</div1>
<div1>
<head>11 v
</head>
<p>	Quando G discende, P s' inalza.

</p>
</div1>
<div1>
<head>12 r
</head>
<p>	... l' incurvassi tal moto e lo facessi d' una mezza circunferenza, allora tale uccello si troverà al fin di tal moto col becco volto al loco donde si causò tal refressione. La quale se fia fatta contro allo avvenimento del vento, si farà molto più alto il fine del moto refresso, che non fu il principio del moto inciden&lt;t&gt;e; e questo è il modo come l' uccello si leva in alto sanza battimento d' alie e circulando. El rimanente de  la detta circunferenzia si finisce pel verso del vento per moto incidente sempre coll' una dell' alie basse e così un lato della coda; e fa poi moto refresso inverso la fuga del vento e rimane alfine col becco volto alla fuga d' esso vento, e poi rifà incidente e refresso di novo contro al vento, sempre circulando.
</p>
<p>Quando l' uccello si vol subito voltare sull' un de' lati, allora esso con velocità spinge la punta dell' alia di quel lato inverso la sua coda, e perché (r)ogni moto attende al suo mantenimento, ovvero ogni corpo mosso sempre si move in mentre che la impressione de la potenzia del suo motore in lui si riserva», addunque il moto di tale alia, con furia inverso la coda, riservando nel suo fine ancora parte della predetta impressione, non potendo per sé seguitare il già principiato moto, viene a movere con seco tutto l' uccello insino a tanto che l' impeto della mossa aria è consummato.
</p>
<p>La coda sospinta colla sua faccia e percosso con essa il vento, fa movere l' uccello subitamente in contraria parte.
</p>
<p>Quando l' uccello sarà nella disposizione A N C e vorrà montare in alto, esso alzerà li omeri M O e troverrassi nella figura B M N O D e premerassi l' aria infra le coste e la punta dell' alie, in modo che la condenserà e daralle moto allo in su, e genera  impeto nell' aria, il quale impito d' aria spingerà per la sua condensazione l' uccello allo in su.

</p>
</div1>
<div1>
<head>12 v
</head>
<p>	Per fuggire il pericolo della ruina.
</p>
<p>Può accadere la ruina di tale strumento per 2 modi, de' quali il primo è del rompersi lo strumento, secondario fia quando lo strumento si voltassi per taglio o vicino a esso taglio, perché sempre debbe discendere per grande obbliquità e quasi per la linia dell' equalità.</p>
<p>In quanto al riparo del rompersi lo strumento, si riparerà col farlo di somma fortezza, per qualunche linia esso si potessi voltare; cioè o per taglio, cadente o colla testa o coda inanzi, ovvero colla punta della destra o sinistra alia, o per le mezze o quarte delle predette linie, come mostra il disegno.
</p>
<p>In quanto al voltarsi per qualunche verso di taglio, si debbe riparare nel principio col fabbricare lo strumento in tal modo, che al discenso, per qualunche aspetto per lui far si possa, si trovi anticipato il riparo. E questo si farà col dare il centro della sua gravità sopra il centro del grave da lui portato sempre per linia diretta e assai distante l' un centro dall' altro. Cioè  nello strumento di 30 braccia di larghezza essi centri sieno distanti 4 braccia l' un dall' altro, e l' un, com' è detto, stia sotto l' altro e 'l più grave di sotto, perché nel discendere sempre la parte più grave si faccia in parte guida del moto. Oltre a di questo se l' uccello vorrà cadere colla testa in giù con parte d' obliquità che lo porti riverscio, questo non potrà accadere, perché la parte più lieve sarebbe sotto alla più grave e verrebbe a discender prima il lieve che 'l grave, la qual cosa in lungo discenso è imp&lt;o&gt;ssibile, come si prova nel quarto de li &lt;emph&gt;Elementi machinali&lt;/emph&gt;.
</p>
<p>E se lo uccello caderà col capo di sotto con parte d' obbliquità del corpo alla terra volto, allora li lati dell' alie di sotto si debbon voltare per piano contro alla terra e la coda inalzare inverso le reni, e la testa, ovver disotto delle mascella, si volti ancora lei alla terra, onde immediate nascerà in tale uccello il suo moto refresso, il quale lo rigitterà inverso il cielo; per la qual cosa tale uccello verrebbe, nel fin di tale refressione, a cadere indirieto, se nel suo montare non abbassassi alquanto l' una dell' alie, la qual...

</p>
</div1>
<div1>
<head>13 r
</head>
<p>	Qui li diti grossi delle alie son quegli li quali tengano l' uccello fermo sull' aria contra il moto  del vento. Cioè movesi il vento sopra il quale lui sanza battimento d' alie si sostiene, e l' uccello non si muta di sito.</p>
<p>La ragion si è che l' uccello acconcia l' alie in tanta obbliquit... che 'l vento, che di sotto lo percote, non li fa conio di natura che l' abbia a inalzare, ma ben l' alza per tanto, quanto il suo peso si vorrebbe calare. Cioè, se lo uccello vol calare con potenzia di 2, il vento lo vorrebbe inalzare con potenzia d' altre 2; e perché le cose equali infra loro non si superano, esso uccello resta nel suo sito sanza inalzarsi o discendere. Restaci a dire del moto che nol caccia né inanzi né indirieto; e quest' è, se 'l vento lo volessi accompagnare ovvero spignere for del suo sito con potenzia di 4 e l' uccello colla medesima potenzia pendendo per la detta obbliquità contro a esso vento, ancora qui, per essere le potenzie equali, tale uccello non si moverà inanzi, né fia cacciato indirieto, stando il vento equale. Ma perché li moti e potenzie de' venti sono mutabili e l' obbliquità delle alie non si debbono mutare, perché se 'l vento cresce e esso disfacessi l' obliquità, per non essere sospinto da esso vento in alto...
</p>
<p>Non entra il vento ne' sopra detti casi come conio sotto all' alie oblique, ma sol trova l' alia per taglio, che vol discendere contro al vento. Onde esso la percote nel taglio dell' omere, il quale omere fa scudo a tutto il rimanente dell' alia, e non n' arebbe qui il discenso dell' alie alcun riparo, se non fussi il suo dito grosso A, il quale allora fa fronte e riceve in sé tutta la forza del vento in faccia o in men che faccia, secondo la maggiore o minore potenzia del vento.
</p>
<p>Porterassi neve di state ne' lochi caldi, tolta dell' alte cime de' monti, e si lascerà cadere nelle feste delle piazze nel tempo della state.

</p>
</div1>
<div1>
<head>13 v
</head>
<p>	Il dito grosso N della mano M N è quello che, quando la mano s' abbassa, si viene &lt;a&gt; abbassare più che la mano, in modo che chiude e impedisce l' esito alla fuga dell' aria dall' abbassar della man premuta, in modo che in tal sito l' aria si condensa e resiste al remare dell' alia. E per questo ha la natura fatto in tal dito grosso un osso di tanta fortezza, al quale si congiugne nervi fortissimi e penne corte e di maggior fortezza che penne che sieno nelle alie delli uccelli, perché in essa s' appoggia l' uccello sopra la già condensata aria con tutta la potenzia dell' alia e della forza sua, perché l' è quella per la quale l' uccello si move inanzi. E questo tal dito fa l' ufizio all' alie, che fan l' unghie alla gatta, quando monta sopra delli alberi.</p>
<p>Ma quando l' alia riprocaccia nova forza col suo ritornare in alto e inanzi, allora il dito grosso dell' alia si mette in linia retta coll' altre dita, e  così col suo tagliente stremo fende l' aria e fa ofizio di temone, il quale sempre sdruce l' aria per qualunche moto alto o basso l' uccel si voglia montare.
</p>
<p>Il secondo timone è posto dall' opposita parte, di là dal centro della gravità dello uccello; e questa è la lor coda, la quale se è percossa dal vento di sotto, essa, per esser di là dal predetto centro, viene a fare abbassare l' uccello dalla parte dinanti. E se essa coda è percossa di sopra, l' uccello s' inalza dalla parte dinanzi. E se essa coda si storce alquanto e mostra per obbliquo la sua faccia di sotto alla destra alia, la parte dinanzi dell' uccello si volta inverso il lato destro. E se volta essa obliquità dal lato di sotto della coda alla sinistra alia, esso si volterà colla parte dinanzi al lato sinistro, e in ciascun de' due modi l' uccello declinerà.</p>
<p>Ma se la coda obbliquamente situata fia percossa dal vento dalla parte di sopra, l' uccello si volterà, girando e salendo da quella parte, dove la faccia di sopra della coda dimostra la sua obbliquità.

</p>
</div1>
<div1>
<head>14 r
</head>
<p>	Il polo della spalla delli uccelli è quello ch' è girato dalli muscoli del petto e delle schiene.</p>
<p>E di qui si genera la discrezione d' abbassare o alzare il gomito secondo la volontà e necessità dello animale che si move.
</p>
<p>Io concludo che lo alzare delli uccelli sanza battimento d' alie non nasca da altro che mediante il lor moto circulare infra 'l moto del vento; il quale moto, quando si parte dall' avvenimento d' esso vento, viene declinando insino al sito dove si crea il moto refresso; dopo il quale, e così circulando, ha descritto un semicirculo e ritrovasi col viso volto al vento; e seguita il moto refresso sopra vento, sempre circulando, insin che collo aiuto del vento fa la sua somma altezza infra la sua infima bassezza e lo avvenimento del vento, e riman coll' alia stanca al vento; e da essa somma altezza di novo circulando ridiscende al moto ultimo incidente, rimanendo coll' alia destra al vento. Come dire: il vento va dal A al C, e l' uccello si move da A e va declinando da A B C e 'n C piglia il moto refresso insino in C D A, e per lo favor del vento si trova molto più alto col fine del moto refresso che col principio del moto incidente; il quale fine di moto refresso è perpendicularmente sopra il detto principio di moto incidente situato.
</p>
<p>Sempre l' equale resistenzia dell' alie nel loro uccello è nata per essere equalmente remote co' loro extremi dal centro della gravità di tale uccello.</p>
<p>Ma quando l' un delli stremi dell' alie si farà più vicino al centro della gravità dell' uccello che  l' altro stremo, allora l' uccello discenderà da quella parte, dove lo stremo dell' alie è più vicino al centro della gravità.

</p>
</div1>
<div1>
<head>14 v
</head>
<p>	La mano dell' alia è quella che causa l' impeto. E allora il gomito suo si mette per taglio per none impedire il moto che crea l' impeto, e quando esso impeto è poi creato, el gomito s' abbassa e fassi obbliquo e obbliqua si fa l' aria, dov' essa si posa, quasi in forma di conio, sopra il quale l' alia si viene a inalzare, e se così non si facessi, il moto dell' uccello, nel tempo che l' alia ritorna inanzi, verrebbe l' uccello a calare inverso la consumazion dell' impeto. Ma non po calare perché, quanto manca l' impeto, tanto la percussion di tal gomito resiste a esso discenso e rinalza in alto esso uccello.
</p>
<p>Diciamo che l' impeto possa come 6 e l' uccello pesi 6 e nel mezzo del moto l' empito torni in 3 e 'l peso resti pur 6. Qui l' uccello verrebbe a calare per mezzo moto, cioè pel diamitro del quadrato, e l' alia obliqua in contrario aspetto, pur pel diamitro d' esso quadrato non lascia discender tale peso, né 'l peso non lascia montare l' uccello; onde viene a moversi per moto retto. Come dire: il discenso dell' uccello  nel predetto mezzo moto arebbe a discendere per la linia A B, e per causa dell' obliquità dell' alie in contrario aspetto arebbe a montare per la linia D C; onde per le cause predette si move pel sito dell' equalità E F.</p>
<p>Le gomita dello animale non s' abbassan tutte al principio, perché nella principal fuga dell' impeto lo uccello salterebbe in alto, ma s' abbassan per tanto, quanto bisogna a impedire il discenso secondo la volontà e discrezion dell' uccello.
</p>
<p>Quando l' uccello vole scorrere subito in alto, esso abbassa immediate le gomita, po' ch' egli ha generato l' impeto.</p>
<p>Ma se esso vol discendere, esso tiene le gomite ferme in alto dopo la creazion dell' impeto.

</p>
</div1>
<div1>
<head>15 r
</head>
<p>	Ricordati sì come il tuo uccello non debbe imitare altro che 'l pipistrello per causa ch' e panniculi fanno armadura, ovver collegazione alle armadure, cioè maestre delle alie.
</p>
<p>E se tu imitassi l' alie delli uccelli pennuti, esse son di più potente ossa e nervatura, per essere esse traforate; cioè che le lor penne son disunite e passate dall' aria. Ma il pipistrello è aiutato  dal panniculo che lega il tutto e non è traforato.
</p>
<p>Del modo del bilicarsi.
</p>
<p>Sempre la parte più grave de' corpi è quella che si fa guida del lor moto.</p>
<p>Addunque, l' uccello trovandosi nella disposizione A B, essendo A più lieve che B, dove sta il motore, A sempre starà sopra B; onde non accaderà mai che A vada inanzi a B, se non per accidente, il quale non arà durabilità.
</p>
<p>L' uccello che s' ha a innalzare sanza battimento d' alie, si mette per obliquo contra al vento, most&lt;r&gt;ando a quello l' alie colle sue gomita in faccia, col centro della sua gravità più inverso il vento che 'l centro dell' alie. Onde accade che, se la obbliquità dell' uccello vol discendere con forza di 2 e 'l vento lo percota con forza di 3, esso moto obbedisce al 3 e none al 2.

</p>
</div1>
<div1>
<head>15 v
</head>
<p>	Questo è fatto per trovare il centro della gravità dello uccello, sanza il quale strumento poca val&lt;i&gt;tudine arebbe esso strumento.
</p>
<p>Quando l' uccello cala, allora il centro della gravità dell' uccello è fori del centro della sua resistenzia: come se 'l centro della gravità fussi sopra la linia A B e 'l centro della resistenzia sopra la linia C D.</p>
<p>E se lo uccello vole inalzarsi, allora il centro della gravità sua resta indirieto al centro della sua resistenzia.</p>
<p>Come &lt;se&gt; in F G fussi il centro della gravità predetta, e in E H sarebbe il centro della sua resistenzia.
</p>
<p>Può l' uccello stare infra l' aria sanza tenere le sue alie nel sito della equalità, perché non avendo lui il centro della gravità sua nel mezzo del polo, come hanno le bilance, non è per necessità constretto a tenere le sue alie con equale altezza come le dette bilance. Ma se esse alie saran fori d' esso sito d' equalità, allora l' uccello discenderà per la linia dell' obbliquità d' esse alie. E se l' obbliquità sarà composta, cioè doppia, come dire: l' obbliquità dell' alie declina a meridio e l' obbliquità della testa e coda declina a levante, allora l' uccello discenderà colla obbliquità a scirocco. E se l' obbliquità dello uccello fia doppia alla obbliquità dell' alie sue, allora l' uccello discenderà in mezzo, infra scirocco e levante, e  la obbliquità del suo moto fia infra le 2 dette obbliquità.

</p>
</div1>
<div1>
<head>16 r
</head>
<p>	Persuasione alla 'mpresa, che leva l' obbiezioni.
</p>
<p>Se tu dirai che li nerbi e muscoli dell' uccello sanza comparazione essere di maggior potenzia che quelli dell' omo, con ciò sia che tutta la carnosità di tanti muscoli e polpe del petto essere fatti a benifizio e aumento del moto delle alie, con quello osso d' un pezzo nel petto, che apparecchia potenzia grandissima all' uccello, coll' alie tutte tessute di grossi nervi e altri fortissimi legamenti di cartilagini e pelle fortissima con vari muscoli, qui si risponde che tanta fortezza è apparecchiata per potere oltre all' ordinario suo sostenimento delle alie, gli bisogna a sua posta raddoppiare e triplicare il moto per fuggire dal suo predatore o seguitare la preda sua. Onde in tale effetto li bisogna raddoppiare o triplicare la forza sua e oltre a di questo portare tanto peso ne' sua piedi per l' aria, quanto è il peso di se medesimo. Come si vede al falcon portare l' anitra e all' aquila la lepre, per la qual cosa assai bene si dimostra dove tal superchia forza si stribuisce. Ma poca forza li bisogna a sostener se medesimo  e bilicarsi sulle sue alie e ventilarle sopra del corso de' venti, e dirizzare il temone alli sua cammini, e poco moto d' alie basta, e tanto di più tardi moto, quanto l' uccello è maggiore.
</p>
<p>L' uomo ancor lui ha maggior somma di forza nelle gambe &lt;ch&gt;e non si richiede al peso suo. E che sie vero, posa in piedi l' omo sopra la lita e pon mente quanto la stampa del suo piedi si profonda. Di poi li metti un altro omo addosso e vedrai quanto più si profonda. Di poi li leva l' omo da dosso e fallo saltare in alto a dirittura quanto esso può e troverai esse&lt;r&gt; la stampa del suo piedi essersi più profondata nel salto che coll' omo addosso. Adunque qui per 2 modi è provato l' omo aver più forza il doppio che non si richiede a sostenere se medesimo.
</p>
<p>Baghe dove l' omo in 6 braccia d' altezza cadendo, non si faccia male, cadendo così in acqua come in terra. E queste baghe, legate a uso paternostri, s' avvolghino altrui addosso.

</p>
</div1>
<div1>
<head>16 v
</head>
<p>	Se cadi da della baga doppia che tu tieni  sotto il culo, fa che con quella tu percoti in terra.
</p>
<p>Perché l' alie hanno a remare in giù e allo indirieto per sostenere lo strumento in alto e che esso cammini innanti, e' si fa il moto della lieva C D per via obbliqua, guidato dalla cinglia A B. Io potrei fare che 'l piè che prieme la staffa G, fussi quello che oltre al suo ordinario ofizio, tirassi in basso la lieva F. Ma questo non sarebbe al proposito nostro, perché noi abbiano bisogno che prima s' innalzi o discendi la lieva F, che la staffa G si muova di suo sito, acciò che l' alia, nel gittarsi innanzi e levarsi in alto (nel tempo che 'l già acquistato impeto spinge per sé l' uccello innanzi sanza battimento d' alie) possa mettere infra l' aria l' alie per taglio, perché, se così non facessi, la faccia dell' alie percoterebbe nell' aria, impedirebbe il moto, e non lascerebbe portare innanzi all' impeto l' uccello.

</p>
</div1>
<div1>
<head>17 r
</head>
<p>	Alle 19 carte di questo si dimostra la causa di questo.</p>
<p>Quando li piedi voglian calare l' alia H, la mano B col suo calare alzerà la lieva K, e allora H remerà indirieto.</p>
<p>Quando li piedi vogliano alzare l' alia, e tu alza subito l' alia in H col tirare colla mano A la lieva G in su, e allora l' alia resterà per taglio e non sarà impedito all' uccello il suo moto contro all' aria.

</p>
</div1>
<div1>
<head>17 v
</head>
<p>	Se l' uccello cala a levante, stando sopra il vento meridionale colla sua destra alia, sanza dubbio esso sarà arroversciato, se lui non volta subito il becco a tramontana; e allora il vento percoterà le palme delle sue mani di là dal centro della sua gravità e rinnalzerà la parte dinanti d' esso uccello.
</p>
<p>Quando l' uccello ha gran larghezza d' alie e poca coda e che esso si voglia inalzare, allora esso alzerà forte le alie e girando riceverà il vento sotto l' alie. Il quale vento, facendoseli conio, lo spignerà in alto con prestezza, come il cortone, uccello di rapina, ch' io vidi andando a Fiesole, sopra il loco del Barbiga, nel 5 a dì 14 di marzo.
</p>
<p>La coda ha moti: come alcuna volta è piana e con questa l' uccello si mo&lt;ve&gt; nel sito della equalità; alcuna volta è co' sua stremi equalmente bassa, e questo è quando l' uccello monta; alcuna volta è co' sua stremi equalmente alta, e questo accade nel suo discenso. Ma quando la coda è bassa e che 'l sinistro lato sia più basso che 'l destro, allor l' uccello monterà circularmente inverso il lato destro. Pruovasi ma non qui. E se 'l destro stremo della coda bassa sarà più basso che 'l sinistro, allora l' uccello si volterà inverso il lato sinistro. E se delli stremi della coda alta sarà più alto il lato sinistro che 'l destro, allora l' uccello girerà colla testa inverso il lato destro; e se in essi stremi della coda alta sarà più alta la parte destra che la sinistra, allora l' uccello circulerà inverso il lato sinistro.

</p>
</div1>
<div1>
<head>18 r
</head>
<p>	Sempre nello alzare della mano il gomito s' abbassa  e prieme l' aria, e nell' abbassare d' essa mano il gomito s' alza e riman per taglio per none impedire il moto mediante l' aria che dentro vi percotessi.</p>
<p>Lo abbassamento delle gomita, nel tempo che l' uccello rimanda l' alie inanzi per taglio alquanto sopra vento, guidato dal già acquistato impeto, è causa che 'l vento percote sotto esso gomito e fassi conio, sopra il quale l' uccello col detto empito, sanza battimento d' alie, viene a montare. E se l' uccello è 3 libbre e che 'l petto sia il terzo della sua larghezza d' alie, l' alie non sentano se non li dua terzi del peso di tale uccello.
</p>
<p>Gran fatica sente la mano di verso il dito grosso ovver timone dell' alia, perché è quella parte che percote l' aria.
</p>
<p>La palma della mano va dal A al B sempre infra angoli quasi equali declinando e premendo l' aria e in B immediate si volta per taglio e torna indirieto, montando per la linia C D, e giunta in D, subito si volta in faccia e va calando per la linia A B, e nel voltarsi sempre si volta intorno al centro della sua larghezza. Il tornare della mano indirieto per taglio sarà fatto con gran velocità; el premere indirieto, in faccia, sarà fatto con quella velocità, quale richiede l' ultima potenzia del motore. Il corso della punta delle dita non è quel medesimo nell' andare che nel tornare, ma è per più alta linia; el tornare è sotto quella; e la  figura fatta dalla superiore e inferiore linia è ovale con lunga e stretta ovazione.

</p>
</div1>
<div1>
<head>18 v
</head>
<p>	1505, martedì sera, addì 14 d' aprile, venne Lorenzo a stare con meco. Disse essere d' età d' anni 17.</p>
<p>E addì 15 del detto aprile ebbi ducati 25 d' oro dal camarlingo di Santa Maria Nova.
</p>
<p>Del monte, che tiene il nome del grande uccello, piglierà il volo il famoso uccello, ch' empierà il mondo di sua gran fama.
</p>
<p>Da rizzare un albero per P, e R S sostiene.

</p>
</div1>
</body>
<back>
<div1>
<head>Seconda copertina. Interno.</head>
<p>mona crusca in paglia chiave a me pollo</p>

<p>Piglierà il primo volo il grande uccello, sopra del dosso del suo magno Cècero, empiendo l' universo di stupore, empiendo di sua fama tutte le scritture, e groria etterna al nido dove nacque. 
</p>
</div1>
</back>
</text>
</TEI.2>
