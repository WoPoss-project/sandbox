<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relatione di Germania (1638)</title>
      <author>Giovanni Grimani</author>
    </titleStmt>
    <extent>51 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000231</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-30T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-30T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Relatione di Germania (1638)">
<head>Relatione dell'Ambasciator Grimani delle cose 
presenti di Germania
Sotto il 22 Gennaio 1638 (mandata con lettere del 
medesimo Signor Ambasciator a 31 detto).</head>
<opener><salute>Serenissimo Prencipe. </salute></opener>
<p>A oggetto, che possino in così grave occorrenza 
godere le publiche deliberationj del più opportuno 
vantaggio nella cognitione d'interessi, e de fini di 
questa Parte, ho con sommo studio travagliato per 
giunger al fondo delle cose non solo, ma de i stessi 
cuori de Prencipi, e de Ministri; il che credendo io 
d'haver finalmente, non da indicij, o rincontri del 
volgo, ma nel suo vero esser penetrato, conosco di mio 
dovere il non portarne più in lungo a cotesto 
Eccellentissimo Senato la dovuta partecipatione: di 
nuovo tutta la secretezza maggiore a solo publico 
proffitto humilissimamente suppliccando. </p>
<p>Pervenuto in questa Corte l'aviso dell'Arresto 
dell'Eccellentissimo Bailo, si ristrinsero il Vescovo, 
Castagneda, Tramesdorf, e l'Imperatore, a 
fine di stabilir d'accordo i concettj; et , quando 
anco l'occasione il portasse, per lineare i primi 
abozzi delle rissolutioni. </p>
<p>Fra questi prevalse il parere di Castagneda, che 
consigliò doversi al ministro della Republica in 
questa Corte, e a Venetia ancora col'mezzo del Conte 
Rabatta, contribuire tutte le dichiarationi di 
sentimento, et ogni eshibitione etiamdio a favore 
della medesima Repubblica, fortificando l'opinione sua 
con il merito, che si guadagnerebbe con ciò dalla 
Casa d'Austria appresso tutto quel Serenissimo Dominio 
senz'altro incommodo, che di parole, quando ne fusse 
svanita l'occassione, o quando ne havesse 
premuta l'urgenza, sopra la necessità, che 
haverebbero finalmente havuto d'assisterle anco per i 
loro proprij riguardi, et interessi, con 
questo avanzo sicuro nell'uno, e nell'altro caso di 
poterglielo poi in tutti i tempi ricordare. </p>
<p>Così dunque si deliberò; e non solo
fin'a quest'hora s'è posto in essecutione, ma 
sarà anco a giudicio mio nell'avvenire pratticato. </p>
<p>Hora, mentre la stagione s'avanza, et il bisogno 
diviene sempre maggiore, perchè habbiano le 
Signorie Vostre Illutrissime et Eccellentissime 
il netto delle intentioni, et sappino anche dove poter 
giungere con le speranze: Dirò in primo luogo come 
qui si nutriscono nel presente affare de Turchi delle 
seguenti opinioni, da me però secondo le occasioni, 
come fallaci appositamente reprobate. </p>
<p>Prima: che, o per occasione di qualche sconfitta, o 
sollevationi di militie, o interpositione de Prencipi, 
possino ancora svanire i pericoli, 
o la cosa per via di negotio amichevolmente 
terminarsi. </p>
<p>Seconda. Che quando anche sopravenisse la rottura, 
sia la Repubblica molto forte, et opulente, 
onde, se corraggiosamente intraprende, si conosca 
etiamdio in forze, et in stato, occorrendo, di 
sostenere, e di progredire. </p>
<p>Terza. Che quando sola non potesse reggersi a tanto 
peso, habbino senz'altri aiuti forestieri a supplire 
(in questi principij almeno) i pronti aiuti di Malta, 
di Fiorenza, et in particolar del Pontefice; il quale 
sperano, che possa, e che habbia ancora largamente, e 
prontamente a contribuire Galere, 
militie, e denaro, a misura dell'occasione, e del 
bisogno. </p>
<p>Quarta. Che in ogni caso, che maggiormente 
stringessero gli affanni, e pericoli di Christianità, 
con le Mediationi affettuose, sincere, e non più 
mascherate del Pontefice, e con gli uffici caldi 
pressanti della Repubblica, 
creduta in piena confidenza, e di sincera affettione 
dalla Francia ricambiata, si potesse <foreign lang="lat">brevi manu</foreign> 
spuntare la Pace tra Christiani, con 
l'unione de Prencipi, e di loro Armate terrestri, e 
marittime contro il nemico commune. </p>
<p>Quinta et ultima. Che quando non si potesse all'hora 
dal Papa, e dalla Repubblica disponer gli animi de 
Francesi alla Pace con la restitutione dell'occupato, 
havessero, e la Repubblica, e il Papa, della Francia 
disgustati, a stringersi alla fine nella più sincera, 
e confidente Aleanza con la Casa d'Austria per 
ripararsi, e difendersi unitamente, così bene da 
Francesi, come da Turchi con le Armi communi. </p>
<p>Per quello poi che riguarda il particolar interesse 
di questi Prencipi, in rispetto dell'Ongaria, 
rassembrano non solo di non temere alcuna offesa da 
Turchi in quel Regno, ma d'haver quasi in mano una 
sicurezza, che mai non siano quelle Armate per 
volgersi contro dei stati loro; fondandosi nella Pace 
col Gran Signore; nella buona corrispondenza col 
Transilvano; nel valore, e destrezza del Ressidente 
loro alla Porta; sopra l'authorità del Bassà di 
Buda; che essendo di credito, e nel fatto quando fossi 
anco il medesimo Gran Signore ostinato alla 
Guerra d'Ongaria, possa con rappresentare 
alla Maestà Sua la difficoltà de mezzi, e grandezza 
de i pericoli, facilmente distornarvelo; e finalmente 
nel potersi malagevolmente condurre in queste parti , 
da Costantinopoli così remote, le numerose, e 
valorose militie dell'Asia, senza le 
quali poco dicono di temerlo. </p>
<p>Onde disse l'Arciduca già alcuni giorni 
assai francamente (Del Turco potemo vivere con ogni 
confidenza maggiore). </p>
<p>Ma per dir anco a Vostra Serenità il vero, questi 
loro suppositi, sicome in questa Campagna gli hanno 
fatto perder Brissac, così potrebbono anco un giorno, 
che Dio non lo vogli darle qualche crollo 
gagliardo nel Ungheria. </p>
<p>Tiene l'Imperatore con Turchi doicento leghe 
di dritto confine da guardare. </p>
<p>Infiniti sono gli Heretici, e mal contenti 
d'Ungheria, potenti, et a questa Casa nemici 
irreconciliabili, già cacciati d'Imperio per causa di 
Religione, et hora la maggior parte in quel 
Regno, che ancora tiene qualche apparenza di libertà, 
e di franchiggia, ricoverati. </p>
<p>Le fortezze tutte, e tra di esse Giavarino in 
particolare, tutto che sia Antemurale d'Austria, e da 
questa Città di Vienna solo due giornate distante, 
non sono, che per otto, o dieci giorni proviandate, 
nè da potersi più per quest'anno proviandare, mentre 
quel grano, che si poteva provedere con due, o tre 
talleri il muto, non si potrebbe ritrovar hora da 
comprare con 25. </p>
<p>Sono le pretensioni de gli Hungari 
molto grandi con l'lmperatore. </p>
<p>I punti più difficili, e più gravi in 
tante Diete d'una, e d'altra parte proposti, e 
discussi, per anco indecisi. </p>
<p>Le dissensioni tra Nobili, e Baroni, tra Cattolici, e 
Lutherani, fra Prelati, e il Palatino, così rabbiose, 
e vehementi, che a pena si possono esprimere; quel 
Betthelem Istuan, et quel Sechel Moises corrispendenti 
in Costantinopoli di tutti gli Hungheri Heretici, e 
Calvini mai cessano di amplificare alla Porta le 
oppressioni di quelli infelici, le dissensioni del 
Regno, le debolezze, le disavantaggi presenti 
d'Imperio, e i dissidii, per l'ira di Dio, sempre più 
incancheriti fra 
Prencipi christiani; oltre qualche instigatione qui 
pur creduta, e temuta d'Inglesi, Olandesi, et forse 
anco de Francesi tutti ugualmente uniti, 
e interessati contro di questo Casa: mentre pure mi 
disse un giorno Tramesdorf, che Riscellieu, parlando 
tal voIta al Christianissimo della Corona Imperiale, 
non habbia altro in bocca, che Brissach, et Ungheria. </p>
<p>Nel resto ben si vede, che il credito de Ministri di 
Prencipi alla Porta è di vettro; che la Pace con 
l'Imperator Ridolfo (subito aggiustate le cose 
col'Persiano, con i formidabili attacchi nella 
Crovatia, e nell'Ongaria) fu senz'occasione alcuna 
violata; che pur troppo vennero in quelli 
assedij, et assalti li 100.000 soldati dell'Asia per 
volta, e che finalmente, nella ferita del Padrone 
temerebbe il Bassà di Buda, nelle rappresentationi di 
cose non vere, della propria Testa; onde 
Eccellentissimi Senatori concludo, 
che se bene qui si crede facilmente quello, che 
si vorrebbe, così niente più de gli altri si trovano 
a coperto dalle Borasche, e da pericoli, che per ciò 
io vado tutti i giorni dolcemente 
insinuandone per terza mano i rifflessi, e le 
considerationi. </p>
<p>Mi riddurrò al Terzo punto di quello, che di qua 
potessero Vostre Eccellenzeze in ogni caso sperare, 
che durando la Guerra con Francia, per me non credo, 
che ad altro sia per riddursi, che ad assicuranze 
della più perfetta dispositione, e della miglior 
volontà mentre denari non tengono; de Capi di valore, 
e di fede anch'essi si trovano in mancamento; et a dar gelosie, e a far diversioni, quando 
non segua la Pace, nè anco penso, che si lascieranno 
così facilmente condurre; e finalmente 
per quello che riguardar potesse il punto di alcuna 
estrattione di militie, giudico, che a spuntarne il 
consenso, vi sarà pure necessaria indicibile 
fatica; anzi di già per mettersene antecipatamente in 
difesa; osservo, che allo stesso Ambasciator di 
Spagna, che sollecita le instanze di qualche numero de Soldati a guardia dello stato di Milano, fin 
hora costantemente si ricusa ogni leva, et qualche 
Recruda etiamdio al Prencipe Rinaldo d'Este, che serve 
pur a Milano con il suo Reggimento. </p>
<p>E nasce questo mio dubbio da due validissimi 
argomenti, l'uno dall'havermi alcuni 
giorni fa ricercato Castagneda con queste parole (Ma 
Signor Ambasciator in ogni evento donde haverete 
militie?) a che havendo io risposo: Eccellentissimo 
Signor da i stati, e dalle Città di quei Prencipi, 
che amano la Serenissima Repubblica, il 
Bene Comune, e che militano sotto il stendardo di 
Christo; egli soggionse (Di Germania io non lo credo, 
mentre l'Imperatore nega al medesimo Re mio Padrone 
congionto suo, e Collegato il favore di 
poca quantità nell'evidenza stessa de pericoli, che 
corre l'anno prossimo lo stato di Milano). </p>
<p>A che io per non impegnarmi più oltre, non 
volsi reppliccare. </p>
<p>L'altro punto è dall'essersi espresso il Conte assai 
chiaramente con diversi Ministri de Prencipi, che 
nella vicina Campagna non vuole, che un solo fante 
Alemanno sortisca d'Imperio per haverli a primo tempo 
tutti allestiti al servitio dell'Imperatore; ma bene, 
che doppo assicurate le proprie partite, e bilanciati 
i bisogni, e 
pericoli di cadauno, concederà anco de gli esserciti 
intieri, secondo il consiglio, et il merito 
dell'occasione. </p>
<p>Non voglio darmi ad intendere, che si proponessero 
mai fini così privati di mercantare con la Repubblica 
in qualunque evento qualche levata; 
ma però nella cognitione delle loro presenti 
grandissime strettezze, e nell'uso da Spagnoli in 
Imperio sempre fin hora in questa occasione di leve 
pratticcato, nè anco ardirei di escluderne a fatto 
ogni dubitatione, overo, che vi fusse alcun 
dissegno di obligare la Repubblica in caso di bisogno 
(in retributione di qualche corpo d'Armata, che se le 
concedesse) a dichiarationi in favor 
di Casa d'Austria, o ad altra simile corrispondenza; 
Non è però, che l'Imperatore, e Ministri non amino 
sinceramente e non stimino gl'interessi presenti 
gravissimi della Repubblica; ma il Marchese di 
Castagneda, che è nel posto maggiore di credito, e di 
confidenza, ricco de Partiti, e che non consiglia mai 
il Re suo Padrone di gettar senza proffito li 
suoi favori; temo, che non li imbeva di alcuno di 
questi concetti, in che vi sarò occulato a tutto 
poter mio, se bene lui mi disse quattro giorni 
fa, che il Re gli scrive di star avvertito alle 
presenti occorrenze della Repubblica, perchè la 
Maestà Sua manderà poi quanto prima gli ordini da 
per tutto per le necessarie assistenze: Ben sì, di 
molti Collonelli di valore, e d'isperimento, e di 
molti officiati di credito, o riformati, o con scarso 
impiego trattenuti col mezzo d'amici, senz'altro 
consenso, o partecipatione de Prencipi, io stesso, 
come già scrissi, spererei di poterne 
far con desterità, e secretezza tutta la raccolta, et 
ispedittioni necessarie. </p>
<p>Restano gli ufficij alla Porta, i quali non sò meno, 
come si potessero di qua conseguire come accennai col 
mezzo di espresso Ambasciatore, 
non solo per le Ragioni scritte, ma anco per l'uso 
inveterato di questa Parte di non devenir mai a simili 
espedittioni senza il previo allestimento de molti 
regati per il Gran Signre; I quali in aggiunta delle 
spese ben grandi de viaggi, e dimora in Corte de 
medesimi Ambasciatori, rilevano gran somma di denaro, 
di che vi è qui gran penuria, come ho 
predetto. </p>
<p>Onde Eccellentissimi Signori finalmente concludo, 
che essendo Alemanni di buona mente (per ciò che 
riguarda il presente affare de Turchi) sperano bene di 
noi, ben di loro stessi: e quando non segua la Pace, 
che in questo caso farebbero certo de miracoli; io 
dico sicuramente alle Signorie Vostre Illustrissime et 
Eccellentissime, che poco capitale si debba fare de 
loro aiuti, perchè non ne vedo il modo, nè meno la 
dispositione, mentre anch'essi ne conoscono 
l'impossibilità; In che, si come prego Dio 
d'ingannarmi, ed haver cattiva opinione, così 
supplicco la Serenità Vostra humilmente, che non 
fossero queste mie riverentissime avertenze 
ricevute in grado di sole considerationi, e rifflessi 
di mio gran zelo, ma di crederle ad una fondate sopra 
concetti proferiti in varie 
occasioni, e ne più secreti congressi dalle 
bocche de Prencipi istessi, e di quei soli ministri, 
che tengono di questa gran machina la direttione. </p>
<p>Ma perchè ho detto di sopra, che senza la Pace io 
poco spero di queste assistenze; parmi anco di mio 
dovere il rappresentare ad Vostra Serenità lo stato 
reale delle cose alla medesima Pace attinenti, 
et ciò che se ne possa ragionalmente pronosticare. </p>
<p>Hora Serenissimo Prencipe, le cose si riducono a 
questo, che li due particolari salvi condotti per 
Hassia, e per Vahimar per le ultime lettere da Parigi 
de 28 del caduto espeditemi per la via di Colonia 
dall'Eccellentissimo Corraro, vengono dal Re 
pienamente approbati; ma il terzo Generale, per la 
clausuIa (<foreign lang="lat">nondum Reconciliatis</foreign>) assolutamente 
riprobato; poichè il Re non la vuole, aggiungendo, 
che non darà meno le necessarie cautioni al Duca, e 
Casa di Lorena, quando nel tempo istesso non si diano 
dall'Imperatore ancora quelle per i Prencipi Palatini; 
e ciò di novo mi arriva, oltre la disaprovatione 
avisatami da Vostra Serenità d'Olandesi di quello, 
che si è dato loro dall'Infante Cardinale. </p>
<p>Per quello, che questo d'Olandesi riguarda, 
l'Imperatore, come già riverentissimamente avisai, e 
Castagneda hanno scritto in Spagna al Re, et al 
Cardinale a Brusselles per la rifforma, e quando si 
contentassero Olandesi d'esservi nominatamente 
specificati senz'alcuna dichiaratione de Prencipi 
liberi, o sovrani; vorrei sperare, che Spagnoli 
finalmente in gratificatione dell'Imperatore vi 
condescendessero; sicome assolutamente lo dispero, 
quando quei Signori fossero rissoluti di guadagnar 
questo punto con l'addurre altri casi simili, quali io 
non ho mai veduti, ma bene desidererei di vedere, 
e che l'Eccellentissimo Giustiniano me ne facesse 
tenere le copie autentiche, per valermene anco con 
l'Imperatore, quando occorresse. </p>
<p>Per ciò che tocca al Palatino, dicono qui, 
che già stia in piedi per lui il Trattato di 
Brusselles con il medesimo Re d'Inghilterra accordato, 
e dallo stesso Palatino ancora pienamente 
assentito; ma in effetto il riguardo di Baviera, 
Cognato dell'Imperatore, fatto padrone del voto, 
possessore de stati, a disimpegno dell'Austria 
superiore, all'Altezza sua per i di lei gravi 
dispendij hipotecata, et il rispetto de Spagnoli, che 
godono, e tengono dello stesso Palatinato la 
parte inferiore; sono le vere cagioni, per le quali 
non si vorebbe il Palatino al Congresso, troppo 
premendo l'affare, che nè anco si può udire con 
grata orecchia, che habbia meno a portarsi in 
qualunque modo sopra il tapeto per esser ventillata. </p>
<p>Quello però, che mi disse di propria bocca il 
Re di Polonia, che senza l'aggiustamento del Palatino 
mai non si speri in Alemagna una buona Pace durevole, 
e sicura; io ho voluto pur dire all'Imperatore e 
Ministri, a tutte l'hore efficacemente persuadendoli di non voler escluder dal 
congresso, che si deve ridurre per una Pace Generale 
questo Prencipe, solo come che fusse unico 
irreconciliabile nemico, e difficoltar anco per questa 
via il sollievo di questi poveri Prencipi di Lorena, 
non essendo le Cose in quel punto, che possano 
Austriaci dar la legge a Francesi, coll'esclusione da 
i Trattati de suoi confidenti, e con l'inclusione de 
gli amici, e partiali di questa Parte. </p>
<p>Intendono le ragioni; ma perchè la legatura stringe, 
e dà dolore, non sanno che mi 
rispondere. </p>
<p>Non resterò ad ogni modo di progredire con i 
consigli, e con L'essortationi per tutto quello, che 
mai potrò. </p>
<p>Alla parola: <foreign lang="lat">Nondum Reconciliatis</foreign>, non ho io 
voluto affrontarmi per non disavantaggiare la 
confidenza, ben sapendo quanto sia questo punto 
aromatico, et di consequenza, mentre si pretende da 
Francesi, che possino venir al Congresso (come tante 
volte ho scritto) non solo quelli, che tuttavia 
restano contumaci con l'Imperatore; ma anco tutti 
quelli altri, che hanno già per la Pace di Praga 
(chiamata Mistia) ottenuto il perdono dalla Maestà 
Sua con la recuperatione de Beni, e de stati, 
acciò che, restando tagliati, et annullati tutti gli 
atti sopradetti, habbino di novo a rivolgersi contro l'Imperatore medesimo tutti i Prencipi 
heretici d'Alemagna, come erano avanti, che 
accettassero la pace predetta, et acciò, 
portando ogn'uno di essi nuove inventate pretensioni 
in materia di Dominio, e di Religione al Congresso, 
vadino le conclusioni di esso all'eternità. </p>
<p>Giudicai però buon consiglio l'eccittare questo 
Monsignor Nunzio a farne lui qualche tocco 
all'Imperatore, il quale subito, che lo sentì 
a sonare questa Corda, (che potrebbe Sua Maestà 
donare al Ben publico anco la parola <foreign lang="lat">nondum 
Reconciliatis</foreign>), diede una scossa, dicendo (ma 
monsignor, quando vogliono Francesi condurmi a queste 
inique conditioni, che per haver le sole prime 
aperture di pace con loro, io debba farmi 
spontaneamente di novo in Casa propria cento nemici; 
metterò la mia causa nelle mani di Dio, 
e si cercherà da ogn'uno la propria salute, e 
vantaggio per la strada dell'Armi), concetto indicante 
una mezza disperatione di pace: e certo io non saprei 
sopra di questo punto qual ragione potermi ritrovare 
per persuader senza offendere, 
e senza dichiaratione di troppa partialità. </p>
<p>Ecco Serenissimo Prencipe, quanto si può hora 
sperare in materia dei Passaporti, o di Riduttione di Congresso, che quando anco miracolosamente si 
potesse riddurre, dicono Austriaci, che se toccasse 
loro di fidelmente consigliare 
il Christianissimo, non saprebbero mai come 
persuaderlo in questo stato di cose alla pace, perchè 
havesse a perdere con la restitutione 
di tante Provincie occupate, che formano un nuouo 
Regno, il frutto di tanti dispendij, e di tante 
Vittorie con l'opportunità mirabile a cose 
maggiori; Nè meno al Signor Cardinale di voler 
azardare con la rimessa di tanti nemici suoi nella 
gratia del Re suo Padrone, la propria sicurezza, e 
fortuna; ma concludendo però che quando il Re 
medesimo non tenga pensiero di restituire, superflua 
sia ogni fatica di ridurre il congresso, mentre non 
servirebbe certo, che a maggiormente essacerbare. </p>
<p>Onde con questo loro fermo supposito, che siano pure 
chimere qualunque trattationi di Pace, vedo gli animi 
tutti rivolti al maneggio dell'Armi, e perciò anch'io 
mi trovo obligato di portare senza induggio maggiore a Vostra Serenità quanto di presente 
accade nella stessa importantissima materia; mentre 
anco a qualche tocco di sospensione fattosi da me (di 
mio solo motivo però) per tastarli; mi rispondono, 
che nè anco a questo partito si potrebbero condurre 
con lasciare confirmato a Francesi il possesso di 
Brissach, e di tant'altre Piazze; benchè io li 
costringa a toccar con mano le consequenze, i 
pericoli, e che non sia buon consiglio, per non ceder 
qualche punto; e (per sostentare opinioni dubie, e 
fallaci) lasciar correr le cose al precipitio, e 
sempre di male in peggio. </p>
<p>Si stringono nelle spalle; ma Brissach gli sta troppo 
fisso nel core. </p>
<p>Replico dunque Eccellentissimi Signori, 
che a me non pare, che si possa con fondata ragione 
per hora sperare dalla Serenissima Repubblica alcun 
vantaggio di una Pace pronta, o vicina, vedendosi anzi 
la medesima assai mal incaminata, e lontana: Di che, 
come de gli altri punti precedenti, non ho voluto in 
brevi parole, e ristrette, portare i soli miej 
riverentissimi sentimenti; ma le circonstanze tutte de 
i fatti, e dell'occorrenza; perchè ben essaminati 
dalla publica infallibile sapienza, 
possa ella in un occhiata comprendere il netto di 
quello, che in molti fogli ha giudicato buon consiglio 
d'estendere la mia riverentissima 
penna. </p>
<p>Le rissolutioni dunque alla Guerra prevagliono sempre 
più, e da tutte le parti sono chiamati i capi delle 
Armate, per concertarne i dissegni, e le provisioni, e 
di già vi è arrivato il General Picolomini ardito e 
fortunato, et se vi aspetta di punto il Lamboy, 
nell'essequire de gran rischio, ma da esser 
commandato; Il Goltz d'esperienza è molto pesato; 
l'Azfelt di buona condotta, ma proclive al pontiglio 
et alle competenze; Il Prencipe Matthias, Signore di attittudine, 
e dispositione meravigliosa; E finalmente Galasso già 
famoso per la Battaglia di Norlinghem, con le sole 
ordinanze, e previdenze di lui guadagnata; ma hora da 
gli anni maturi, dal vino in eccesso, e dalle 
indispositioni per quello contratte, di poco grido, e da esser poco adoperato; non 
credendosi, che il Duca di Lorena, sempre sfortunato, 
et Savelli prudente, et con 
l'arresto del Ghetz di tutte le attioni sue pienamente 
giustificato, siano per capitarvi. </p>
<p>Delle rissolutioni di Lorena, disperato di riaquistar 
più il suo col'mezzo di quest'Armi si teme. </p>
<p>Savelli, Galasso, e Asfelt si crede che chiederanno 
licenza; questo per non voler obedir Piccolomini, quello per sottrarsi da pericoli di qualche 
sinistra condotta; e l'altro da i desavantaggi che 
prova per esser Italiano, sempre da Tedeschi 
calunniato, et obligato con manifesti, e cartelli a 
continue giustificationi, ma nel resto tenuto da 
Prencipi per soldato bravo, e prudente, non potendo 
darle alcun biasimo i mali incontri sotto Brissach perduto, e tradito dal Ghetz, che a gli attacchi 
di lui mai non volse permettere alcun'soccorso. </p>
<p>Faranno le Genti del Goltz, del Lamboy, di Savelli e 
Lorena tra l'una, e l'altra parte del Rheno malamente 10, in 11.000 soldati, qualche 6.000 
incirca nella Vestfalia con i Pressidij sotto 
l'Asfelt. </p>
<p>Di Galasso, Brandemburgo, Sassonia, e Luneburgh; 
per esser di già entrati in quartiero, nel qual tempo 
tutti i soldati corrono volontieri alle insegne, 
qualche 16 in 18.000 huomini; 
sì che senza le Truppe di 8.000 incirca di 
Piccolomini, che sempre paiono alle occorenze di 
Fiandra risservate, e senza i Pressidij assai deboli 
che non si muovono dell'Ongaria, saranno in tutto e 
per tutto al numero incirca di 34 in 35.000 
soldati, li quali, benchè scemassero in 
quest'invernata con le fughe, e con le morti in 
qualche parte, spera ad ogni modo il Conte e così 
anco m'assicura l'Imperatore, che saranno a primo 
tempo 90.000; onde, se bene Francesi, 
sempre primi ad uscir in Campagna, facessero nej principij con la Chiave di Brissach in 
Alemagna qualche rumore, siano però coll'avanzarsi 
del tempo per haver la peggio, e forse anco occassione 
di pensare alle cose sue, sperando non solo, che con 
tanti disgustati in Francia del signor Cardinale, 
aggiontavi la morte del 
Cappuccino, et i disgusti di tutta la Casa di 
Epernone, non habbia la Calma di quel Regno 
eternamente a durare; et forse anco dissegnano 
di portarsi, se mai lo potranno con qualche parte di 
questi esserciti in Francia per dar calore a mal 
contenti, e tentar la fortuna di qualche 
novità. </p>
<p>Pende la rissolutione dell'uscita de Prencipi in 
Campagna, che ve ne tengono il genio, e 
l'inclinatione, dell'Imperatore, per portarsi, e 
tenersi hor'nell'una, hor nell'altra delle Città 
Franche; dell'Arciduca per tirar avanti a gli 
esserciti, Prencipe Armigero, e che non mi diede 
alcun segno di aversione, ma sorrise, quando gli 
dissi, che conveniva l'Altezza Sua cangiare la Mittra 
in un elmo, et il Pastorale in un Bastone. </p>
<p>Pretendono, che chi haverà maggior Cavalleria, debba 
restar il perdente, e chi meno, il vincitore; mentre 
il Calpestio de Cavalli de molt'anni ha putrefatto 
l'erba, e riempitala di certi animali, che avvelenata 
la nova non è poi a pena da Cavalli medesimi 
assaggiata, che convengono perire; Incontro seguito in 
particolare a gli esserciti di Galasso 
e del Banier in Pomerania, i quali l'uno e l'altro si 
trovano per la morte di lor Cavalli tutti per terra. </p>
<p>Pensano ancora di mutar nell'avvenire l'uso de 
Cavalli frisoni, di molto cibo, e nel bisogno di 
foraggiare di pochissimo servitio; con altri scarichi 
d'Ungaria, e di facile sostenimento, e di provedere in 
copia l'Armate de piccioli Asinelli, 
facili a pascersi, e di molta fatica. </p>
<p>Cose tutte però, che dichiarano, o una gran 
previdenza del Conte, overo una gran strettezza anco 
nella futtura Campagna. </p>
<p>Qui pure s'attendono di momento per consigliare 
sopra le presenti occorrenze due Ambasciatori 
o ministri del Duca di Baviera, e per Spagna partirà 
fra due giorni sopra le Poste il Sargente Generale di 
Battaglia Don Annibal Gonzaga, fratello di Bozzolo, 
che fu hieri a vedermi, et a licentiarsi, sebene 
niente h potuto cavare delle sue 
Commissioni. </p>
<p>Qui si batte la Cassa, e si dispensano levate per 
ogni parte; si riduce ogni mattina a lume di Candela 
nella Camera stessa dell'Imperatore il Consiglio; si 
chiamano i deputati delle Provincie per 
contributioni, e sovvegni, benchè parmi, che quei 
d'Ungaria, l'habbino costantemente ricusate; in somma 
non si manca di tutte le preavertenze, consultationi, e decreti, che possono riuscire 
al rinforzo de quest'Armi utili, e conferenti. </p>
<p>Io però sicome lodo, e consiglio anco per ogn'altro 
caso l'armarsi, et ingrossarsi, 
così uso tutti i mezzi possibilj, e tutte 
le raggioni per divertir l'Imperatore dalla mossa di 
sua persona, con allontanarsi tanto da Confini 
dell'Ungaria, di qua una sola mezza giornata distante, 
toccando a luogo e tempo i pericoli, che, mentre 
s'havesse la mira di rimovere con questo mezzo a 
Turchi le gelosie di unione della Maestà Sua con 
Prencipi Christiani contro di essi, non fossero anzi i 
medesimi Turchi, dall'opportuna occasione di così 
gran lontananza di sua Persona in aggiunta di 
tant'altre considerationi sopra accennate allettati e 
persuasi ad invadere qualche parte di 
quell'importantissimo Regno, et a rendersene anco 
facilmente Padroni; Aggiongendole inoltre i riguardi 
di dignità e sicurezza della Maestà Sua, havendosi a 
condur in paese heretico, e mall'affetto contra un 
semplice suo Vassallo Ribelle; nell'incertezza di 
buona Condotta, e conditione disavantaggiata delle 
Cose io carico efficacemente con parlarne spesso a 
Tramesdorf, che 
par, che v'inclini per secondar i sensi di Castagneda; 
et coll'imprimerne il Vescovo, et alcun altro Secreto 
Consigliero, a chi potesse 
riuscire incommoda, e noiosa questa partenza. </p>
<p>Ma mentre Illustrissimi et Eccellentissimi Signori, 
da questa Parte io non vedo quali per hora potessero 
esser le assistenze rappresentate dal Conte 
Rabbata in cotesto Eccellentissimo Collegio, 
et anco da me intese di bocca propria dell'Imperatore, 
non devo restar ad ogni modo di portare ancora i miei 
humilissimi rifflessi, e speranze di qualche rilevante 
publico beneficio. </p>
<p>Dieci mesi saranno poco più, o meno, che il Re 
Christiano mandò a Roma una Propositione, et 
Obligatione insieme; cioè, che sempre che 
s'havesse dalla Santità sua potuto ottenere la 
suspensione dell'Armi, si sarebbe obligata la Maestà 
Sua di contribuire all'Imperatore, perchè subito 
rompesse con Turchi un essercito di 12.000 Francesi 
fin a Guerra finita, overo, non prestandole fede, di 
far un fondo in Alemagna sicuro per 
pagar 12.000 huomini, di che natione volesse, 
purchè facessero l'Imperatore, il Re di Spagna, et il 
Re di Polonia lo stesso; e l'una, e l'altra di loro 
Armate Navali si unissero, et a drittura del 
Mediterraneo verso levante s'incaminassero; 
Proietto, che fatto passar dal Pontefice 
all'Imperatore, nè anco in tutto all'hora dispiacque, 
o fu riprovato, ma più tosto creduto buono con 
qualche dichiaratione di consenso in scrittura, quando 
però anco il Re Cattolico vi havesse inclinato. </p>
<p>Di qua in Spagna si scrisse da Castagneda, e da Roma 
dal Marchese di Castel Rodrighes; ma mentre alcuni di 
quei Ministri consigliavano la sospensione per anni lunghi, et altri per tempo breve, 
restò la cosa indecisa, et con l'ingresso della nova 
Campagna si lasciò cadere. </p>
<p>Se dunque, mentre non era alcun travaglio de Turchi 
nella Christianità si fecero simili proposte, e tanto 
furono avanzate, che n'hebbe il Papa l'impegno del 
Christianissimo; Il Consenso, benchè conditionato di 
Cesare, e le trattationi ancora così ben'incaminate 
con Spagnoli; non 
saprei vedere il più aggiustato ripiego al vantaggio 
di Christianità, che di rintracciare con la novità 
de successi, et evidenza de pericoli la 
prattica sopradetta; in che puole e deve il 
Pontefice Padre de Prencipi Christiani col stringerli 
a così santa unione, da loro medesimi, (quasi per 
divina inspiratione) in altri tempi di niun bisogno 
proposta, per ritraherne il maggior vantaggio di 
Gloria del Signor Dio, di cui tiene la vice fra noi, e 
di sicurezza universale del Christianesimo. </p>
<p>Il che tanto più si deve sperare, perchè oltre la 
missione del Breve al Re di Polonia accennatami da 
Vostra Serenità, qui pure ha mandato il Pontefice 
ordini efficaci a questo Monsignor Nonzio Baglioni per 
far qualche grand'instanza all'Imperatore, che però 
non ho potuto penetrare: ma so certo, che sono venuti, 
e credo contenghino una richiesta di qualche Taglione 
sopra i Prelati, et altre Persone ecclesiastiche 
dell'Imperio, ma non ardirei di affirmarlo, 
mentre il Secretario del Nunzio solo 
disse a un suo confidente (Tenemo ordine dal Papa di 
far una gran'dimanda all'Imperatore a favor de 
Venetiani, ma non so, se la potremo spuntare) e a me 
disse pure lo stesso Nunzio, che sopra ciò teneva 
importanti commissioni; sebene, poi benchè io lo 
toccassi e ritoccassi non volse esprimersi di 
vantaggio. </p>
<p>A ciò s'aggiunge, che a questo Signor 
Ambasciator di Spagna, il quale a me lo disse 
l'altr'hieri di propria bocca, sono venuti con 
quest'ultimo dispaccio amplissimi i poteri di trattar 
e concludere ancora senza più scriverne in Spagna, 
tutto ciò che da lui sarà consigliato opportuno co i 
voleri et indriccio dell'Imperatore; onde cade in 
consequenza, che a gli Ambasciatori di Roma etiamdio 
sia pur andata alcuna facoltà ne medesimi propositi; 
il che tutto stimo, che a me si 
convenga di scrivere et accennare; et per passar da 
Roma a Costantinopoli subito che ne sia tornato il 
Corriero, che vi fu dall'Imperatore spedito, et che da 
cotesto Eccellentissimo Senato a me ne venga la 
Commissione, da i soli cenni del quale devo sempre 
ricever il moto, e dipendere; mentre l'espedittione di 
Ambasciatore alla Porta, ben si vede, che non sarebbe 
per le cagioni allegatte riuscibile, e forse anco in 
riguardo de Francesi, di molto strepito; e Dio poi lo 
sa di qual riuscita, non vedendosi qui 
un huomo che potesse valere; così per l'andata del 
Residente Cesareo Smitz a gli esserciti, accompagnato 
da buoni instruttioni et ufficij lontani dall'affettatione, farò i miei tentativi, e 
premure, et anco per altri uffici più proprij et 
opportuni da imponersi a quel Ministro, che 
sarà qui nominato per andarsene al Bassà di Buda, 
quando non mi venisse fatto di distornarvelo. </p>
<p>Nè meno pretermetterò, quando l'occasione maggiore 
il portasse, di contribuire tutti li sforzi de miei 
zelanti divotissimi impieghi per 
persuadere l'Imperatore, che sotto il pretesto 
di prudente necessaria avertenza comandasse l'Unione 
di tutte le militie di Crovatia sotto il 
lor Generale, et anco lo stesso imponesse di quelle 
numerosissime d'Ungheria; mentre, quando calassero 
Turchi, o volessero calare per Terra contro i stati 
della Repubblica, a gli Austriaci tanto vicini, non 
potrebbono i medesimi Turchi dolersi di questa Unione, 
ma farvi rifflesso, e forse anco sospendere li 
precipitij. </p>
<p>Come pure, quando si potesse ottenere dal Re di 
Polonia l'espedittione di qualche suo ministro a 
Costantinopoli; acciò unito col Ressidente Cesareo si 
trasferisse al Campo del Gransignore, quando la 
Maestà Sua non ne fosse ritornata; di che se Vostre 
Eccellenze mi comanderanno, farò col'fondamento del 
Breve, dal Papa espedito a quel Re portarne col'mezzo 
del Nonzio Baglioni, e Filonardi 
il motivo, et introdurne le prime prattiche; et quando 
ancora si disponesse il sopradetto Re di Polonia in 
caso di gran bisogno a qualche tacita permissione a Cosacchi, come già scrissi, di 
scorrere nel mar Negro a depredar i Vasselli, e 
sturbare le navigationi, con incommodo delle 
entrate, e de viveri alla Città stessa di 
Costantinopoli; Ben si vede, che restando obligata in 
tal caso una gran parte di quelle Armate a moversi 
contro di essi, si verebbe con questa considerabile 
diversione a diminuire anco per mare le offese, et i 
pericoli nei stati della Serenissima Repubblica. </p>
<p>E già che io mi vedo entrato in questa materia di 
Polonia, alla quale mi trovo molto vicino, e dalla 
quale, col riguardo de tempi, mi sono assai ben 
informato, non voglio restar anco di rappresentare 
humilmente a cotesto Eccellentissimo Senato 
le mie ben fondate considerationi, nel dubbio di molto 
deboli assistenze a Vostra Serenità di quel Regno, 
quando l'occasione più importante lo richiedesse; non 
solo riducendomi a memoria i languidi, e miserabili 
sovvegni, che diedero Polacchi ad Imperiali nelle 
Guerre di Ongaria del 600, et anco in quest'ultime 
di Gabriel Bethelem, tutto che fosse il Re Sigismondo 
Padre del presente 
Vladislao doppio cognato del defonto Imperatore, ma 
d'avantaggio rifflettendo, e considerando la 
pontualità estraordinaria, che hora osservano Polacchi nel mantenere, et essequire queste 
ultime accordate Capitolationi con la Porta, et in 
particolare in materia di Cosacchi, tenendo armato 
sopra di essi, acciò non si muovino il Generale di 
quella Repubblica, et havendo il Re fatto decapitare 
l'anno passato nella publica Dieta del Regno alcuni 
Capi principali de medesimi Cosacchi, per haverli essi 
guidati nel mar Nero; Il che seguì alla presenza d'un 
Chiauz, che ne faceva l'instanza. </p>
<p>Non derivano però questi riguardi, e rigori da 
puro zelo di pontualità nel serbar le promesse, et 
obligationi della Pace; ma dal timore 
assai più de Tartari vicini, i quali in caso di 
contraventione a gratiticatione del Gran Signore 
entrano a 50.000 e 60.000 per volta nella Russia, 
e Provincie vicine de Polacchi, scorrendole, e 
rovinandole con depredationi, e con far numero 
infinito de Schiavi, che poi vendono a Turchi 
con detrimento del Regno, e disperatione de Popoli, i 
quali in questi casi maledicono il Re, e vanno 
tumultuariamente a ritrovarlo fino alla Corte, 
protestando di ribellarsi; onde per redimere quelli 
infelici da quelle continuate vessationi, non solo 
piegò l'animo del Re prontamente alla Pace col'Gran 
Signore, benchè fossero Polacchi in molto 
vantaggio, ma contrasse anco ne Capitoli una 
obligatione, che medesimi Popoli travagliati pagassero 
al Gran Cane qualche 30.000 Talleri 
ogn'anno, i quali nel presente, non essendo stati 
pagati con pontualità, si vanno allestendo i Tartari 
a nuove incursioni sopra di essi, e sopra 
Moscoviti ancora, obligati per altri 30.000 con una 
simile capitolatione. </p>
<p>Nel resto poi, quanto alla concessione, che potessero 
le Signorie Vostre Eccellentissime 
ottenere di far levate de soldati in quel Regno, oltre 
la spesa grave, la difficoltà de transiti, e 
lontananza de Paesi, s'aggionge, che Polacchi, quando non siano pontualmente pagati, sempre 
riuscirono a tutti i Prencipi, che hebbero occassione 
di valersi di essi, più di danno, che 
di proffitto, e ne tenemo l'essempio fresco, che 
chiamato dieci mille di loro in questi ultimi anni in 
Alemagna contra la Francia, nel ritorno, 
che fecero alle lor Case, occuparono la Slesia 
all'Imperatore, ricercando d'esser pagati; onde 
convenne la Maestà Sua inviare il Conte di Mansfelt 
con due esserciti, l'un dietro l'altro per 
cacciarneli; che perciò non credo, che nè meno in 
gratificatione della Repubblica più concedesse 
l'Imperatore alcun passaggio di essi per i suoi Stati. </p>
<p>Nè mai spererei, per grande, che fosse il bisogno di 
Vostra Serenità, che si potesse con qual si voglia 
ufficio di persuasione condurre quei Popoli, 
e quella Repubblica a manifesta rottura con gli 
Otthomani; eccettuatone il caso di una Pace, et unione 
contro di essi, de Prencipi christiani; e ciò non 
solo per l'antico genio, et inclinatione di quella 
Repubblica, che non si troverà mai, che volontaria 
habbia rotto la Pace con Turchi, o che da essi, 
essendole stata proposta non l'habbia prontamente 
accettata; et ancora, perchè il Re non può sforzar 
la nobiltà a far la Guerra, se non a difesa del 
Regno: ma perchè le gelosie, che hanno i Polacchi del 
loro medesimo Re, et altre proprietà di quella 
Potenza, e principalmente l'innata miseria, e povertà 
de Villani quasi per tutta Polonia, sforzano la 
Maestà Sua per altro d'animo glorioso, e guerriero, a 
viver in Pace: onde avvenne, che gli anni passati gli 
bisognò accordare con Svedesi, con tanto pregiudicio 
non solo della 
medesima Repubblica, che si contento di lasciar a 
Svedesi tutta la Livonia, ma anco delle sue Regali 
pretensioni hereditarie sopra la Corona di Svezia 
ceduta dal Re nel medesimo Capitolato a Svedesi per 
tutta sua vita, per dimostrare a Polacchi il suo 
affetto, e la sua rissolutione costante di voler 
vivere, e morire con essi. </p>
<p>Al qual passo Eccellentissimi Signori, per qualche 
lume di ogni espeditione in Franza a favore del 
Prencipe Casimiro, dirò anco che il Re di Polonia 
in quell'atto di rinonciare ultimamente le sue ragioni 
sopra la Corona di Svezia, havendo voluto esprimere la 
clausula di risservar salve le 
ragioni de fratelli, e degli heredi; di qua ha preso 
argomento il Cardinal di Riscellieu di scriver in 
Svezia: Che già, che il Re Vladislao si trova fuori 
di speranza di successione, et il Vescovo di 
Vratislavia suo fratello lontano da pensieri ambitiosi 
di dominare: e mentre il solo Prencipe Casimiro 
restava capace di successione, e di Regno; onde pur 
anco si vedevano i suoi andamenti rivolti a farsi 
partiali, e fautori con questo solo oggetto per ciò 
di assicurare quella Corona sua amica, 
e confidente per tutti i casi, che havessero potuto a 
venire; ha giudicato il Re suo Signore proprio 
consiglio di assicurarsi ancora del Prencipe 
sopradetto; con l'arresto del quale doverà viver la 
Svezia sottratta del tutto dalle pretensioni di quella 
Casa, e da suoi pericoli. </p>
<p>Matthio Bassarabà Prencipe di Valacchia, sebene non 
ha figliuoli et è vecchio, vive dispostissimo prima 
che muora di far qualche segnalato 
servigio alla Christianità. </p>
<p>Questo è del sangue di quel famoso Michiel 
Vaivoda, che potrebbe fare grandissime scorrerie sino 
al mare, e foci del Danubio, e seguirebbe egli certo 
ogni mossa, che fosse fatta dall'Imperatore; 
mantenendosi in quel Principato da sette anni incirca 
con poca sodisfattione, anzi contra volontà de 
Turchi; ma senza la rottura de Prencipi maggiori, ben 
conosce, che la Guerra non fa per lui, onde 
sta sempre su la dispotione di salvarsi con la fuga, 
quando questo partito li bisognasse; E ciò che dico 
del Valacco, si può dir anco del Prencipe di 
Moldavia, l'uno e l'altro Tributarij 
e Vassalli del Gran Signore. </p>
<p>Il Prencipe Giorgio Ragozzi di Transilvania, Prencipe 
elettivo, e Vassallo della Casa Otthomana, temuto da 
Turchi per il suo cuore, e giudicio, non solo nella 
condotta de più gravi negotij, ma anco in occasione 
di Guerra, come pure era temuto da essi per li 
medesimi requisiti Bethelem Gabor, apresso di 
cui in Ongaria fu il Ragozzi sudetto 
Generale della Cavalleria non è punto ben affetto 
verso di essi Turchi, come ben si vidde in questi 
ultimi anni, che havendole il Gran Signore speditole un Chiauz con ordine di lasciar quel Governo, 
dalla Maestà Sua in altro soggetto disposto, fece lui 
inscarcerare il Chiauz; onde subito segli 
mosse contro il Bassà di Buda per ordine del Gran 
Signore, arrabbiato con più di 20.000 soldati per 
deponervelo con la forza; ma egli con 16.000 de 
sudditi suoi arditamente lo rincontrò, e lo costrinse 
a far alto con l'essercito, e di ritirarsi: da che il 
Gran Signore, inclinato alle cose di Persia, 
chiamandolo con titolo di buon soldato, prontamente lo 
rimise in sua gratia, confirmandole ancora la carica 
con Patto di mantenersi Vassallo fedele, e di pagar in 
tempo le sue contributioni. </p>
<p>Ben si sa ancora oltre di ciò, che in quest'ultima 
Guerra de Turchi col Polacco, comandato il medesimo 
Raggozzi dal Gran Signore, secondo le sue obligationi 
di allestire li suoi 30.000 soldati egli prontamente 
obedì, non già per impiegarli mai contro il Polacco predetto, ma (quando il 
Signore havesse passato Andrinopoli, e le sue militie 
si fossero lasciate condurre in certo 
luogo da lui dessignato) per unirsi poi in un punto 
col Polacco stesso, è tagliarvele a pezzi. </p>
<p>S'aggiunge il sospetto, che tiene di continuo de 
Turchi, perchè tenghino appresso di loro come in 
arresto nel Castello Europeio alla Gola del mar nero 
il soprascritto Sechel Moyses già sei anni incirca 
fuggito di Transilvania, e ricoveratosi prima a Buda, 
e poi a Costantinopoli del Gran Signore, implorando 
aiuto per recuperare il Principato della detta 
Provincia, concessa all'altro Sechel Moises suo Padre, 
e suoi descendenti, non dal presente Sultan Murat, ma 
dal Gran Signore di quel tempo, comme appare per 
Patenti d'Investitura, che tiene 
presso di sè; onde sebene dal Ragozzi fu lui 
richiamato per mezzo de suoi Ambasciatori con offerte, 
quando volesse ritornare alla Patria dell'intiero 
perdono, restitutione de Beni, e mille agevolezze, che 
lui forse haverebbe accettate, ma li Visiri non velo 
consigliarono, e non gli permisero di partire, havendo 
riguardo a i casi, che potessero occorrere della 
sudetta depositione di lui Ragozzi, come occorse in 
tempo di Bethelem Gabor, che essendo introdotto in 
Alba Giulia con l'essercito Turchesco, e proposto a 
Transilvani, che si eleggessero un Prencipe conforme 
le loro consuetudini, più tosto elessero Bethelem 
contro la publica lor sodisfattione, che vollessero 
cadere in disgratia del Gran Signore, che teneva tante 
militie nella loro Città. </p>
<p>Hor dunque si come è verissimo, che il detto Ragozzi 
odia il Gran Signore, lo teme et è geloso d'ogni 
suo avanzamento, sì che quando si movessero 
Polacchi e l'Imperatore contro di essi ancor lui con 
l'assedio di Tamisuar, e con scorrere fino a Belgrado, 
farebbe a Turchi potentissime diversioni; così da per 
sè mai non moverebbe l'armi contro il Gran Signore, 
ma anzi li dimostra ogni ossequio, et atti di 
confidenza, avisando il Bassà di Buda de quanto 
perviene a sua notitia delle cose d'Europa, perchè 
lui le faccia tenere 
a gli esserciti del Gran Signore, nè meno li sarebbe 
permesso dalla Dieta del Paese, senza la quale 
essendo, come ho detto, Prencipe Elettivo, non 
può fare nelle cose importanti da sè solo alcuna 
deliberatione, e tengono i Transilvani per massima, 
che la loro felicità consista nella Pace con la 
Porta; Molti essendo vivi di quelli Principali 
Signori, che si trovarono presenti alla Guerra del 
Boschai l'anno 1606, e delle più 
moderne ancora di Betthelem Gabor, i quali predicano a 
gli altri, che il Paese loro di Transilvania, essendo 
in disgratia de Turchi patisce mille mali, non havendo 
i Padroni in quel tempo pan nero da 
mangiare, sicome in quello di Pace, di bianco, e 
d'ogn'altro bene abondano ancora i medesimi lor 
Villani; oltre che ben conosce il Ragozzi medesimo la 
stima, et il rispetto, che assai maggiore si tiene di 
lui da Polacchi e Tedeschi suoi vicini, mentre tien 
ferma la Pace con Turchi, di quella, che si vi 
tenerebbe quando fosse con li medesimi in aperta 
rottura; alla quale per ciò replicco, e concludo per 
il mio riverentissimo parere, che senza la maggiore 
sicurezza delle mosse d'altri Prencipi, e 
dell'Imperatore in particolare non credo che fosse 
mai da sè solo per capitare: Ma sicome non è buono 
di presente il Ragozzi per far alcuna diversione con 
l'Armi, così è altrettanto verissimo, 
che lui solo meglio d'ogn'altro Prencipe può 
divertire con gli ufficij, e con sua mediatione questo 
male iminente gravissimo alla Christianità. </p>
<p>Niuna cosa lui teme più, come ho detto, che il 
ritorno del Gran Signore, e l'impiego di sue Armate in 
Europa, sicurissimo, che ogni di lui 
vantaggio sopra Christiani non può esser di alcun 
proffito alle cose sue; onde nell'ultima Guerra de 
Turchi contro Polacchi dopo haver posti 
insieme li suoi 30.000 fanti con prontezza subito 
con tanto affetto per la pace si adoperò, mostrando, 
come da sè al Gran Signore in via d'ossequio di 
confidenza, e di puro zelo della gloria della Maestà 
Sua con la rappresentatione delle forze della Polonia, 
della congiontione d'interessi e di sangue con 
l'Imperatore, il pericolo di qualche dichiaratione 
improvisa del Pontefice, che quella fosse causa di 
Religione, con l'invitar con Brevi, e poi comminar con 
scomuniche a Prencipi Christiani di abandonare 
le risse private, e donarle alla causa Publica con 
qualche 
formidabile unione di tutta Christianità contro la 
Maestà Sua considerandole esser facile mettersi in 
Guerra con un sol Prencipe, ma difficile poi il 
continuarla con tanti; e che trattandosi di Repubblica 
anco quella di Venetia vi si sarebbe forse lasciata 
persuadere, assicurando esser queste prattiche di 
lunga mano maneggiate di far un corpo di tutti i 
Prencipi contro di lui, ma non potutesi mai 
perfettionare per causa de Venetiani, costanti 
nella Pace con la Porta, e di non pregiudicare a 
commercij, et alle rendite loro, et oltre esser sempre 
vive qualche risse particolari de 
Prencipi, che mai non si potrebbono smorzare, che con 
la necessità d'unirsi tutti d'accordo contro la 
Maestà Sua, la quale diceva di poter assicurare di 
continue inculcate espedittioni de Corrieri; onde 
essendo tutti i Prencipi Christiani armati per mare e 
per terra, potevano senza molta fatica congionger le 
armi loro, e dargli nel cuore de proprij 
stati; sì che per concluderla benchè il Gran Signore 
fosse in grandissima diffidenza di lui, intendendo 
però ragioni, e pericoli così fondati, si dispose di 
comandare al medesimo Ragozzi d'interponersi per 
mezzano, ed introdurre come da lui con tutta la 
maggior dignità le prime 
prattiche di pace con Polacchi, come pur fece 
stringendole, e concludendole ancora con somma 
facilità. </p>
<p>Io voglio dunque sperare, che il medesimo Ragozzi, 
che ama, e stima fin da quando serviva Bettelem Gabor 
la Serenissima Repubblica, et al 
quale non può certo, che molto complire la posata 
dell'Armi del Gran Signore, o almeno il continuato 
divertimento di lui contro il Persiano, non 
fusse per inclinare facilissimamente a questo 
maneggio, con sicurezza di giovare a se stesso, 
acquistar merito grande con la Serenissima Repubblica, 
e guadagnar anco appresso il Gran Signore medesimo 
gran posto di affetto, e di confidenza; come certo 
incontreria, quando il motivo, e l'ufficio fosse 
creduto spontaneo, non mendicato; (per il che sarebbe 
necessaria ogni maggior secretezza), e se ne vedessero 
ancora comprobati gli effetti, e la verità con gli ufficij 
espressi del Ressidente di Cesare, e del Ministro di 
Polonia, oltre la notoria vicina reconciliatione della Serenissima Repubblica col Pontefice, 
ben indicante la facilità di ciò, che anco si 
potesse pratticcar con gli altri in questa occasione; 
ma quando anche non si trovasse a Venetia soggetto 
adequato a questa fontione, che non vuol esser persona 
publica, ma del tutto privata in 
riguardo alle osservationi del Bassà di Buda, e di 
non disereditar l'ufficio. </p>
<p>Non potrebbe egli poi in ogni caso ricusarlo 
all'Imperatore quando la Maestà Sua si 
compiacesse di ricercarnelo, perchè non solo verso 
di lei vive quel Prencipe pieno di ossequio, e di 
speranza in qualunque evento di Sua Imperiale 
altissima protettione, ma con particular desiderio di servirla, in riguardo a gli amplissimi Beni, 
che di propria ragione possede nell'Ongaria. </p>
<p>Supplico humilissimamente la Serenità Vostra, 
e le Signorie Vostre Illustrissime et eccellentissime 
s'io havessi troppo ardito nel lasciarmi trasportar a 
sumministrar questi pochi lumi alla sapienza 
infallibile, alla notitia universale, et alla prudenza 
incomparabile 
di cotesto Eccellentissimo Senato, di havermene 
per iscusato; poichè se i miei mali hanno 
pietosamente dato luoco la presente settimana al mio 
zelo, merita lo stesso anco appresso di Vostre 
Eccellenze per la grave occasione qualche scusa, e ne 
spera ancora il publico benignissimo compatimento. </p>
<p>Per quello finalmente, che potesse riguardar 
l'interesse delle spese, che potesse far quel Prencipe 
in queste espedittioni, essendo lui nello spendere 
molto assignato, a Vostre Eccellenze non mancherebbono 
poi di costà mezzi facili, e proprij per 
rissarcirnelo. 
 </p>
<closer><dateline>Di Vienna a 22 Gennaio 1638. </dateline>
<signed>Giovanni Grimani Ambasciatore. </signed></closer></div1></body></text></TEI.2>
