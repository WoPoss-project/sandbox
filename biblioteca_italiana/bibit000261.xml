<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Libro, biblioteche e associazioni bibliotecarie</title>
      <author>Luigi De Gregori</author>
    </titleStmt>
    <extent>17 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000261</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Accademie e biblioteche d'Italia : annali della Direzione generale delle accademie e biblioteche</title>
        <title type="part">vol.</title>
        <author>Ministero della pubblica istruzione</author>
        <publisher>Libreria del littorio</publisher>
        <pubPlace>Roma</pubPlace>
        <date>1928</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>900</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Pisa</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Pisa</name>
      </respStmt>
      <item>Correzione linguistica</item>
    </change>
    <change>
      <date>2005-04-30T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-10T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1>
<head>LIBRO, BIBLIOTECHE E ASSOCIAZIONI BIBLIOTECARIE</head>
<p>
Vive già da sette anni questa nostra Associazione: e alla promessa 
iniziale del suo programma, di chiamare ogni anno a raccolta i soci per 
interessarli collettivamente ai problemi delle Biblioteche, ha sempre te
nuto fede: dei Congressi di Roma, di Firenze, di Modena e di Bari, e 
dei Convegni di Ferrara e di Genova è presente in tutti il ricordo, e i 
lavori sono documentati nella nostra rivista «Accademie e Biblioteche». Ma lo scopo più essenziale per cui l'Associazione fu creata è 
quello di promuovere effettivamente l'incremento delle biblioteche e 
di cooperare alla diffusione fra gli Italiani dell'amore del Libro. Di 
questo oggi si vuol parlare: e il fatto nuovo che se ne parli alla presenza di <abbr>S.</abbr> <abbr>E.</abbr> il Ministro della Educazione Nazionale ci promette finalmente quell'impulso giovanile e dinamico di cui ha bisogno la 
vita delle nostre biblioteche.
Ma vediamo prima che cosa può fare lo Stato per le Biblioteche 
pubbliche. Le prestazioni di Stato, quando non ne è continuamente e 
quasi automaticamente provocato l'aumento da necessità che s'impongono in modo più palese di quelle delle Biblioteche, hanno limiti insormontabili segnati dalla ferrea disciplina dei Bilanci. Ma intendiamoci: 
lo Stato già fa, e cerca di far sempre di più, per le grandi Biblioteche 
che gli appartengono, e che rappresentano per l'Italia un raro privilegio 
e un'invidiata ricchezza. Anche, lo Stato, vigila, sussidia e regola indirettamente l'attività di quelle altre maggiori o minori biblioteche che 
appartengono a Comuni e a Provincie, e alcune delle quali non sono 
meno ricche delle governative; di più, largisce spesso i suoi sussidi a 
<pb n="58"/>
quelle biblioteche dette «popolari», che nascono e muoiono continuamente qua e là, e la cui esistenza è stata felicemente paragonata ieri dal 
collega Gallo a quella delle «sabbie mobili». Ma che cosa potrebbe 
fare lo Stato per una vastissima diffusione di quelle biblioteche di coltura generale destinate a integrare l'opera della Scuola, promuovere e 
accompagnare l'educazione intellettuale collettiva, e il cui tipo è quasi 
ignorato da noi, e il cui finanziamento richiederebbe somme favolose?
Perchè noi, come biblioteche, conosciamo le massime e le minime: da una parte, le grandi, solenni biblioteche dotte, ricche di storia 
e di tesori librarî, vanto di tante grandi e piccole città di questa nostra 
antica Italia; e, dall'altra, quei meschini ed informi aggregati di volumi 
che bisogna andare a cercare in qualche localuccio di scuola o di parrocchia, in qualche sede di Dopolavoro o di Gruppo Rionale. Nel mezzo, per la gran massa del pubblico, non c'è niente o quasi; come dire: 
grandi cattedrali da una parte, e dall'altra, nascosti e negletti oratorî 
privati. Cosicchè, mentre le grandi Biblioteche non possono servire che 
a pochi (e se servono a troppi è a tutto lor danno) anche a pochi finiscono per servire queste minime pseudo-biblioteche viventi nei margini 
di altre attività, spesso anche diverse da quelle culturali, e non aperte 
che a certe categorie. Noi, eufemisticamente, le chiamiamo «Biblioteche popolari» e ci basta un armadio di <num>50</num> o <num>100</num> volumi, per definirlo 
«biblioteca» e per dare un numero alle statistiche; ma pel popolo e 
pel pubblico in genere tutto ciò non serve a nulla.
Ora, come può diffondersi largamente la coltura senza le biblioteche pubbliche, e come si concilia questa nostra deficienza con l'intento e con l'interesse che ha lo Stato di educare anche intellettualmente 
tutta la Nazione? E che il pubblico abbia sete di libri, non può mettersi 
in dubbio. Basta vedere come affolla le poche sedi di lettura esistenti 
là dove, per esempio, la sezione d'una grande Biblioteca (come la Nazionale di Roma) può offrirgli un'ospitalità accogliente e un impiego 
fruttuoso del tempo: e basta anche vedere come aumenta sempre di più 
lo smercio di quella pseudo-letteratura che in ogni angolo di strada e 
sotto ogni tettoia di stazione attira clienti con le sue copertine multicolori: mentre sulla «crisi del Libro» piangono editori, librai ed autori, 
e sperano di risolverla con le fiere, le feste, le alleanze e gli ordini del 
giorno! E' molto più questa, purtroppo, o editore Formiggini, «l'Italia 
che legge»! Ed è naturale che i conti tornino meno bene a lei e ai suoi 
colleghi, che ai produttori di quella roba e a un qualsiasi tenitore di 
chiosco.
<pb n="59"/>
La miglior propaganda al Libro, è inutile illudersi, viene dalla 
Biblioteca pubblica. Ecco una verità che ancora non s'è fatta molta strada. Nei paesi dove sono in fiore le biblioteche, non si conoscono crisi 
librarie: sono specialmente le biblioteche che creano i lettori e, coi 
lettori, i clienti di libreria. Il libro vero e proprio, di cui la sicurezza dello 
smercio permette l'esiguità del prezzo, sia opera di pensiero o d'immaginazione, sia scientifica o letteraria, sia di sapere divulgato o di 
storia romanzata, entra continuamente nelle case, anche nelle più modeste, con la stessa facilità con cui v'entrano, generalmente, quei 
«gialli» tascabili o quelle rivistùcole eccitanti di cui abbiamo parlato.
Quando, poi, la lettura seria è divenuta, per mezzo delle Biblioteche, un abito di masse, come lo sono, oggi, la radio, il cinema, lo 
sport, ai lettori di biblioteca è affidata, senza che lo sappiano, la propaganda del libro, assai più che alle vetrine dei librai, alle recensioni, 
ai bollettini editoriali. D'un libro che s'è letto in biblioteca si parla volentieri anche fuori, se ne consiglia ad altri la lettura, si desidera, a 
volte, anche possederlo; senza dire che, quando le biblioteche pubbliche si contassero veramente a migliaia, ai librai sarebbe automaticamente assicurato, su larga scala, lo smaltimento delle tirature. Ma questo è il lato commerciale del problema, torniamo a quello culturale.
La biblioteca pubblica del tipo di quelle che a noi difettano assicura a tutti la lettura gratuita ed agevole, non la fa soltanto un privilegio 
di alcuni; apre le sue porte e offre il suo beneficio al passante senza chiedergli nulla, come fanno le chiese; non solo, ma si fa anche centro di 
distribuzione di libri fuori di sede per tutti quelli che non possono frequentarle a loro volontà, come sono i rurali, i militari, i degenti negli 
ospedali o i detenuti nelle carceri. E' una organizzazione che parecchie 
nazioni progredite intellettualmente hanno già inserito nel quadro delle 
loro attività, e si sforzano ogni giorno di perfezionare. Il Nord America, 
naturalmente e per sue speciali condizioni, è alla testa; ma anche nazioni piccole, come il Belgio o la Cecoslovacchia, hanno imparato come 
si fa. Dei libri, in queste biblioteche, non si hanno grandi cure conservative: il libro, anzi, diventa là dentro oggetto di puro consumo, e nel 
suo maggior consumo possibile sta l'intento precipuo. Cosicchè i libri 
vi si rinnovano sempre, e non soltanto perchè diventano materialmente 
inservibili, ma perchè della maggior parte invecchia ogni giorno il contenuto, e la lettura pubblica deve essere sempre aggiornata ai progressi 
culturali, ai gusti, alla moda. Perfino, in queste biblioteche, si ha poca 
paura delle sottrazioni o delle mutilazioni pensandosi che un esemplare 
<pb n="60"/>
perduto per la biblioteca non è, in fondo, perduto pel suo fine di diffondere dovunque conoscenza e luce di pensiero.
Il lettore, del resto, in queste biblioteche si sente, insieme, in casa 
propria e in casa di tutti. Sono pochissime, e accordate colle esigenze 
comuni, le limitazioni d'orario, le formalità d'uso. La porta è aperta 
a tutti: più gente entra e più l'istituto risponde ai suoi fini. E qui può 
ricordarsi la meraviglia di quel bibliotecario americano, che, entrando 
in una biblioteca europea, si sentì dire dall'usciere: Richiuda la porta, 
che può entrare qualcuno! Che cosa ha che vedere questo tipo di biblioteca con quelli che noi conosciamo?
Avviene, in conseguenza, che negli Stati Uniti, su circa <num>130</num> milioni di abitanti, più della metà possono beneficiare della lettura pubblica. Le nostre statistiche, che cifre ci offrono? Fra biblioteche governative, scolastiche, provinciali e popolari, si arriva appena ai quattro 
milioni di lettori. Appena un decimo, dunque della popolazione legge 
libri di Biblioteca. Legge, forse, in casa libri propri? Quanti pochi, ce 
lo dicono i librai, e che cosa leggano, quando leggono, lo abbiamo 
veduto.
Ma dove trovare i mezzi per il finanziamento d'una organizzazione di biblioteche così vasta e poderosa, per la quale ogni Comune, 
ogni rione o quartiere di grande città dovrebbe avere la sua biblioteca 
attrezzata in modo da fornire al pubblico decorosamente e gratuitamente 
la lettura? Diciamo subito che questo finanziamento non può chiedersi 
allo Stato: devono provvedere ad esso direttamente i Comuni, cioè i 
cittadini stessi con un contributo speciale lievissimo, che si corrisponde 
in aggiunta alle tasse sulla proprietà: contributo destinato esclusivamente alla istituzione e al mantenimento delle Biblioteche. Lo Stato autorizza soltanto, per legge, l'imposizione di questo contributo. E quando 
il Comune non vuole imporlo ve lo costringe.
Su questa base finanziaria assicurata, sorgono e si sviluppano le 
biblioteche pubbliche. Ma poi, incoraggiati dal palese frutto che dànno, 
i cittadini più facoltosi d'ogni classe, perfino di quella dei librai, aggiungono, al modestissimo contributo obbligatorio, qualche cosa e talvolta molto di più. S'afferma così il mecenatismo, nasce la gara fra 
donatore e donatore, fra Comune e Comune, fra biblioteca e biblioteca. 
E quella che coi suoi mezzi normali vivrebbe modestamente, diventa 
una biblioteca modello, si fa centro di succursali, diffonde intorno i suoi 
germogli.
Suona male, è vero, la parola «contributo» e non persuade troppo 
l'idea di dover aggravare, sia pure in misura minima, gli oneri 
<pb n="61"/>
cittadini, per uno scopo che è dai più considerato come del tutto estraneo 
alle necessità nazionali. Ma questo è l'unico mezzo che sia stato escogitato finora con successo per assicurare alle Biblioteche una vita decente 
e costante. Leggi come la nostra del <date>1917</date>, che obbliga genericamente 
i Comuni a istituire biblioteche, senza porger loro o insegnare i mezzi 
per farlo, vediamo che non servono a nulla. La povertà di certi comuni che mancano ancora di strade, di fogne, di cimiteri, non permette 
certo loro di pensare ai libri: ma non ci pensano neppure quei comuni 
ricchi, di cui i Podestà siano, come può accadere, poveri di coltura e 
di spirito d'iniziativa. Avviene, così, che la legge c'è, ma non ci sono 
le biblioteche. E quando anche lo Stato interviene e presta qualche sussidio, spentosi il piccolo fuoco fatuo, tutto ricade nell'oblio.
Creare nel pubblico la persuasione che la Biblioteca deve essere 
pretesa e pagata da lui stesso, come ogni altro pubblico servizio, come 
quelli che riguardano l'istruzione primaria, l'igiene, la viabilità, l'illuminazione stradale, è questo il còmpito che si propongono generalmente le Associazioni Bibliotecarie: un servizio pubblico che lo Stato 
non può accentrare, anche se potesse sopportarne il gigantesco finanziamento; un servizio pubblico di delicata natura, è vero, ma che oggi, 
garantiti come siamo dal Fascismo, non potrebbe più temere (come 
temè altre volte) deviazioni e mire diverse da quelle sanamente educative.
Ma in che modo può un'associazione di persone colte (le meno 
adatte a far rumore intorno a sè) agire sulla pubblica opinione e offrire 
al Governo la sua cooperazione perchè possa legiferare in materia? All'estero, le Associazioni di tal genere offrono questa cooperazione con 
un'attivissima propaganda di stampa, con conferenze, con pubblicazioni, con mostre organizzate per rendere visibili a tutti, e quasi tangibili, i còmpiti, i mezzi, le realizzazioni, con cui le biblioteche pubbliche, 
da quelle per l'infanzia a quelle per tutti, possono farsi agenti potentissimi di progresso collettivo.
A tali associazioni non appartengono soltanto bibliotecari, studiosi, bibliofili o librai, ma tutti quei cittadini che sentono la necessità 
d'una azione comune, vòlta disinteressatamente alla propaganda benefica.
Si contano già a una trentina queste Associazioni in tutto il mondo: 
e sono legate tra loro in una Federazione internazionale che dà notizia, 
ogni anno, dei progressi singoli. E' un internazionalismo, questo, che 
<pb n="62"/>
non dà ombra a nessuno, mette in gara le nazioni più civili a dimostrare 
la loro capacità culturale, e rafforza in ciascuna l'intenzione di far sempre meglio e di più. In America e in Inghilterra, dove sorsero per prime 
sessanta anni fa, gran cammino è stato fatto. Negli altri paesi l'avviamento è molto più recente e data soltanto da questo secolo. ad eccezione di quello del Giappone, che cominciò nel <date>1892</date>, e della Svizzera, 
nel <date>1897</date>. Ma l'avviamento è oramai sicuro e costantemente progressivo, 
specie là dove le Associazioni son riuscite a indurre i rispettivi Governi 
a adottare la lievissima tassazione a cui s'è accennato.
Sottrarsi a tale necessità non appare oggi più possibile a nessuno, 
se si vuol veder finalmente spuntare ed espandersi questo incomparabile fiore di civiltà, che è la «Biblioteca per tutti».
<pb n="63"/>
</p></div1>
</body>
</text>
</TEI.2>
