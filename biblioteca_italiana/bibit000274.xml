<?xml version="1.0" encoding="utf-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
   <teiHeader>
      <fileDesc>
         <titleStmt>
            <title>Sulla traduzione dell'Odissea</title>
            <author>Ugo Foscolo</author>
         </titleStmt>
         <extent>114108 Kb in UTF-8</extent>
         <publicationStmt>
            <publisher>Biblioteca Italiana</publisher>
            <pubPlace>Roma</pubPlace>
            <date>2008</date>
            <idno>bibit000274</idno>
            <availability>
               <p>Questa risorsa digitale è liberamente accessibile per uso
                        personale o scientifico. Ogni uso commerciale è vietato</p>
            </availability>
         </publicationStmt>
         <seriesStmt>
            <title>Collezione BibIt</title>
         </seriesStmt>
         <sourceDesc>
            <bibl>
               <title>Lezioni, articoli di critica e di polemica : 1809-1811</title>
               <title type="part">v.</title>
               <author>Foscolo, Ugo</author>
               <editor id="ed">Santini, Emilio</editor>
               <publisher>F. Le Monnier</publisher>
               <pubPlace>Firenze</pubPlace>
               <date>1933</date>
               
            </bibl>
         </sourceDesc>
      </fileDesc>
      <encodingDesc>
         <samplingDecl>
            <p>Tutti i materiali paratestuali della fonte cartacea non riconducibili alla
                responsabilità dell'autore dell'opera sono stati soppressi nella versione
                digitale</p>
         </samplingDecl>
         <editorialDecl>
            <correction method="silent" status="medium">
               <p>Livello medio: controllo a video con collazione con edizione di
                        riferimento</p>
            </correction>
            <quotation form="data" marks="all">
               <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
            </quotation>
            <hyphenation eol="none">
               <p>I trattini di sillabazione a fine riga sono stati soppressi e le parole
                        ricomposte</p>
            </hyphenation>
         </editorialDecl>
         <classDecl>
            <taxonomy id="CGB">
               <bibl>Classificazione generi BibIt</bibl>
            </taxonomy>
         </classDecl>
      </encodingDesc>
      <profileDesc>
         <creation>
            <date>800</date>
         </creation>
         <langUsage>
            <language id="ita">Italiano</language>
         </langUsage>
         <textClass>
            <keywords scheme="CGB">
               <term>Trattati</term>
            </keywords>
         </textClass>
      </profileDesc>
      <revisionDesc>
         <change>
            <date>2007-06-08T00:00:00.000+02:00</date>
            <respStmt>
               <name>Novadata systems</name>
            </respStmt>
            <item>Digitalizzazione - OCR</item>
         </change>
         <change>
            <date>2007-12-18T00:00:00.000+02:00</date>
            <respStmt>
               <name>BIBIT</name>
            </respStmt>
            <item>Correzione linguistica</item>
         </change>
         <change>
            <date>2008-01-28T00:00:00.000+02:00</date>
            <respStmt>
               <name>Marta Zanazzi</name>
               <name>BIBIT</name>
            </respStmt>
            <item>Codifica XML - Codifica manuale</item>
         </change>
         <change>
            <date>2008-02-07T00:00:00.000+02:00</date>
            <respStmt>
               <name>Carla Deiana</name>
               <name>BIBIT</name>
            </respStmt>
            <item>Validazione</item>
         </change>
      </revisionDesc>
   </teiHeader>
   <text>
      <body>
         <div1 n="Sulla traduzione dell’Odissea">
            <head>SULLA TRADUZIONE DELL'«ODISSEA».</head>
            <argument>
               <p>Traduzione de'due primi canti dell'<title>Odissea</title> e di alcune parti
                        delle <title>Georgiche</title>, con due <title>Epistole</title>, l'una ad
                        Omero, l'altra a Virgilio. — Verona, presso il Gamberetti e comp.,
                        1809.</p>
            </argument>
            <p>L'autore si palesa nella dedicatoria a Giuseppino Albrizzi; ed è il signore
                    Ippolito Pindemonte. Egli avea già quasi promessa al pubblico la versione
                    dell'Odissea in que' versi dell'<title>Epistola de'Sepolcri</title>:<quote rend="block">
                  <lg>
                     <l>Del Meonio cantor su le immortali</l>
                     <l>Carte io vegghiava; e dalla lor favella</l>
                     <l>Traeva io nella nostra i lunghi affanni</l>
                     <l>Di quell'illustre peregrin che tanto</l>
                     <l>Pugnò pria co' Troiani e poi col mare.</l>
                  </lg>
               </quote> Ed ora nel saggio ch'ei stampa mostra ch'ei vuole, e sa, e potrà
                    mantenere la sua promessa. Questo nuovo saggio di versione d'Omero, sì prossimo
                    agli altri due recentissimi dell'Iliade, giustifica ognor più l'opinione di chi
                    dice che <emph>gli uomini nati alle belle arti cercano ancora in Italia una
                        versione corrispondente alla fama d'Omero</emph>, e che la stima in che
                    furono per alcun tempo i traduttori precedenti nacque sì dal bisogno
                    d'intendere, come che fosse, i primi poemi del mondo, sì dalle sette delle
                    scuole e delle accademie. L'Odissea, considerata sempre come poema minore, ebbe
                    tra noi minore numero di traduttori, e nondimeno potrebbesi farne un lungo
                    catalogo; cura che lasceremo a' benemeriti bibliotecari e bibliografi, de' quali
                    la patria nostra è provveduta più che di buoni scrittori. A noi basterà dire che
                    l'Odissea non ottenne ancora in Italia un traduttore-poeta. E solo per
                    giustificare la nuova impresa del sig. Pindemonte parleremo del Salvini, del
                    Bacelli e del padre Soave. Il primo mantiene ancora la fama carpita di grecista
                    dottissimo, di esatto scrittore italiano e di fedelissimo traduttore, e se la
                    mantiene aiutato da una legione di vecchi accademici, d'insulsi grammatici e di
                    grecisti impostori. Il secondo fu resuscitato dall'obblìo nella <title>Collana
                        de' poeti greci</title> stampata di fresco in Livorno. Il terzo è nelle mani
                    di tutti i ragazzi che studiano lettere, perché i ragazzi sono per lo più nelle
                    mani de' Chierici regolari.</p>
            <p>Or, a parlare semplicemente, il Salvini malgrado la sua plebea, sguaiata ed
                    ignorantissima infedeltà in tutte le sue traduzioni dal greco (tranne il
                    romanzetto di Abrocome d'Anzia, prosa tutta grazie, scappata forse come per
                    miracolo delle Muse e d'Amore fuori del vaglio di quel cruscante), malgrado lo
                    scarso numero d'edizioni e di lettori di quelle versioni, il Salvini fu ed è
                    anche a' dì nostri tenuto da' maestri di lettere per esattissimo traduttore.
                    Invano molti, e primo di tutti lo Spallanzani in un opuscolo poco letto perch'è
                    malissimo scritto, ha provato al Salvini ch'egli straziava la sintassi d'Omero.
                    Invano altri più letterati dello Spallanzani hanno detto e ridetto che ne' versi
                    Salviniani v'era la massima infedeltà, perchè, la parola essendo tradotta col
                    dizionario, ogni immagine, ogni frase della poesia rimanevasi muta d'ogni
                    armonia, cieca, fredda di splendore e di fuoco, e l'Iliade pareva cadavere.
                    Invano recentemente fu scritto che messer Anton-Maria della Crusca non sapeva
                    maneggiare la lingua italiana; sapeva bensì etimologizzare e scrivere una prosa
                    fiorentina ad ogni vocabolo; ma nelle sue traduzioni valevasi di modi plebei,
                    onde tutti i suoi versi non potevano riescire se non plebei; esempio: Omero
                    nell'inno a Mercurio cantò che <quote>
                  <emph>Febo intonso toccava la cetra</emph>
               </quote>; Virgilio imitò:<quote rend="block">
                  <lg>
                     <l>
                        <foreign lang="lat">Cithara crinitus Iopas</foreign>
                     </l>
                     <l>
                        <foreign lang="lat">Personat aurata</foreign>;</l>
                  </lg>
               </quote> ed il Salvini per forza della propria natura antipoetica
                        tradusse:<quote rend="block">
                  <lg>
                     <l>E il capelluto</l>
                     <l>Apollo Febo andava schitarrando.</l>
                  </lg>
               </quote> Il Salvini seminò un sacco di parole antiquate, come
                    <emph>zambra</emph> per <emph>camera</emph>, e sì fatte; ed ogni periodo sentirà
                    sempre d'oscurità pe' men letterati, di rancidume pe' lettori di gusto e di
                    affettazione pedantesca per tutti; esempio:<quote rend="block">
                  <lg>
                     <l>Vino che Ulisse aveva, diva beva;</l>
                  </lg>
               </quote> e ciò sia detto col dovuto rispetto ad alcuni <emph>messeri</emph> in
                        <emph>frack</emph> che scrivono a' giorni nostri co' vocaboli vieti di fra
                    Giuda e del Simintendi e con gl'idiotismi de' Camaldoli: e tali nelle storie e
                    nelle orazioni ti sfoggiano <emph>rede</emph> per <emph>erede</emph>,
                        <emph>schermuggio</emph> invece di <emph>scaramuccia</emph>, e
                        <emph>sorquidato</emph> per <emph>arrogante</emph>, e
                    <emph>squarquoio</emph> per <emph>rimbambito</emph>, e <emph>piacentiere</emph>
                    per <emph>adulatore</emph>, e <emph>gazzurro</emph> per <emph>allegria</emph>, e
                    per <emph>malinconia</emph>
               <emph>ribadea</emph>, che Domineddio gliene dea; chè altra cosa è dar vigore ed
                    aspetto di antica dignità all'orazione con l'uso d'antichi vocaboli di cui non
                    si trovano equivalenti nell'idioma corrente e co' bellissimi modi de' Latini e
                    de' padri della lingua, arte maravigliosa segnatamente nell'Ariosto e nel Caro;
                    ed altro è l'andare accattando voci brutte, dimenticate, quando la lingua ne ha
                    pure di bellissime e intese da tutti. E non è molto che un Adone poetino stampò
                    certi sonettucci lodati a cielo da un prosatore cruscante, ne' quali regala
                    della <emph>madonna</emph> alla sua Laura, e scongiurala con
                    l'<emph>unquanco</emph> e con simili lascivie decrepite. E poichè nè il pubblico
                    legge quelle rime, nè madonna le intende, era pur meglio s'egli in quel tempo
                    avesse imparato a cantarle sulla chitarra un'arietta metastasiana, o una
                    canzonetta del Rolli; poesie più facili a cantarsi che ad imitarsi, e che
                    all'orecchio delle amabili donne suonano più care assai
                    dell'<emph>unquanco</emph>. Finalmente il Salvini non voleva, o non poteva. o
                    piuttosto non sapeva, studiare gli autori che traduceva, e piglia granchi da
                    staffilate; esempio: <bibl>
                  <title>Odiss.</title>, lib. II, v. 9</bibl>:<quote rend="block">
                  <lg>
                     <l>Tosto ai canori comandò trombetti</l>
                     <l>Trombare ad arringar gli Achei criniti;</l>
                     <l>Trombavan quelli, e questi presto univansi ec.,</l>
                  </lg>
               </quote> dove, prescindendo dallo sproposito del <emph>comandare</emph>, che in
                    lingua italiana, ove non sia seguitato dal <emph>di</emph> o dal
                    <emph>che</emph>, significa col terzo caso <emph>raccomandare</emph> e non
                        <emph>ordinare</emph>, e prescindendo dall'armonico verseggiare, da che il
                    Salvini non aveva orecchie — orecchie eleganti ed armoniche
                    —, si veggono due più brutti spropositi. Omero parla d'araldi, ed il
                    Salvini scrive trombetti; ma quanta differenza ci sia, vedilo nel
                            <bibl>
                  <author>Berni</author>, <title>Orl. innam.</title>, lib. II, c.
                        27, st. 22</bibl>:<quote rend="block">
                  <lg>
                     <l>E fece a lui mandar tosto un araldo</l>
                     <l>Là dove combatteva ed un trombetta.</l>
                  </lg>
               </quote> Infatti l'<emph>araldo</emph> fu per gli antichi il <emph>messaggiere
                        de' Numi e de' mortali</emph>, ed a' tempi della cavalleria il trombetta lo
                    precedeva per annunziare l'arrivo di lui che recava ordini, ambasciate e
                    disfide; e così anche a' dì nostri il trombetta precede il parlamentario. Ma
                    l'errore più enorme si è che ne' poemi di Omero non si trova nè orma pure di
                        <emph>trombe</emph> o di <emph>trombetti</emph> che
                    <emph>trombassero</emph>, e che gli araldi chiamavano a parlamento e sfidavano;
                    a guerra gridando; come oggi i chierici turchi, che sono in guerra con le
                    campane, chiamano ad alte grida dalle lor torri il popolo alla moschea. E i
                    poemi d'Omero, se non attestano la storia de' fatti, sono e saranno por sempre
                    preziosissimi monumenti della storia de' costumi, e dell'arti, e della civiltà
                    del genere umano; ed ogni minima libertà de' traduttori in sì fatte cose svela
                    la loro ignoranza e la loro scarsa filosofia: però il Ceruti agli altri pregi
                    della sua versione d'Omero aggiunge questo, d'essere un solenne seguace degli
                    anacronismi del fedele Salvini. A' tre versi sopra citati de'
                    <emph>trombetti</emph>, che, comandati <emph>trombare</emph>,
                    <emph>trombavano</emph>, e che per far arrossire i verecondi lettori ricordano
                    l'ultimo verso del canto XXI dell'<title>Inferno</title>, si paragonino questi
                    del sig. Pindemonte:<quote rend="block">
                  <lg>
                     <l>Tosto gli araldi alla sonora voce</l>
                     <l>Comandò d'invitar gli Achei chiomati,</l>
                     <l>Che a quelle grida incontanente accorsi</l>
                     <l>Si ragunaro, s'affollaro.</l>
                  </lg>
               </quote> L'autore dell'<title>Esperimento della versione dell'Iliade</title>
                    chiamò i maestri, i cruscanti e i grecisti, e disse: Questi sono fatti e prove
                    di molti spropositi nel Salvini, e tutti nel solo canto primo d'Omero; ma i
                    valenti uomini si rimasero nell'opinione della sapienza e della fedeltà
                    Salviniana; argomento che a certi maestri, cruscanti e grecisti bisogna un idolo
                    antico di cui si professano sacerdoti per partecipare della cieca venerazione e
                    delle propine del volgo. A noi, che non siamo nè sacerdoti nè credenti, gioverà
                    almeno di ridere; e davvero che un sorriso ci distoglie sovente dalla
                    meditazione di questa malinconica vita: e basta aprire il Salvini. In Esiodo il
                    re Giove<quote rend="block">
                  <lg>
                     <l>Prese un falcione smisurato, lungo,</l>
                     <l>Co' denti a sega, e al caro padre in fretta</l>
                     <l>Miete i negozi.</l>
                  </lg>
               </quote> Gran che, che un falcione <emph>smisurato</emph> sia
                    <emph>lungo</emph>! Ed era pur caro al re Giove il re Saturno, suo caro padre!
                    Non solo gli tagliò i negozi, ma per più amore figliale e carezza glieli tagliò
                    co' denti a sega. Pedanti, pedanti! Il greco dice <foreign lang="grc">φίλος</foreign>,
                    <emph>caro</emph>, e lo dice spesso; e così spiegano i dizionari; ma, <foreign lang="grc">φίλος</foreign>, per
                    chi legge le lingue antiche più con la logica che con la grammatica, suona più
                    volte <emph>proprio</emph>: onde quando Achille fremeva nel <emph>caro</emph>
                    cuore, vuol dire nel <emph>proprio</emph> cuore; e quando i Greci legavano al
                    lito la nave con le <emph>care</emph> mani, vuol dire che si valevano delle
                        <emph>proprie</emph> mani. Ma il Salvini sapeva di greco senza
                    discernimento; e voi non avete nè sapere, nè discernimento, nè greco, nè
                    vergogna, nè buona coscienza, pedanti conie siete in corpo e stava per dire in
                    corpo e in anima, ma voi per le lettere non avete scintilla d'anima. Dal capo al
                    fondo d'ogni pagina il Salvini, preso il conto sotto sopra, ha quindici versi
                    simili ai riportati e peggiori. Niuno lo legge, è vero; ma, torno a dirlo, i
                    maestri e i dotti di mestiere lo lodano, e gl'imberbi de' collegi e de' licei
                    —. a chi ponno credere se non a' maestri? — aprono il
                    Salvini, e mandano ai corvi l'<title>Iliade</title> divenuta carogna. Speriamo
                    che ognuno ci crederà senza giuramente esservi ne' dottori di greco molta
                    impostura e ne' maestri di lettere molta ignoranza, mista a non poca venalità;
                    taccio de' ciarlatani scienziati, scarnificatori di pesci, manigoldi
                    d'animaletti; ceraunargiti, negromanti e rabdomanti. E molte lezioni delle
                    cattedre di eloquenza, parlo di quelle dove il professore e gli scolari non
                    s'addormentano, sono piene degli esempi di Angelo di Costanzo, che faceva
                    sillogismi in sonetti, e dell'eloquenza dell'orazione a Carlo V del Casa (il
                    Casa nel resto era bellissimo ingegno), e della sapienza poetica del Muratori, e
                    via così. Così s'accresce o almeno si mantiene il numero della folla de' ciechi
                    credenti e paganti. Il Salvini disse nella sua prefazione: <quote>
                  <emph>Le mie traduzioni sono serrate ad un tempo ed eleganti</emph>
               </quote>; le Accademie e le Arcadie dissero: <emph>Così è</emph>; e la folla
                    disse: <emph>Così dunque dev'essere</emph>. Or, a dir vero, le Accademie e la
                    folla non fanno male. Così è, così dev'essere, sono sillabe spiccie e tagliano
                    il groppo; ma per imparare se così è e come e perchè, fatica e meditazione; ed a
                    che pro tanti libri se si può divenire maestro e <emph>far i suoi studi</emph>
                    con poche regole e con alcune sentenze? L'Ecclesiaste lo ha detto: <quote>
                  <foreign lang="lat">his amplius, fili mi, ne requiras</foreign>
               </quote>. — <quote>
                  <foreign lang="lat"> Faciendi et legendi plures libros nullus est finis,
                            frequensque meditatio carnis afflictio est</foreign>
               </quote>. Cap. XII.</p>
            <p>Girolamo Bacelli tradusse l'<title>Odissea</title> nel secolo XVI, e fu
                    pubblicata postuma nel 1585; nè l'autore ebbe vita da ripulirla, nè da condurre
                    a termine anche l'<title>Iliade</title>, ch'egli lasciò tradotta sino al settimo
                    libro. Gli editori della <title> Collana de' poeti greci</title> in Livorno
                    ristamparono di fresco quest'<title>Odissea</title>, lodando a cielo la
                    Salviniana, ma posponendola. E certo che il Bacelli, paragonato al Salvini,
                    appare Orlando rimpetto a Brunello. Ad ogni modo questa versione ha un non so
                    che di languido e di negletto ne' modi, di superfluo nella lingua e di meschino
                    ne' versi, che sembrano fatti tutti sul monocordo. Nè il verso sciolto a que'
                    tempi aveva ancora acquistata quella ricchezza di forza, di armonia e di frasi a
                    cui giunse a' dì nostri.</p>
            <p>Il padre Soave faceva di tutto, e presto. Ove trattavasi di ragionamento e
                    d'elementi, riesciva utilissimo alle scuole compendiando, spiegando e traducendo
                    i libri di maestri di metafisica e di rettorica, perchè aveva ingegno paziente,
                    penna andante e testa quadra; non sempre spregiudicata, ma questa era colpa
                    forse del suo vestimento talare. Ma le Muse non fanno avanzi se non dove trovano
                        <foreign lang="lat"> igneum vigorem et coelestem originem</foreign>; onde il
                    benemerito padre Soave maneggiò l'<title>Odissea</title> come maneggiò le
                        <title> Georgiche</title>; e i suoi versi fatti a cento per giorno, nè più
                    nè meno, forse tra l'ora dell'ufficio divino e delle sue lezioni di logica, non
                    fecero nè bene nè male. Tutti sanno ch'egli tradusse l'<title>Odissea</title>; e
                    a niuno importa ch'ei l'abbia tradotta, ove non si vogliano eccettuare i
                    Chierici regolari e i facitori di supplimenti a' cataloghi dell'Argelati: gli
                    uni trarranno compiacenza maggiore raccomandando a' lor collegiali un libro di
                    più del loro dottissimo confratello; gli altri occasione di sfoggiare la loro
                    esattezza ed erudizione libraria.</p>
            <p>Ma prima di chiamare a confronto questi tre traduttori, da' quali chi legge un
                    po'attentamente potrà ricavare più frutto che dalle nostre opinioni, diremo
                    dell'intendimento col quale il sig. Pindemonte intraprese la sua versione. La
                    prefazione non ha cose nuove: — e per <emph>nuovo</emph> intendiamo il
                    ripensare originalmente quelle verità che, da quando si pensa e si scrive,
                    devono essere già state pensate e scritte. Se non che ogni uomo, avendo una
                    tempra diversa d'ingegno e di cuore, ov'egli abbia rischiarate col proprio
                    ingegno e riscaldate col proprio cuore le idee, darà sempre un volto diverso
                    alle più trite sentenze; il che non riesce a chi le ricava dagli altrui libri.
                    Vero è che basta in sì fatte occasioni opinare giustamente e sostenere
                    l'opinione con buone ragioni; da che un poeta non dà un trattato nella sua
                    prefazione, bensì dichiara il modo ch'egli decretò di osservare scrivendo:
                    cautela prudentissima, perchè tali ti accusano nell'esecuzione del libro di
                    colpe che tu invece stimavi bellezze; bellezze e colpe che stanno, in fine del
                    conto, nell'opinione, e che non sono coronate o avvilite se non dall'evento;
                    onde bisogna prima combattere l'opinione da cui nacque il metodo, anzichè gridar
                    la crociata contro l'esecuzione, che, dato il metodo, non poteva riescire
                    diversa. Questo sia detto, almen per consiglio, agli Achilli della censura
                    letteraria, che misurano tutto coll'unica regola imparata da' loro Centauri,
                    senza esaminare se l'altrui parere sia migliore o peggiore. E bisogna pur dire
                    che questo bel vezzo in Italia cominciò dalla necessità di lasciare le
                    istituzioni letterarie a certe dotte congregazioni, le quali, non potendo badare
                    che la natura, mentre si lascia scappare dalle mani cinquantamila imbecilli,
                    crea alcuni ingegni maravigliosi, hanno dovuto stabilire nelle loro scuole e
                    collegi certo tribunale dispotico, con certe leggi assolute e con sì esemplare
                    perseveranza, che levano un po' d'ignoranza, ma nè una dramma pure di
                    sciocchezza a' cinquantamila imbecilli, e sfibrano molto vigore a' pochissimi
                    prediletti dalla natura: così anche nelle lettere abusano del detto
                    dell'Apostolo: <quote>
                  <foreign lang="lat"> Aut Angelus de coelo evangelizet vobis, praeterquam
                            quod evangelizamus vobis, anathema sit</foreign>
               </quote>. <bibl>
                  <title>Ad Galat.</title>
               </bibl>
            </p>
            <p>Trattanto, senza scomunicare anima nata; e lasciando ch'altri ne scomunichi,
                    assicureremo che il sig. Pindemonte s'attiene a giuste opinioni, poichè crede
                    che il tradurre la parola scrupolosamente generi infedeltà, e che invece
                    l'imbeversi dell'originale e il <quote>
                  <emph>venire come in giostra con esso</emph>
               </quote> sia l'unico metodo di tradurre, benchè molto più malagevole. <quote>
                  <emph>Io non so</emph>
               </quote>, conclude l'autore, <quote>
                  <emph>perchè io non dica che la traduzione con un tal metodo lavorata
                            diventa quasi una specie di invenzione, e che l'uomo facendosi
                            traduttore non cessa, grazie al cielo, d'essere poeta</emph>
               </quote>. E noi, senza la modestia gentile del <emph>non so</emph>, diremo che
                    sappiamo e vediamo che alla traduzione letterale e cadaverica non può
                    soggettarsi se non un grammatico, e che alla versione animata vuolsi un poeta:
                    or il poeta sarà sempre più fedele, perchè poeta e grammatico non se la dicono
                    sì bene tra loro come poeta e poeta. Nè spiaccia al sig. Pindemonte se noi
                    tentiamo di assegnare i confini a questa libertà necessaria alle buone versioni,
                    confini che sono stati spesso o non approssimati da' timidi, o sorpassati dagli
                    animosi; e basteranno forse poche parole. La lingua della traduzione
                    dovend'essere assolutamente diversa, la libertà di maneggiarla e d'accomodarla
                    all'originale dev'essere piena e assoluta; ma il disegno de' pensieri,
                    l'architettura del libro, la passione del poema e tutti i suoi caratteri sono
                    fondati su la natura dell'ingegno e del cuore umano, e la natura potendo
                    rappresentarsi sempre ugualmente in tutte le lingue malgrado le loro infinite
                    modificazioni, la fedeltà in queste pitture dev'essere serbata dal traduttore
                    con cura e con religione.</p>
            <p>Gli esempi recati invece di principj dal nostro autore in più pagine erano già
                    stati ridotti a massime generali da un altro sperimentatore de' poemi
                        d'Omero<note resp="aut" place="foot">
                  <bibl>
                     <title>Esperimento di traduzione
                                dell'Iliade di Omero</title> di <author>Ugo Foscolo</author>,
                            Brescia, Bettoni, 1807</bibl>.</note>. Gioverà di riportare qui quelle
                    idee, sì perchè ci sembrano la somma delle ragioni per ben tradurre ed
                    avvalorano ognor più l'opinione del sig. Pindemonte, sì perchè ci danno
                    occasione di dire alcuna parola su l'esito col quale le teorie furono applicate
                    dallo scrittore medesimo che le dettò. Solamente, per più chiarezza, ci parve di
                    parafrasare il testo che stiamo per riferire e d'incorporarvi alcune note
                    dell'autore sparse per entro il suo libro, acciocchè nel ragionamento si vedano
                    le idee conseguenti e intermedie, delle quali egli (abusando un po' troppo
                    dell'attenzione de' lettori) suol essere spesso avarissimo. «Le
                        <emph>immagini</emph>, lo <emph>stile</emph> e la <emph>passione</emph> sono
                    gli elementi d'ogni poesia. L'esattezza delle <emph>immagini</emph> omeriche non
                    può derivare in chi le copia se non se dalla teologia, dagli usi e dalle arti
                    dell'età eroiche; e chi traduce non dee scrivere verso senza imbeversi a tutto
                    potere delle dottrine di tanti scrittori intorno ad Omero.
                    L'<emph>armonia</emph>, il <emph>moto</emph> ed il <emph>colorito</emph> fanno
                    risultare lo stile. L'<emph>armonia</emph> dipende dal suono assoluto d'ogni
                    parola, dalla collocazione e dal metro: or l'armonia nella versione deve dunque
                    sconnettersi, e il traduttore, mutando parole, metro e collocazione, dee pur
                    racquistare nella sua lingua questa dote essenziale dell'eloquenza poetica; il
                        <emph>moto</emph> dipende sempre da' <emph>verbi</emph> perchè tutti
                    esprimono azione, e spesso dalle particelle quali dinotano il passaggio ad un
                    tempo e la minore o maggiore differenza o coerenza di tutti i pensieri;<note resp="aut" place="foot">Il capo VII del libro III <add resp="ed">
                     <title>del Saggio sull'intelletto umano</title>
                  </add>, ove Giovanni Locke parla delle particelle, racchiude molte profonde
                        ed evidentissime teorie, alle quali i nostri grammatici non hanno pensato
                        mai.</note> il <emph>colorito</emph> dipende dagli epiteti che assegnano
                    qualità a tutti gli oggetti. Questi oggetti stanno ne' sostantivi,
                    <emph>cane</emph>, <emph>lione</emph>, <emph>Achille</emph>, <emph>nave</emph>
                    ec.; ma, lasciati senza azione e senza qualità, non possono avere nè passione
                    mai nè pittura. Or ogni parola, oltre il suo significato primitivo e principale,
                    ha in ogni lingua molte minime idee accessorie e concomitanti, che danno sempre
                    più movimento e più tinte al significato primitivo. I sostantivi hanno minor
                    numero di queste idee secondarie; i verbi ne hanno sempre di più, e più ancora
                    le particelle; e basta che chiunque scrive consideri i diversi accidenti della
                    particella <emph>ma</emph>; negli epiteti poi le idee minime ed accessorie sono
                    infinite. Trattanto le idee concomitanti delle lingue antichissime si sono
                    smarrite per noi posteri con l'educazione e la metafisica de' popoli quasi
                    obbliati; e i dizionari non ne mostrano che il vocabolo esanime: ecco gli esempi
                    di questa opinione. <foreign lang="grc">Ἕζομαι</foreign> è verbo
                    solenne in Omero; e benchè venga assegnato in tutta l'<title>Iliade</title> a
                    tante situazioni diverse d'animo e di corpo, gli interpreti e i poeti tradussero
                    sempre <emph>sedere</emph>. Ma <emph>sedere</emph> nel nostro idioma essendo men
                    abbondante di significati propri e traslati, tradirà sempre l'immagine e il
                    pensiero d'Omero. Bensì nel latino il verbo <foreign lang="lat">sedeo</foreign>
                    seconda gran parte delle idee concomitanti del greco. Ed <foreign lang="grc">ἕζομαι</foreign> nel
                    primo canto dell'<title>Iliade</title> suona talvolta <emph>sedersi</emph>,
                    talvolta <emph>giacersi</emph>; altrove è rito di supplicante onde anche ne'
                    Latini, che avevano in parte la medesima religione, si legge:<quote rend="block">
                  <lg>
                     <l>
                        <foreign lang="lat">Illius ad tumulum fugiam supplexque
                                sedebo</foreign>;</l>
                  </lg>
                  <bibl>
                     <author>Tibullo</author>
                  </bibl>
               </quote> altrove vale <emph>starsi</emph>, <emph>dimorare</emph>. Ma quando
                    Apollo, precipitando irato contro i Greci dai gioghi d'Olimpo, è dagli
                    interpreti posto a <emph>sedere</emph> per lanciare saette nel campo, Omero è
                    tradito. Un saettatore suol egli maneggiare l'arco sedendo? e l'ira concede
                    forse che il vendicatore pensi prima a sedere? e dove e come Apollo sedeva? Un
                    traduttore poeta che facesse queste riflessioni e che avesse veduto l'Apollo di
                    Belvedere, immaginerebbe distintamente la mossa del Febo omerico, e tradurrebbe
                        <emph>fermarsi</emph> o <emph>piantarsi deliberatamente</emph>
               <note resp="aut" place="foot">
                  <p>Infatti il sig. Monti tradusse:<quote rend="block">
                        <lg>
                           <l>……………………………….Fermossi</l>
                           <l>Delle navi al cospetto: indi uno strale</l>
                           <l>Liberò dalla corda, ed un ronzio</l>
                           <l>Terribile mandò l'arco d'argento.</l>
                        </lg>
                     </quote> E il sig. Foscolo:<quote rend="block">
                        <lg>
                           <l>……………………….............Delle navi</l>
                           <l>Piantasi in vista, disfrenando il dardo,</l>
                           <l>E orrendo un suon mandò l'arco d'argento.</l>
                        </lg>
                     </quote>
                  </p>
               </note>. L'altro esempio concernente le idee minime ed accessorie che stanno
                    sempre annesse agli epiteti è preso da Dante:<quote rend="block">
                  <lg>
                     <l>E sallo in Campagnatico ogni fante;</l>
                  </lg>
               </quote> e altrove:<quote rend="block">
                  <lg>
                     <l>Ma come d'animal divenga fante.</l>
                  </lg>
               </quote> Alla voce <emph>fante</emph> la Crusca spiega: <emph>servidore</emph>,
                        <emph>ancella</emph>, <emph>soldato a piè</emph>, <emph>fanciullo</emph>,
                        <emph>creatura umana</emph>, <emph>figura da giuoco</emph>, e senz'altra
                    osservazione cita i due versi di Dante. Ma pochi s'accorsero che Dante derivò
                    questo participio dal latino <foreign lang="lat">fari</foreign>, e volle
                    animarlo con l'idea concomitante di qualificare l'animale umano dalla
                        <emph>favella</emph>, distinguendolo così da ogni altra specie. Quando per
                    volere del tempo la lingua italiana non risponderà più che da' vocabolari,
                    s'intenderan eglino più quei versi di Dante, se oggi dobbiamo ribellarci da
                    un'accademia di grammatici e investigarne il senso dalla filosofia metafisica, e
                    dalle radici di un'altra lingua? E i dizionari greci, non compilati, come i
                    nostri, tre secoli dopo la morte del nostro primo poeta e nella sua terra natia,
                    anzi incertissimi da quali etimologie derivasse la lingua d'Omero, basteranno
                    forse a' traduttori? Al traduttore dunque non resta che di dare tutto il valore
                    del significato primitivo; ma perchè senza le idee concomitanti la poesia non
                    avrebbe nè varietà nè calore nè vita, deve studiarsi ad un tempo di dare ai
                    vocaboli della sua traduzione le idee accessorie e l'armonia che gli verranno
                    trasfuse nella mente e nell'anima dall'originale. Ma varie sono le tempre
                    intellettuali di ogni uomo; vario il valore di ciascuna parola, a chi troppo
                    oscurata, a chi troppo magnificata dall'antichità; incostante la pronunzia delle
                    lingue morte; diversi gli organi di tante orecchie nelle quali i versi suonano;
                    quindi opposte sempre le sentenze su la corrispondenza dello stile ne'
                    traduttori. E quel poeta tradurrà meglio che più s'accosterà al senso
                    dell'originale e più ad un tempo al gusto della propria nazione; ed a ciò vuolsi
                    un uomo dottissimo, amico ad un tempo e signore della propria lingua, e
                    soprattutto dotato della rarissima facoltà d'immaginare fortemente e di
                    ragionare sottilmente. Per la <emph>passione</emph>, elemento più necessario
                    degli altri, e così universalmente diffuso ne' libri d'Omero, se il traduttore
                    lascerà freddi i lettori, non sarà colpa dell'incertezza del gusto nè della
                    antichità delle storie, ma tutta sua e della natura del suo cuore; del cuore,
                    che nè la fortuna nè il cielo nè i nostri medesimi interessi, e molto meno le
                    lettere, possono correggere mai ne' mortali.»</p>
            <p>A queste nuove teorie, o almeno nuovamente dettate, non mancava che
                    l'applicazione. E quanto all'applicazione d'esempi, l'autore riescì a meraviglia
                    in una dissertazione nel medesimo libro, ov'egli esamina tutte le infinite idee
                    accessorie che si trovano ne' tre versi d'Omero sul cenno di Giove: idee
                    intraducibili le più volte, e per cui una versione religiosamente fedele essendo
                    disperatissima impresa, unico partito sarà sempre quello di tentare una
                    versione, che, scostandosi quanto meno si può dall'originale, s'accomodi quanto
                    più si può al gusto e all'universalità de' lettori. E per universalità
                    vuols'intendere che la letteratura, e segnatamente in un poema narrativo, possa,
                    essere intesa e gustata non da' soli e reverendi dotti, ma da quanti hanno
                    anima, ingegno, educazione e tempo da gettar via nella lettura de' libri.
                    Restava che oltre l'applicazione degli esempi l'autore delle teorie avesse
                    potuto convalidarle vieppiù con una prospera esecuzione. Eppure, quand'anche si
                    concedesse ch'egli abbia tradotto il primo canto dell'<title>Iliade</title> con
                    tutta la dottrina possibile; che abbia penetrato nelle viscere dell'originale;
                    che abbia dato forza, calore, evidenza e soprattutto, come altri crede,
                    grandissimo movimento alle pitture d'Omero, nobilitando ad un tempo, senza verun
                    arbitrio d'infedeltà e solo con l'aiuto delle idee accessorie e del fraseggiare,
                    anche i passi che nell'originale parrebbero freddi e plebei, come la minuta
                    descrizione del macello e della cucina degli eroi sacrificanti e banchettanti;
                    chi crederà che, anche concedendogli tante doti, in questa versione poetica non
                    si senta nè un'aura pure dello spirito originale? Tu ravvisi tutti i contorni,
                    tutti i minimi accidenti del volto; ma l'espressione del volto è di carattere
                    assai diverso. Pare che un'altra passione ed un'altr'anima muovano con più forza
                    e meno grazia que' muscoli. Che se la coscienza fosse ardita com'è veritiera,
                    avrebbe forse dissuaso questo scrittore dalla fatica. Egli stesso dichiarò nel
                    proemio «<quote>che non lusingavasi dell'assenso comune, e che anzi
                        sospettava di aver dato ad Omero certa affettazione d'antichità e di
                        sintassi greca</quote>». Pubblicata la versione del primo canto,
                    il sospetto dell'autore divenne certezza per molti; e s'egli non crederà troppo
                    a sè stesso, s'arrenderà all'opinione dei molti: spesso si suole lodare un libro
                    per viltà, per compiacenza o per moda, ma di raro gli uomini dell'arte
                    s'uniscono a biasimarlo senza ragione. Quanto al modo di maneggiare la lingua
                    tenuto da quest'autore, le opinioni sono diverse e saranno irreconciliabili,
                    almeno per ora; ma quanto al verseggiare ed all'anima della poesia, pochi non
                    s'accorderanno in questo giudizio, che il traduttore pare più temperato dalla
                    natura a seguire Pindaro e Milton che Virgilio ed Omero.</p>
            <p>Oltre il sapere, oltre l'ingegno e le teorie e le lingue ed il genio poetico, per
                    ben tradurre vuolsi una armonia d'anima tra il traduttore e l'autore: la natura
                    sola può darla, e l'esperimento soltanto mostrerebbe se l'abbiamo, ove l'amor
                    proprio e l'altrui lode non ci mettessero sempre la coda. Annibal Caro non aveva
                    l'anima virgiliana: credendosi di rifare in italiano Virgilio, creò un bel
                    modello di verso sciolto e un abbondante tesoro di lingua poetica, e nel tempo
                    stesso un esempio d'imprudentissima infedeltà e d'intemperanza di frasi. Il
                    Cesarotti invece s'ingannò in un modo diverso: credeva in buona coscienza di
                    avere anima differente d'assai da quella d'Omero; differente d'assai, e
                    superiore d'assai. Fece dunque pensatamente, assolutamente, centuplicatamente
                    ciò che il Caro aveva fatto così alla ventura. Dicesi che i versi sciolti del
                    Cesarotti siano bellissimi, e lo dice in bei versi anche il sig. Pindemonte<note resp="aut" place="foot">
                  <bibl>
                     <title>Epistole</title>, Epist. a Isabella Albrizzi</bibl>
               </note>. A noi, <foreign lang="lat">servi servorum</foreign>, tranne i versi
                    dell'Ossian, tutti gli altri, e più quei dell'<title>Iliade</title>, sembrano
                    fatti con un po' di Claudiano, un po' d'Ossian, un po' di Metastasio, un po' di
                    Rochefort, tutti sbattuti insieme a tutto potere, finchè s'incorporassero in un
                    non so che tutto nuovo e s'impregnassero d'aria, donde vennero le bolle a mille
                    colori. Lodatori della <emph>Morte d'Ettore!</emph> a rivederci tra venti anni
                    al più tardi, se pure in Italia rimarrà senso di buona e schietta letteratura.
                    Ma il Cesarotti sortì veramente grandissimo ingegno, ed aveva per sè le due
                    migliori doti ad usarne, l'ardire e la libertà. Se non che in gioventù fu sì
                    lodato dalla gente di mondo per l'Ossian, e perseguitato d'altronde dai
                    grecisti, umanisti, vocabolaristi e compagni, ch'egli, vinto dalla lode e
                    dall'ira, convertì l'ardire in audacia e la libertà in licenza. E perché la
                    licenza chiama la tirannide, egli si costituì dittatore della letteratura sino a
                    citare Omero sedendo <foreign lang="lat">pro tribunali</foreign>, a dargli la
                    corda, a slogargli braccia e gambe; e a forza di testimoni falsi, maligni o
                    corrotti, e d'interrogazioni suggestive, e di tormenti e di torture, fe' sì che
                    quel santo vecchio confessasse le colpe non sue. E se pur avea colpe con noi,
                    perchè non perdonargliele in grazia de' tanti suoi meriti, molto più ch'egli,
                    non avendo avuto nè l'onore nè l'occasione di conoscere i buongustai del secolo
                    XVIII di Parigi e di Padova, non poteva avere intenzione d'offenderli? Ma,
                    appunto in pena di queste colpe, il Cesarotti lo tradusse <foreign lang="lat">ad
                        litteram</foreign> per farlo parere un cantafavole e tutto al più capocoro
                    degli orbi che cantano e suonano nel palazzo di Runzwaskad, e lo ritradusse
                    poeticamente, per farsi credere più poeta del maggiore de' poeti. Quanto alle
                    note, bisogna dir vero, le belle e buone sono quelle del Pope e del Terrasson;
                    egli si fa spesso giudice tra que' litiganti, ci mette un <emph>IO</emph> in
                    lettere maiuscole, crede spenta la lite e atterriti i ribelli. V'è anche un
                    disordine in quella congerie di note: <foreign lang="lat">rudis indigestaque
                        moles</foreign>; leggi molte cose utilissime, ma di pochissime puoi
                    ricordarti. Del resto, a dirla da galantuomini, il Cesarotti aveva due forti
                    ragioni da esimersi dalla versione d'Omero, quand'anche Calliope, come dice
                    nell'epistola dianzi citata il sig. Pindemonte, gli avesse data la tromba del
                    vecchio Meonide:<quote rend="block">
                  <lg>
                     <l>……………………………..È fama</l>
                     <l>Che un dì Calliope su l'Aonio monte</l>
                     <l>La Smirnèa tromba da un antico alloro</l>
                     <l>Staccando, ambe le mani a lui n'empiesse;</l>
                     <l>E che intrepido il labbro ad essa posto,</l>
                     <l>Sì dolci e forti e vari ei fuor mandasse</l>
                     <l>Per lo greco metallo itali suoni,</l>
                     <l>Che le Tespiadi che gli fean corona</l>
                     <l>Si riguardaro attonite, e chinata</l>
                     <l>Gli avrian la fronte, se da un'alta rupe</l>
                     <l>Non compariva in quell'istante Apollo.</l>
                  </lg>
               </quote> Forse non s'è mai detto tanto di Virgilio e del Tasso: forse non si può
                    decentemente lodare a tal modo un autore vivente quand'anche sel meritasse, chè
                    la lode non deve far arrossire: forse sì fatti elogi strillano troppo in quelle
                    epistole tutte piene di pura e di soave filosofia: forse all'autore non patì
                    l'animo di sacrificare alla filosofia uno squarcio sì bello; — ma il
                    sig. Pindemonte è di que' pochissimi che non si degnano d'adulare, e certamente
                    que' versi gli sono usciti dal cuore, e credeva ad un tempo che in versi si
                    possa talvolta esagerare senza rimorso. Ma perchè in prosa ei può e si deve
                    nudamente dire la propria ragione, diremo che il Cesarotti poteva restituire la
                    tromba d'Omero a Calliope. Primamente, perchè sapeva assai scarsamente di greco.
                    Molti non crederanno così, e molti altri non vorranno credere; ma io me ne
                    appello a Demostene, che nella traduzione cesarottiana è fatto ciarliere
                    dell'Accademia fiorentina; e sì poco il professore padovano distingueva il
                    colore de' vari scrittori greci, ch'ei si fe' prestare appunto dagli accademici
                    fiorentini la tavolozza; abbandonò il proprio stile in prosa, che, se non altro,
                    è pieno di disinvoltura e di brio; non compiacque nè al genio di Demostene nè al
                    proprio, nè al pubblico educato nè al dotto; e quelle calde e virili orazioni si
                    strascinano slombate senza un'unica tinta d'originalità, nè d'ardire, nè di
                    abbondanza, né di splendore di lingua. In secondo luogo, benchè il Cesarotti
                    fosse senza alcun dubbio dottissimo, ed avesse acquistato certo gusto ideale
                    navigando per l'oceano metafisico del bello, del sublime e del nuovo, è altresi
                    fuor di dubbio che le norme pratiche del gusto, derivanti dalla cognizione
                    dell'uomo, mancavano tutte a quello scrittore. La letteratura è tutta fondata su
                    le opinioni e su le passioni del genere umano; e per sapere come le opinioni e
                    le passioni agiscano a' nostri tempi, il letterato deve vedere ed esaminare
                    assai genti e paesi e conoscere l'uomo più ne' libri del mondo che di Platone; e
                    benchè la poesia paia vestita di falso, il suo corpo ad ogni modo è tutto di
                    vera sostanza; e quanto maggiori sono i poeti, tanto più in essi si trova la
                    verità. La discordia di tante scuole letterarie in Italia, e la differenza delle
                    opinioni e degli usi tra gl'Italiani, stante la moltitudine de' governi, erano
                    tali, che, per affinare l'amor proprio de' letterati e renderlo ad un tempo men
                    vano, bisognava ch'essi percorressero e studiassero dove meglio convenga il
                    gusto di tutta l'Italia, e dimorassero segnatamente in Firenze ed in Roma. I
                    monumenti di queste due città veramente italiane ingrandivano il pensiero e
                    riscaldavano il cuore; ma molto più perchè in Firenze si vedeva calda e parlante
                    la lingua, e non già fredda e antiquata come ne' libri. Solo tra' Fiorentini,
                    Pistoiesi e Sanesi, fuggendo dal contagio de' loro letterati moderni e
                    conversando con le persone gentili, potevano spogliarsi degl'idiotismi delle
                    loro provincie; e così fece l'Ariosto, che prima del suo viaggio in Toscana
                    aveva stampato l'Orlando pieno d'errori; così l'Alfieri ed altri grandi
                    scrittori: però il Machiavelli<note resp="aut" place="foot">
                  <bibl>
                     <author>Machiavelli</author>, <title>Dialogo su la lingua
                                toscana con Dante</title>
                  </bibl>.</note>, lodando le commedie di
                    messer Lodovico, nota che per difetto d'idioma non avevano amabilità di dialogo
                    comico; e l'autorità di tanto scrittore ci fa credere di non congetturare
                    assurdamente dicendo che l'inimicizia del nostro supremo Tragico contro gli
                    articoli, la quale appare assai più nelle sue prime tragedie, venisse dal
                    dialetto piemontese che n'è avarissimo. E nel Pompei, scrittore casto e
                    accurato, si sente il veneziano e il lombardo per le elisioni nelle parole
                        <emph>costituzion</emph>, <emph>condizion</emph>; elisioni che l'indole
                    della lingua e la necessità di un'uniforme pronunzia rifiutano; e questo, di non
                    troncare sì di leggieri le desinenze, è avviso pure del Machiavelli. In Roma
                    accorrevano tutti gli uomini nati alle belle arti e molti stranieri educati e
                    molti ingegni d'Italia, alcuni de' quali incalzati dalla povertà, altri
                    dall'emulazione, e tutti dall'ambizione dell'ecclesiastiche dignità, usavano
                    della letteratura quasi stromento di fortuna e di gloria; e in questo concorso
                    d'uomini, d'arti e di passioni si possono trovare le norme vere del gusto. Ma il
                    Cesarotti appena nella tarda vecchiaia vide in posta da Padova sino a Milano la
                    valle lombarda, e alcuni anni prima aveva corse Roma e Firenze, ma come tale che
                    viaggia di locanda in locanda. È vero che il Parini, impedito dalla povertà e
                    dalla infermità, non uscì da' contorni del Milanese; ma quell'uomo accortissimo,
                    conoscendo che tutta la nobiltà italiana marciva ne' medesimi vizi perchè erano
                    alimentati dalle medesime cause, rise e fe' ridere su i vizi de' magnati della
                    sua città, ed il ridicolo si ripercoteva su tutti i Sardanapali e Ganimedi
                    d'Italia; e nobilitò il suo stile nutrendolo tutto delle eterne bellezze degli
                    antichi poeti. Però, tranne quella sua satira e poche odi e sonetti, tutti gli
                    altri argomenti de' suoi tanti volumi postumi hanno anche nel Parini del
                    municipale e dell'accademico. Ma il Cesarotti, che non trattava poesia morale e
                    che non voleva nutrirsi degli antichi, bensì nutrirli e vestirli, donde poteva
                    trarre norme di gusto? Dai nobili veneti? Pochi pensavano, gli altri
                    governavano; e nelle aristocrazie chi governa si pregia più del diritto di
                    proteggere che della facoltà di coltivare le lettere: Dagli uomini letterati di
                    Padova e de' paesi vicini? Impossibile; perchè i più ligi adulavano la dittatura
                    del Cesarotti, gli altri la tolleravano taciti; e i pochi arditi furono trattati
                    dal dittatore come il gigante tedesco di Lorenzo Sterne fe' di quel nano che con
                    giusto risentimento minacciava di tagliargli la coda; il povero nano non ci
                    arrivava. Nè credasi che si voglia da noi malignare il carattere di quell'uomo;
                    chè anzi egli era d'indole generosa e d'umanissimo cuore; ma la superiorità a
                    cui lo stato abbietto della letteratura e il proprio ingegno l'aveano innalzato
                    incallì sì fattamente l'amor proprio in quel petto, che voleasi un miracolo
                    soprannaturale a guarirnelo. La natura non si cangia; ma i casi della vita, de'
                    quali non possiamo essere a nostra posta regolatori e profeti, la migliorano o
                    la peggiorano. Il ritratto che Isabella Albrizzi scrisse di quel letterato
                    ancora vivente basterà a chiunque indovina che un bel profilo cela sovente le
                    deformità della parte nascosta del volto; ecco un passo che giustifica il nostro
                    parere: «<quote>Molti, presi dalla vanità, d'intitolarsi amici suoi e
                        di mostrare una sua letterina, lo assediano, gli fanno perdere il prezioso
                        suo tempo con lo scrivergli, interrogarlo, consultarlo; esigono risposte
                        versi; e che non esigono gli uomini quando sperano di poter lusingare la
                        loro vanità? Ed egli scrive, risponde, fa versi, e rifà gli altrui con tal
                        buona fede, che spesso, non lasciandone nè pur uno intatto, quasi di non
                        averci posto mano persuade a sè stesso e all'autore così, che tutti e due ne
                        restano pienamente convinti</quote>
               <note resp="aut" place="foot">
                  <bibl>
                     <title>Ritratti <add resp="ed">d'uomini illustri</add>
                     </title>,
                            scritti da <author>Isabella Teotochi-Albrizzi</author>. Art.
                                <emph>Cesarotti</emph>.</bibl>
               </note>». Pennellate che mostrano quanto il buon cuore, stemperato in
                    un amor proprio troppo confidente, forzava il Cesarotti a non trovare il bello e
                    il buono se non in sè stesso, ed a rompere nella deplorabile vanità e
                    nell'impudenza que' giovani che leggevano e stampavano <emph>con amabile
                    inganno</emph> per propri que' versi che, a conti fatti, erano tutti d'altrui.
                    Con arte finissima la pittrice fa che appunto dalle bellezze traspirino anche le
                    macchie dell'originale che le stava dinanzi; e ciò serva di esempio agli oratori
                    di elogi letterari, che convertono le vite degli autori, e perfino gli estratti
                    de' libri, in panegirici romorosi di pulpito, ch'ei non ci manca se non la
                    solita raccomandazione di un'abbondante limosina. Rimanevano i letterati
                    d'Italia e dell'altre università che potevano dare consigli a quell'uomo, che
                    com'era di grande ingegno, poteva anche sorgere di gloria maggiore all'Italia.
                    Ma i letterati lontani e i professori d'università (e, per l'eccezione dovuta a
                    ogni regola, diffalchisi l'uno per cento) lodano tutto e tutti, e più chi
                    comincia ad avere fama; e se non sono sì doppi da lodare in pubblico per poi
                    sottoscriversi <emph>anticesarottiani</emph> in secreto, non sono mai sì nobili
                    da biasimare con forza di ragioni e con gentilezza di modi. Il sig. Pindemonte
                    ne somministrerà fra non molto una prova; e trattanto lasceremo correre questo
                    consiglio: i letterati nell'udirsi assordare da dottissimi battimani si
                    rassegnino ad essere malignati ad un tempo cautissimamente dalle lingue
                    dottissime degli stessi dottissimi lor confratelli sino al giorno del <foreign lang="lat">de profundis</foreign>.</p>
            <p>All'<title>Esperimento</title>, poco fa esaminato, <emph>del primo canto
                        dell'Iliade</emph> trovasi aggiunta la traduzione dello stesso canto fatta
                    dal cav. Vincenzo Monti. E poichè in questa occasione di un nuovo saggio intorno
                    ad Omero s'è parlato di quel libro e d'altri traduttori, parrebbero opportune
                    alcune opinioni sul saggio del sig. Monti. Se non che, correndo già il manifesto
                    dell'edizione di tutta quanta la versione dell'<title>Iliade</title> di questo
                    poeta, riserbiamo a quel tempo di trattarne con maggiore cognizione di causa;
                    tanto più che l'autore può forse avere corrette parecchie cose. Se dell'impresa
                    del sig. Monti noi parleremo competentemente, quest'è ancora un secreto che,
                    come dice Omero, <quote>
                  <emph>posa nel grembo de' Numi</emph>
               </quote>. Promettiamo bensì di non avere nè riguardo a' partigiani, nè impegno
                    per gli emuli. E benchè non siano da trascurarsi l'armi e gli sdegni de'
                    letterati, noi confessiamo di temere più l'ira silenziosa e il disprezzo del
                    pubblico che si vedesse ingannato da noi. È vero che i giornalisti nostri
                    fratelli (e i miei peccati hanno condannato me pure per qualche giorno a tal
                    fratellanza) sanno trasformare la bava delle lumache in argento e senza
                    sospettare d'essere infreddati, massime in clima alquanto nebbioso com'è il
                    nostro, giurano di sentir odore di lauro dalla perrucca di molti scrittori. Ma
                    noi, men dotti per avventura e più confidenti de' nostri fratelli, non abbiamo
                    ancora impetrata la verga magica da quella DEA che, quantunque di nome
                    malaugurato, è pur sempre potentissima operatrice di miracoli a' suoi devoti. E
                    le abbiamo più volte cantato l'inno con cui l'ha invocata il Parini<note resp="aut" place="foot">
                  <bibl>
                     <title>Ode</title> IV, vol. II, pag. 78,
                            dell'edizione Reinana</bibl>: — <emph>Venerabile</emph>
                  <add resp="ed">
                     <emph>impostura</emph>
                  </add> ec.</note>; anzi, per farcela più propizia, lo abbiamo fatto mettere
                    in musica da' nuovi maestri di cappella, i quali, da che ravvolsero in
                    un'armonia sapientissima, profondissima, altissima di mille stromenti la voce
                    de' cantanti italiani, e da che esigliarono le <emph>cimarosate</emph> e le
                        <emph>paisiellate</emph> e sì fatte popolarità, sono divenuti cari alla Dea,
                    che li rivestì di bei panni. Ma le nostre supplicazioni non sono state esaudite;
                    e solo ci conforta che anche al Parini, autore dell'inno, toccò la stessa
                    maledizione; onde, interdettogli il tempio e il collegio de' sacerdoti e
                    iniziati del rito, visse in concetto di mala lingua: i più discreti lo
                    chiamavano <emph>rigorista</emph>. Or un vecchio possessore d'una di quelle
                    verghe — forse dono della Dea, forse no —, ma che fino ad
                    oggi nelle sue mani credevasi terribile evocatrice di metalli dalle viscere
                    delle montagne, ha recentemente e senza provocazione, sferzate e costrette a dir
                    la bugia le vergini Muse, con le quali non avea forse parlato nè una volta pure
                    in sua vita. Questo mago, annunziando al pubblico appunto il <title>Saggio
                        dell'Iliade</title> tradotta dal cav. Monti, ti converte il poeta in
                    grecista. <quote>
                  <emph>Il nome del sig. cav. Monti suona sì alto in Pindo, ed egli è
                            d'altronde sì versato nella lingua d'Omero, che inutil sarebbe il qui
                            commendare questa sua eccellente versione</emph>
               </quote>
               <note resp="aut" place="foot">
                  <bibl>
                     <title>Giornale della Società
                                d'incoraggiamento delle Scienze e delle Arti</title>, tom. VIII,
                            num. 1. ottobre 1809, pag. 93</bibl>.</note>. Così comincia e termina
                    tutto l'estratto. Ma, per buona fortuna di noi profani, gli effetti magici
                    possono abbagliare, non accecare. A che invece non dire che il pregio maggiore
                    del sig. Monti consiste appunto in ciò, ch'egli, non sapendo di greco, e
                    leggendo e meditando le mille versioni, interpretazioni, chiose e postille di
                    quel poema, ed essendo nato poeta, e vedendo chiaramente e sentendo fortemente
                    le bellezze poetiche dell'<title>Iliade</title> più di tutti gli interpreti,
                    scoliasti e grammatici, giunse a sorpassare i competitori? Nè diciamo che non si
                    possa far meglio — e chi vede mai nel futuro? —; assicuriamo
                    soltanto ch'ei, <emph>d'altronde, non sì versato nella lingua d'Omero</emph>,
                    bensì <emph>nella poesia d'Omero</emph>, riescì fino ad ora a far meglio degli
                    altri. Chi pronunziò quell'oracolo non avea lette le parole dirette al Monti, e
                    stampate in fronte al libro dov'è il saggio del canto primo: <quote>
                  <emph>Quand'io vi lessi la mia versione dell'<title>Iliade</title>, voi mi
                            recitaste la vostra, confessandomi di avere tradotto senza grammatica
                            greca; ed io nell'udirla mi confermava nella sentenza di Socrate, che
                            l'intelletto altamente ispirato dalle Muse è l'interprete migliore
                            d'Omero</emph>
               </quote>. Gli scienziati possono ignorare senza vergogna sì fatte cosucce; ma
                    chi specula sempre intorno a' metalli<quote rend="block">
                  <lg>
                     <l>Non salga in Pindo dall'aeree cime;</l>
                  </lg>
               </quote>
               <emph>aeree troppo</emph> talvolta; perchè in quelle regioni elettriche il
                        <emph>rabdotaumargimetallurgo</emph> potrebbe tirarsi addosso le folgori.
                    Che se mai queste cose spiacessero a qualcheduno, queste cose, o lettori, siano
                    soltanto per voi; ma piacciavi di non mormorarne con altri.</p>
            <p>Eccoci finalmente al libro del sig. Pindemonte; e prima d'abbandonare la
                    prefazione noteremo due cose. La prima si è, ch'egli, su la sentenza di tutti
                    gli eruditi, ereditata di generazione in generazione, e per dare un esempio
                    della libertà nelle traduzioni de' poeti, torna a ripetere che Catullo nella
                        <title>Chioma di Berenice</title> abbia tradotto in più versi e con più
                    immagini ciò che l'autore greco avea scritto con minore numero di parole e
                    d'idee. La sentenza è applicata a due frammenti dell'elegia di Callimaco. Il
                    primo è un distico, e tradotto letteralmente suona:<quote rend="block">
                  <lg>
                     <l>E Conone me vide nell'etere, me di Berenice</l>
                     <l>Ciocca, ch'ella a tutti sacrò i Numi.</l>
                  </lg>
               </quote> I dottissimi, a' quali il sig. Pindemonte richiamasi, decidono tutti
                    che Catullo di questi due versi facesse i quattro seguenti:<quote rend="block">
                  <lg>
                     <l>
                        <foreign lang="lat">Idem me ille Conon coelesti in lumine
                                vidit</foreign>
                     </l>
                     <l>
                        <foreign lang="lat">E Bereniceo vertice caesariem</foreign>
                     </l>
                     <l>
                        <foreign lang="lat">Fulgentem clare; quam multis illa
                                deorum,</foreign>
                     </l>
                     <l>
                        <foreign lang="lat">Laevia protendens brachia, pollicita
                                est</foreign>.</l>
                  </lg>
               </quote> Ma il rimanente del greco componimento non è egli tutto perduto? Chi
                    dunque assicurerà che nel seguente verso non si leggessero le idee <foreign lang="lat">fulgentem clare</foreign> e <foreign lang="lat">laevia protendens
                        brachia</foreign>, la prima sì acconcia all'intento di lodar quella chioma e
                    la seconda sì conveniente alla pittura di supplicante; pittura tratta dalla
                    passione e dal vero, bella in una bella e giovine donna, e frequentissima ne'
                    greci poeti? Tutto l'aiuto dell'induzione farà credere che Catullo con la
                    libertà permessa e dovuta ad ogni traduttore abbia, conservando il disegno di
                    tutto il pensiero, sconnesso e rivolto l'ordine delle idee che lo componevano.
                    Ma quali fossero le idee de' versi seguenti in Callimaco, non possiamo saperlo;
                    e poichè le leggiamo in Catullo che professavasi traduttore, v'è più ragione di
                    credere che le ci fossero nell'originale, anzi che dire che nè v'erano, nè
                    dovevano nè potevano esservi. Gli eruditi (che noi per altro, quando trattano
                    nudamente di <emph>fatti</emph>, riveriamo ossequiosamente) non hanno per lo più
                    nè un atomo di mente poetica, nè grande abbondanza di retta logica. Ed ecco una
                    eruditissima conciliazione dell'eruditissimo Walckenaer, che vorrebbe pure una
                    volta troncare una lite che da più secoli fe' vendere tanta carta, e stampare
                    tanto latino impiastrato di citazioni recondite su questi quattro versi
                    mal-arrivati. «<quote>I primi due versi, dic'egli, sono nel frammento
                        di Callimaco, dunque sono di Catullo; i due seguenti non si leggevano in
                        Callimaco, dunque nemmen essi sono di Catullo. E benchè il componimento del
                        Greco siasi perduto, due argomenti provano che que' versi, non potendo
                        essere di Callimaco, non possono essere di Catullo: 1<hi rend="sup">o</hi>
                        la costellazione berenicea essendo più oscura delle altre sue vicine, non
                        doveva essere detta <foreign lang="lat">fulgentem clare</foreign> se non da
                        un poeta senz'occhi; 2<hi rend="sup">o</hi> il <foreign lang="lat">multis
                            dearum</foreign>, <foreign lang="lat">vel deorum</foreign>, escludendo
                        alcun dio, <foreign lang="lat">vel</foreign> dea, e nel greco al contrario
                        dicendo <foreign lang="grc">πἇσιν</foreign>, <emph>a
                        tutti</emph>, non s'ha a presumere che Catullo volesse concitare contro di
                        Berenice e di sè medesimo l'ira degli altri Numi da lui
                        trascurati.</quote>
               <note resp="aut" place="foot">
                  <bibl>
                     <title lang="lat">Callimachi elegiarum fragmenta</title> ec. Lugduni Batavorum, in
                            Officina Luchtmanniana, 1790</bibl>.</note>» Così per la
                    suddetta erudizione del suddetto eruditissimo Walckenaer, dimostrata da'
                    suddetti argomenti astronomico-teologici, il suddetto distico <foreign lang="lat">Fulgentem clare</foreign> ec. non fu mai di Callimaco, benchè
                    niuno si sappia cosa potesse non esservi od esservi; nè fu mai di Catullo, bensì
                    di qualche poeta bastardo che adulterò la vergine callimaco-catulliana Musa.
                    Così un letterato che logorò gli anni e gli occhi addosso agli antichi, non
                    imparò che ogni poeta, bastardo o legittimo, chiamerebbe splendida ne' suoi
                    versi anche la costellazione meno visibile, quando in essa vi fosse la chioma
                    bionda — e forse era rossiccia e gialligna — d'una giovine
                    donna; nè imparò che gli antichi sacrificavano a uno e più Numi senza scrupolo
                    d'incorrere lo sdegno degli altri; scrupolo che per predestinazione <foreign lang="lat">ab aeterno</foreign> dovea nondimeno mordere la coscienza a un
                    erudito olandese verso l'anno millesimo novecentesimo ottantesimo dopo il voto
                    di Berenice, ed essere scritto e stampato in latino teutonico per lume,
                    progresso ed onore dell'antica e moderna letteratura. L'altro frammento,
                    recitato anch'esso dal sig. Pindemonte come prova della libertà di Catullo, è il
                    seguente; e i vocaboli sono ordinati così:<quote rend="block">
                  <lg>
                     <l>. . . . Oh de' Calibi pera la razza,</l>
                     <l>I quali ciò che dalla terra nasce, mala stirpe!, mostrarono;</l>
                  </lg>
               </quote> onde Catullo:<quote rend="block">
                  <lg>
                     <l>
                        <foreign lang="lat">Juppiter, ut</foreign>
                        <foreign lang="grc">Χαλύβων</foreign>
                        <foreign lang="lat">omne genus pereat!</foreign>
                     </l>
                     <l>
                        <foreign lang="lat">Et qui principio sub terras quaerere
                                venas</foreign>
                     </l>
                     <l>
                        <foreign lang="lat">Institit, et ferri lingere duritiem.</foreign>
                     </l>
                  </lg>
               </quote>
            </p>
            <p>
               <quote>
                  <emph>E qui si vede</emph>
               </quote>, nota il sig. Pindemonte, <quote>
                  <emph>che il traduttore passò dai Calibi agli uomini in generale senza uno
                            scrupolo al mondo</emph>
               </quote>. Ma si vede altresì che il frammento greco è composto d'un emistichio
                    pentametro e d'un esametro, al quale doveva succedere tutto affatto connesso un
                    pentametro, dove forse si sarebbe anche veduta l'idea intorno a coloro che,
                    oltre i Calibi scopritori del ferro, seppero scavarlo, temprarlo e far l'arte
                    de' fabbri-ferrai, maniscalchi, armaioli, tutti brutti Ciclopi. La conclusione
                    di queste inezie si è, che non neghiamo nè il diritto nè il fatto della libertà
                    di Catullo e de' traduttori latini, e che solamente ci meravigliamo come un uomo
                    dotato di spirito poetico giuri nelle parole de' commentatori ed interpreti.</p>
            <p>Notino, così alla sfuggita, i sigg. Gamberetti e Comp.<hi rend="sup">o</hi>
                    d'essere o più liberali o più cauti co' lor correttori di stampe; ed è pure la
                    grande miseria che non si possa più citare un vocabolo greco senza temere che il
                    compositore, il correttore e il tipografo non lo abbelliscano di tre spropositi
                    almeno! Nel secondo frammento greco, trascritto dal nostro autore, trovansi per
                    bontà della stampa in due parole tre lettere diverse da quelle che ci andavano,
                        <foreign lang="grc">χαχόν</foreign> per <foreign lang="grc">κακόν</foreign>, e
                        <foreign lang="grc">φύγον</foreign> per <foreign lang="grc">φύτον</foreign>. Più
                    deplorabile è quest'altra miseria, che, appena uno <emph>stampatore</emph> si
                    mostra dotto da giovare a' libri e alla fama de' letterati, questi gli danno
                    addosso ingratissimi come se avesse rotto il confine. Senz'altro i lettori di
                    tanti episodi nel nostro articolo piangeranno i minuti che vanno perdendo; ma
                    s'ei sono un po' generosi, si sentiranno questa volta stringere di pietà
                    considerando come uno stampatore il quale (quantunque nè disegni nè incida né
                    fonda caratteri) avea pur tanto da far bene il mestiere, siasi, per l'onesto
                    piacere di pavoneggiarsi <emph>tipografo-letterato</emph>, aizzata contro
                    l'invidia de' dotti. E il cuore si stringe più a noi che vogliamo bene al
                    tipografo, e che per difenderlo ci crediamo obbligati a ridire con molte
                    parentesi tutto il male che tanti hanno detto di lui. Dicesi — non lo
                    accertiamo perchè l'abbiamo letto in una gazzetta di novelle politiche
                    — che, quando il tipografo ristampava in-4<hi rend="sup">o</hi>
                        l'<emph>Alceste seconda</emph>, l'ombra dell'Alfieri, evocata da lui con la
                    dedicatoria, gli apparisse nel sonno. Era già stata avvertita da Tiresia profeta
                    che il tipografo radeva dal volumetto quelle otto pagine di <emph>schiarimento
                        ai lettori</emph> le quali il poeta scrivea sorridendo sul codice e la
                    versione della tragedia; e le radeva perchè al tipografo parve indecente un
                    sorriso su le labbra dell'Alfieri, massimamente contro a' dotti di Lipsia.
                    Tiresia inoltre avvertì l'ombra del Tragico che il tipografo, per sospetto che i
                    lettori rimanessero tutti ingannati, e conoscendosi più acuto di tutti i
                    lettori, stava per accusare d'apocrifa la versione. L'ombra dunque apparve in
                    sogno al tipografo, e disse.... Ma qui il gazzettiere assicura
                        «<quote>che l'Alfieri, avvedutosi dallo stile dell'evocazione
                        quanto poco il tipografo sapesse di toscano, né l'Alfieri sapendo di
                        veneziano, nè volendo parlare in francese, e congetturando che il tipografo,
                        quando il tipografo andava a scuola, avesse imparato un po' di latino, e in
                        Padova, ove il tipografo fu forse addottorato in ambe le leggi, viveva
                        ancora lo schietto latino</quote>».... Dio ci guardi da queste
                    sintassi delle gazzette negli articoli <emph>varietà</emph>, dove spesso vanno
                    sfoggiando eloquenza. Insomma la gazzetta, dopo un'altra pagina e mezza,
                    conclude che l'Alfieri parlò in latino al tipografo e dissegli: — <quote>
                  <foreign lang="lat">Doctor, quid tibi rei mecum est? nosti quis sim? licetne
                            tibi in Alcestin meam debacchari, pro qua laborem, noctes, lacrymas
                            dedi? Responde</foreign>
               </quote>. — Qui la gazzetta non dice più nulla, nemmeno il solito
                        <emph>sarà continuato</emph>; e forse per lasciar credere che il tipografo,
                    non intendendo, non rispondesse. A che, invece di questa reticenza maligna, che
                    il tipografo smentirà scrivendo e stampando prefazioni ciceroniane, a che non
                    dire con più verità ch'ei non rispose perchè non è uomo da credere a' sogni, né
                    d'avere paura de' morti? Or perchè vi sono di molti che a' novellisti credono
                    tutto, ed altri che non credono un iota, noi non negheremo nè confermeremo
                    racconto alcuno di gazzettiere. Per altro molti letterati che ambiscono la
                    gloria si pongano la mano sul petto, e confesseranno che dal sognare al vegliare
                    non corre divario. Ma se una nitida edizione in-4<hi rend="sup">o</hi>, carta
                    velina, cilindrata, ec., può aggiungere qualche secolo d'immortalità —
                        <emph>ed il tipografo è ministro d'immortalità</emph> —, non è poi
                    gran fallo se il nostro tipografo volle, in premio della <emph>toilette</emph>
                    che le regalò, sbizzarrirsi con l'amabile Alceste: Leggesi in un giornale
                    letterario il seguente squarcio — non abbiamo il giornale e citiamo a
                    memoria; avvertendo che, per quanto la fede di citatore il consente, ci
                    studieremo di temperare lo stile troppo avventato del giornalista —:
                        <foreign lang="lat">Omissis</foreign>.... «A chi l'ha già udito e
                    a chi non vorrebbe più udirlo si chiama innamorato dell'arte sua <emph>ministra
                        d'immortalità</emph>, e t'inorpella i libri con dedicatorie piene
                    d'interiezioni, le quali non lasciano in pace nemmen l'ombre de' morti, e di
                    prefazioni in ira alla verità, alla grammatica ed alla logica. E tanto ei si
                    gloria de' suoi bei parti, che ristampa per prolegomeni le sue circolari
                    d'associazione (vedi la versione dell'Aristippo). Anzichè fare del letterato e
                    far correre proclami e manifesti con lodi smaccate agli autori e con tante
                    promesse di sè e de' suoi torchi e de' suoi amici, i quali forse non hanno colpa
                    nè pena, farebbe assai meglio a stampare con meno errori e con più puntualità.
                    Le dedicatorie, le interiezioni, gli sgrammaticamenti, le promesse, le
                    sguaiataggini, le lodi smaccate non carpiscono il giudizio del pubblico; e
                    poichè paga i libri, lasciate ch'egli possa screditarli e lodarli; nè il
                    pubblico s'inganna sì spesso come a molti giova di credere. Dal dì che Mercurio
                    ancora bambino rubò i bovi ad Apollo, la letteratura e la mercanzia cozzarono
                    sempre tra loro; e certo fu decreto di Nume <emph>che le lettere le quali
                        tendessero solamente al danaro divenissero false e sguaiate come la beltà
                        vendereccia</emph>. Nè ci vuole poca ricchezza d'ingegno a farle, malgrado
                    sì brutto vizio, parere oneste: appena il fragore degli equipaggi e lo splendore
                    dei diamanti bastano a confondere gli oziosi, fra' quali gli amici nostri
                    Accademici Pitagorici<note resp="aut" place="foot">
                  <p>L'autore anonimo dell'articolo che stiamo citando è forse membro
                            dell'Accademia de' Pitagorici. Quest'accademia è in Milano. Non ha
                            biblioteca, nè archivio, nè sala, nè casa, nè cassa, nè corrispondenti,
                            nè statuti, nè carta, nè penna, nè calamaio. Non fa elezioni, non dà
                            patenti, non manda inviti, non pubblica memorie, non diffonde programmi,
                            non promette medaglie nè premi. S'aduna da più anni tutte le sere. Siede
                            pubblicamente. Ha un presidente, un contro presidente, un secretario
                            perpetuo, un archivista, un tesoriere, due uscieri, un capo
                            d'opposizione, un araldo e un geografo che fa bene il caffè. Tutti
                            questi per altro sono, tranne il geografo, sì poco autorevoli e
                            necessari, che l'accademia s'aduna sovente senz'essi. Tratta di scienze,
                            di lettere, d'arti, d'aneddoti e d'uomini; spesso benissimo, spesso
                            malissimo, ma non mai mediocremente, e per lo più schiamazzando. Chi più
                            interrompe si concilia assai più gli uditori; e chi non sapesse leggere
                            sarebbe tenuto più veritiero. Dagli uomini gravi, che desideravano un
                            po' di silenzio, l'accademia fu ironicamente detta de'
                            <emph>Pitagorici</emph>: e perchè da molti anni non avea nome veruno,
                            accettò questo dagli uomini gravi. Il suo stemma, benchè non disegnato
                            nè inciso, rappresenta un branco di cagnoletti levrieri che saltano e
                            schiattiscono e guizzano intorno a certi vecchi cagnacci sdraiati per
                            poltroneria e che fingono gravità; ma i levrieri non toccano mai l'osso
                            che i cagnacci stanno rodendo. Le questioni nell'accademia nascono a
                            caso, e al dì seguente sono obbliate. Si trattano seriamente, ma non
                            finiscono se non quando tutti i membri si danno a ridere. Ridono di
                            tutto e di cuore; e quando ne' pochi minuti di silenzio si guardano tra
                            loro, ridono di sè stessi. Si proverbiano l'un l'altro, e si tramano
                            celie da farne libretti d'opera buffa; ma non si sa che niun accademico
                            abbia malignato il compagno dietro le spalle, nè brogliato acciocchè sia
                            lodato nelle gazzette. Il numero de' membri è illimitato. Chiunque
                            volesse ascriversi all'accademia, vadavi, e sieda insalutante ed
                            insalutato nel primo seggio accademico che gli si para vacuo dinanzi.
                            Gli obblighi d'accademico pitagorico sono sette:</p>
                  <list>
                     <item>
                        <label>1<hi rend="sup">o</hi>
                        </label>Che parli più che non
                                ascolti.</item>
                     <item>
                        <label>2<hi rend="sup">o</hi>
                        </label>Che sia ridicolo, o faccia
                                gli altri ridicoli.</item>
                     <item>
                        <label>3<hi rend="sup">o</hi>
                        </label>Che si puntigli nelle
                                opinioni, ma non mai per le burle che gli fossero dette o fatte.</item>
                     <item>
                        <label>4<hi rend="sup">o</hi>
                        </label>Che alla sua volta scommetta,
                                perchè l'adunanza goda di più sorbetti.</item>
                     <item>
                        <label>5<hi rend="sup">o</hi>
                        </label>Che, senza esagerare nè
                                susurrare all'orecchio degli uomini gravi, ridica dappertutto ciò
                                che s'è fatto e s'è detto nell'accademia.</item>
                     <item>
                        <label>6<hi rend="sup">o</hi>
                        </label>Che, s'egli è in amore, non
                                ne faccia vista nell'accademia; non nè scriva in rime alla sua
                                innamorata, e non faccia in pubblico da servente.</item>
                     <item>
                        <label>7<hi rend="sup">o</hi>
                        </label>Ch'ei possa tempestare in
                                favore d'ogni umana colpa e miseria, foss'anche per l'impresa degli
                                spettacoli; ma che non apra mai labbro a discolpa 1<hi rend="sup">o</hi> de' vendifumo; 2<hi rend="sup">o</hi> di chi sa bene un
                                mestiere e lo esercita male; 3<hi rend="sup">o</hi> di chi sa male
                                un mestiere e sa farsi pagare e lodare come se ne fosse maestro.
                                L'accademia ha riconosciuto che la bile, commossale da queste tre
                                pesti del mondo, le ha talvolta impedito di ridere.</item>
                  </list>
               </note>, che vorrebbero trovar a ridire sopra di tutto e perfino sulle belle
                    dame corteggiate dai ricchi. E a chi domandasse alcuni saggi della letteratura
                    di questo mercante <emph>ministro d'immortalità</emph>, eccoli. L'Alfieri
                    scrisse con brevità e proprietà italiana: <emph>Vita di Vittorio Alfieri scritta
                        da esso</emph>; e il tipografo corresse e stampò: <emph>scritta da lui
                        medesimo</emph>. L'Alfieri notò al capo de' margini delle pagine della sua
                    Vita l'anno del secolo in cui que' fatti ch'egli racconta avvenivano, espediente
                    comodissimo per chi legge; ed <emph>il ministro d'immortalità</emph> sdegnò sì
                    misera diligenza, benchè abbia ristampati nella stessa edizione due volte i
                        <emph>Pareri dell'autore su le tragedie</emph> — due volte?
                    Nessuno lo crederà se non all'aprire dell'edizione; e grillo indovini il perchè;
                    forse — Dio ci perdoni il temerario giudizio sul prossimo —
                    forse per ingrossare il volume dei volumi ed il prezzo dell'edizione. E quando
                    l'Alfieri deplorava la propria borsa divoratagli da stampatori e librai, era
                    forse pieno di spirito profetico, da che le opere sue, poichè egli è morto, pare
                    che servano più al mercimonio che al traffico. Udite il tipografo anche nello
                    stile magnifico: <quote>
                  <emph>I cultori e gli amatori delle nobili arti formano quasi una sola
                            grande famiglia sparsa sulla superficie delle nazioni</emph>
               </quote>. Che gli artisti e i dilettanti sovrastino al volgo delle nazioni,
                    ognuno lo sa; ma si ringrazi il tipografo, poichè ci dà la notizia che una
                    grande famiglia va camminando su per le teste incipriate, imparruccate,
                    imberrettate, scodate delle nazioni. Stile scientifico del tipografo: <quote>
                  <emph>La più modica offerta, moltiplicata sopra una massa d'individui, può
                            dare un ragguardevole prodotto</emph>
               </quote>; videlicet che ciascheduno de' molti individui, dando una modica
                    offerta, può far crescere una ragguardevole somma. Stile oratorio del tipografo: <quote>
                  <emph>Cultore di un'arte, sorella diletta di quella che professano i
                            Bartolozzi, i Morghen, i Longhi, i Rosaspina, è questo il titolo che
                            giustifica il mio spontaneo impulso, e tanto più</emph>
               </quote> ec. Questi ed altri generi diversi di stile con mill'altre eleganze di
                    lingua si trovano in una circolare stampata a Padova li 12 marzo 1810. Con tutto
                    questo noi stimiamo il tipografo; e chi non desidera l'immortalità? Ma poichè
                    molti hanno più volte trattata presso di lui <foreign lang="lat">in camera
                        charitatis</foreign> la causa del giusto e del pubblico, e indarno; poiché
                    il pubblico, che ha il vizio di comperar libri, non ha nè bargello nè uomini
                    d'arme che facciano stare a segno gli stampatori e i librai; poichè col
                        <emph>tipografo</emph> resta ancora questo partito d'eccitarlo <foreign lang="lat">coram populo</foreign> alla erubescenza, ci parve di dire queste
                    poche e discrete parole. E tempo è omai che le ciarlatanerie letterarie
                    finiscano; e se la scabbia in certi malaugurati è insanabile, noi li piangeremmo
                    tacitamente, ove non fosse più vantaggioso di mostrarli ad altissima voce,
                    perchè non torni contagiosa agli incauti: <foreign lang="lat">Maledictus qui
                        errare facit caecum in itinere, et dicet omnis populus:
                    Amen</foreign>». — A queste sofisticherie declamate più
                    lungamente dal citato giornale risponderemo: 1<hi rend="sup">o</hi> che ormai lo
                    stampare un nome d'autore vivente senza ornarlo di lodi è delitto; e l'uomo
                    savio deve spesso secondare l'abuso; 2<hi rend="sup">o</hi> che le
                        <emph>superficialità</emph> sopra le nazioni civilizzate sono di moda, nè.
                    mancano gli esempi d'illustri scrittori; 3<hi rend="sup">o</hi> che tutti i
                    letterati pigliano granchi, onde questa non è prova che il tipografo non sia
                    letterato; 4<hi rend="sup">o</hi> che dove trattasi o d'esattezza d'idee o di
                    stile patetico-epistolare, la lingua italiana non basta: verità provata dalla
                    pratica di molti scienziati e di molti traduttori di romanzi. Finalmente, onde
                    non si dica che il tipografo fa quel che non sa, o fa quel che sa, bensì ch'ei
                    sa quel che fa; finalmente, se l'autorità di un giornale e d'una gazzettuccia
                    condanna il tipografo, l'autorità di molte altre lo esalta; e, senza rileggere
                    le lettere de' dotti dirette a lui dotto nella gazzetta del dipartimento del
                    Mella, basterà il <title>Giornale Italiano</title>, di cui gli articoli
                    letterari si ristamperanno un dì forse per appendice alle istituzioni rettoriche
                    ad uso delle scuole, e segnatamente gli articoli comunicati com'esemplare di
                    spassionatezza. E basterà al nostro argomento una linea di quel giornale.
                        <emph>Il celebre signore</emph> N. N. ec. <emph>Aldo</emph>. Nè importava
                    ribattezzarlo. <emph>Aldo</emph>, <emph>Stefano</emph>, <emph>Nicolò</emph>,
                    sono in fine tutt'uno: battezzatelo <emph>Calandrino</emph>,
                    <emph>Falananna</emph>, <emph>Crispino</emph>; e' si rimarrà quell'uomo ch'egli
                    è; e noi gli rimarremo amicissimi sempre, e difensori privati e pubblici anche a
                    costo di battere il seminato e di parere troppo indulgenti.</p>
            <p>L'altra considerazione, a cui ci chiamò la prefazione del sig. Pindemonte, ed è
                    un po' meno scolastica della precedente intorno a' frammenti, darà la prova su
                    gli elogi letterari promessa poc'anzi ai lettori. <emph>Io prendo</emph>, scrive
                    il nostro autore, <emph>un esempio</emph> (sul modo di tradurre letteralmente)
                        <emph>dal nostro Brazzolo, tanto più volentieri quanto più il veggo lodato
                        da un uomo di così fino e limato ingegno come certo fu l'Algarotti</emph>.
                    Dopo di che l'autore prova evidentemente che il Brazzolo, quantunque lodato dal
                        <emph>fino e limato ingegno</emph> dell'Algarotti, tradusse a sproposito
                    l'idilio di Mosco. Ma se, conchiude il sig. Pindemonte, <emph>se l'Algarotti
                        loda a cielo il Brazzolo, ciascuno sa quanto il Conte largheggiasse con
                        tutti d'incenso, e non gli bastava di far del cortigiano solamente in
                        Posdammo</emph>. Or noi chiediamo licenza di ridire che i fasti della nostra
                    letteratura sono spesso affumicati di questo incenso. Nè l'Algarotti a' suoi
                    giorni godeva di quella fama che, derivando dalla stima e dalla riconoscenza
                    della nazione, promette di stabilirsi nelle seguenti generazioni e di crescere.
                    Era letterato di partito, ed aveva per lodatori dalle cattedre i Gesuiti ch'egli
                    lodava in istampa, i giornalisti ch'ei temeva moltissimo e regalava, i letterati
                    stranieri ch'egli adulava e imitava, i cortigiani ch'ei corteggiava, i nostri
                    letterati più addomesticati co' loro studi che con le cose del mondo, e che,
                    stando romiti nelle loro cellette, ammiravano le imprese di Federigo di Prussia,
                    reputavano beatissimi ed illustrissimi i suoi favoriti e mostravano come
                    evangelo di novelle straniere e politiche una letterina del favorito italiano;
                    finalmente i nobili oziosi che, volendo non apparire ignoranti, leggevano le
                        <emph>operette</emph> del conte, le quali non hanno bisogno di studio nè di
                    dottrina, e che, trattando d'un po' di tutto, insegnavano a' nobili il modo
                    d'addottorarsi in un po' di tutto. Ricordami d'un patrizio che a spada tratta
                    difendeva la gloria del conte Algarotti: l'ospite che parlava con lui, senza
                    affrontare le sue buone o cattive ragioni, gli rispose placidamente che gli
                    Algarotti nacquero mercanti e comperarono la contea. Il patrizio, senza ristarsi
                    dalla difesa, abbassò di molto la voce; e dopo alcuni minuti dimenticò il
                    soggetto della quistione. Autori nostri concittadini (che non siamo tanto
                    arroganti da chiamare col nome di confratelli), non siate ne' vostri libri nè
                    gesuiti, nè accademici, nè cortigiani, nè nobili, nè plebei, nè pastori, nè
                    bifolchi Arcadi, nè caprari, ma cittadini. Tutte le nazioni e più di tutte la
                    nostra, hanno bisogno di nobili e grandi passioni e di opinioni utili e giuste;
                    ma i partiti a cui molti si legano si nutrono tutti di passioncelle e di
                    pregiudizi. La verità fu <foreign lang="lat">ab antico</foreign> sepolta,
                    appunto quando i partiti cominciarono a dividere la sciagurata nostra specie; e
                    i partiti vanno sempre gettando terra, massi, macerie di monasteri e di
                    sinagoghe, cenci di divise e di livree d'ogni foggia e colore, urli, minaccie e
                    calunnie per otturare sempre più e maledire la fossa. Ma la verità, benchè
                    disgraziata, è pur sempre divina ed eterna, ed ha una voce ch'esce dalle viscere
                    di sotterra; e gli autori soli possono udirla e farla udire a' popoli, ed
                    appassionarli per essa, e confortarli con essa e dirigerli. Nè il modo di dirla
                    è insegnato da' partiti, bensì dai grandissimi scrittori d'ogni tempo e paese.
                        <emph>Immaginate che Demostene, Socrate e Omero leggano quanto
                    scrivete</emph>: questo è il più bel precetto della letteratura; trovasi con
                    altri pochissimi d'egual tempra nel libro <title>Del Sublime</title> di Dionisio
                    Longino, dal quale, malgrado le magnificenze che se ne cantano, potrebbesi
                    estrarre quattro pagine, inciderle in bronzo, o piuttosto trascriverle in
                    lettere cubitali su le quattro pareti di tutte le scuole di eloquenza, e poi
                    confinare il resto di quel trattato tra le inezie e le noie rettoriche. Or
                    mentre il nome dell'Algarotti faceva strepito ancora, la dimenticanza in che
                    cadde a' dì nostri fu come vaticinata da un uomo ch'era di giudizio forse un po'
                    troppo aspro e severo, e talvolta d'opinioni bizzarre e ostinate, e padrone di
                    uno stile che pungeva e tagliava, ma che nè voleva adulare, nè si lasciava
                    atterrire dalle accademie, e che più de' vostri maestri di poetiche e di
                    rettoriche, vedeva su quali fondamenta posi la vera letteratura, il Baretti. In
                    una lettera scritta sino dal 1777 in francese al Voltaire (ove il Baretti gli
                    ricambia il sale con l'aceto, e lo convince d'avere tradotte e vituperate le
                    tragedie di Shakespeare e proverbiato Dante senza intendersi nè d'inglese nè
                    d'italiano) leggesi un ritratto dell'Algarotti. E perché quest'opuscolo,
                    stampato in Londra, è quasi sconosciuto in Italia, e d'altra parte traducendolo
                    perderebbe nella nostra penna il garbo tutto proprio di quello scrittore,
                    riferiremo volentieri in originale il seguente passo: «<quote>
                  <foreign lang="fre">Qui vous a dit cela, monsieur de Voltaire? Je parie que
                            ce fut cet Algarotti de fade mémoire, de qui vous apprîtes à mépriser
                            Dante</foreign>
                  <note resp="aut" place="foot">È vero che nella raccolta delle
                            <title>Epistole</title> in versi dell'Algarotti, fra le quali n'è una
                        intitolata a Voltaire, il conte sparla di Dante. Ma poi lo loda, se ben mi
                        ricordo, in una delle sue prose.</note>. <foreign lang="fre">Apprenez de moi qu'Algarotti faisoit des vers blancs
                            comme une fileuse fait du fil sans s'arrêter. Il en faisoit cent ou deux
                            cents dans le tems que vous en feriez dix ou douze. Mais dix ou douze de
                            vos vers n'en déplaise à vôtre modestie valent dix mille fois plus que
                            dix mille vers d'Algarotti, qui n'entendoit rien ni à la poésie, ni à la
                            prose. Il fit jadis imprimer à Venise un certain nombre de ses Epîtres
                            avec d'autres Epîtres de l'abbé Frugoni et du jésuite
                        Bettinelli</foreign>
                  <note resp="aut" place="foot">Il Baretti s'inganna; non l'Algarotti,
                        bensì il padre Bettinelli fece stampare que' versi e quel titolo. E
                        l'Algarotti si dolse del Bettinelli; poi fecero pace.</note>. <foreign lang="fre">Tout cela fut intitulé</foreign>
                  <note resp="aut" place="foot">
                     <foreign lang="fre">Je ne me souviene pas bien du titre de ce livre; mais je me souviens que c'est là le
                        sens</foreign>. — Invece d'<emph>illustri</emph> poni
                            <emph>eccellenti</emph>. E' si può essere illustri anche senza
                        eccellenza.</note>
                  <foreign lang="fre">
                     <title>Vers blancs de trois illustres Poëtes</title>. Ces maudits vers blancs étoient escortés d'une sotte Préface
                            barbouillée par une sotte Excellence Vénitienne, qu'on appelle Andrea
                            Cornaro</foreign>
                  <note resp="aut" place="foot">Non so che il
                        Cornaro abbia scritta la prosa che precede i versi degli
                        <emph>eccellenti</emph>. Ma tutti sanno che le lettere all'Arcadia aggiunte
                        al volume sono forse l'unica bella cosa del Bettinelli, benchè per difendere
                        la propria <emph>eccellenza</emph> strapazzò pazzamente tutti gli antichi da
                        Dante sino a Torquato. Infatti questi non hanno a che fare co' frugoniani,
                        bettinelliani ec.</note>. 
                        <foreign lang="fre">Jamais la Poésie et le Bon Sens ne furent si mâtinés que
                            par ces quatre <emph>illustres</emph>. La prose d'Algarotti, de même que
                            sa poésie, est un baragouin, paîtri à la diable, de Vénitien mal
                            toscanisé et de François mal entendu, avec par-ci par-là quelques mots
                            et quelques phrases d'invention. Il méprisoit Dante, qu'il n'entendoit
                            guère plus que vous n'entendez Confucius, dont vous avez fait tant de
                            fois l'éloge. Les beaux chefs-d'œuvre que son <title>Newtonianisme pour
                                les Dames</title>, tiré avec les dens de vos <title>Lettres sur
                                Newton</title>, et son très-maudit <title>Congrès de
                            Cythère</title>! Il écrivit aussi je ne sais combien de petits volumes
                            sur la Peinteure, aidé par un Peintre-Architecte de ses amis, qui
                            entendoit fort bien la théorie de ces deux mêtiers. J'ai oublié son nom.
                            La matière des petits volumes, à ce que des peintres m'ont dit, est
                            passablement bonne; mais la langue et le style en sont exécrables, du
                            dernier exécrable. À l'égard de son caractère personnel, jamais le monde
                            n'a vu de plus suffisant freluquet, d'Adonis plus doucereux. Son style
                            sentoit le freluquet et l'Adonis manqué, de même que sa personne. Vous
                            qui l'avez connu fort intimement, vous devez savoir qu'on auroit pu dire
                            de lui ce qu'un vieux Major Savoyard dit jadis d'un certain monsieur de
                            son pays lorsqu'on lui manda de Rome la nouvelle qu'il avoit été
                            canonisé: ‘Il étoit un peu fripon au piquet: du reste c'étoit un
                            fort bon homme</foreign>
                    ’</quote>
               <note resp="aut" place="foot">
                  <bibl lang="fre">
                     <title>Discours sur Shakespeare et sur monsieur de Voltaire par
                                Joseph Baretti, secrétaire pour la correspondance étrangère de
                                l'Académie Royale Britannique</title>. À Londres, chez J. Nourse, et
                            à Paris, chez Durand neveu, 1777</bibl>.</note>». Alcuni in
                    queste parole troveranno molta giustizia, altri più ragionevolmente vorrebbero
                    maggiore equità e ad altri parranno bestemmie. A noi basterà di commentarle
                    storicamente, dicendo che le edizioni delle operette del Cortigiano di Posdammo
                    non si vanno moltiplicando, e che moltissimi i quali leggono le prose del conte
                    Alfieri trovano superficiale e leziosa ogni pagina del contino Algarotti. E se
                    così è, nè il favore de' partigiani, nè il comperare e vendere lodi, nè il
                    pensare raffinato, nè lo stile imbellettato, nè i versi non consacrati al
                    piacere del pubblico, bensì alla lode di pochi individui, sono mezzi
                    all'immortalità letteraria: <foreign lang="lat">quod erat
                    demonstrandum</foreign> a' chiarissimi professori, accademici e abati A....
                    B.... C.... D.... sino al Z.... e da capo.</p>
            <p>E siccome quest'articolo intorno ad Omero somiglia al trattato <title lang="lat">de rebus omnibus et de quibusdam aliis</title>, non diverrà certamente
                    peggiore se si toccheranno poche notizie risguardanti il Brazzolo rammentato dal
                    sig. Pindemonte. Era nobile padovano, e grecista e omerista giurato, e tra la
                    vita ed un verso d'Omero avrebbe data la vita. Fu consigliere ed amico in
                    letteratura del Cesarotti ancor giovine, che non era ingegno da stare a'
                    capricci de' suoi consiglieri e maestri. Avendo questi tradotto l'Ossian e
                    incominciato sin da quel tempo a sfidare la Grecia, ebbe il Brazzolo per nemico
                    implacabile sino alla morte. Onde, mentre pubblicavasi l'Ossian, l'alleato de'
                    Greci tradusse Esiodo ed altri poeti: ed ecco alcuni versi di Mosco citati dal
                    sig. Pindemonte:<quote rend="block">
                  <lg>
                     <l>Essa d'oro un panier portava Europa,</l>
                     <l>Argento il corso era del Nilo, e bronzo</l>
                     <l>La vacca, ed egli eravi Giove d'oro.</l>
                  </lg>
               </quote> Questo modo di tradurre la lettera fu santamente da san Girolamo usato
                    nelle sacre carte; ma nelle carte profane s'ha a fare altrimenti; e sopra tutto
                    quando traducesi in versi. Senza di che la poesia non riesce italiana, perchè la
                    lingua italiana è diversa; nè greca, perchè perde ogni sua prima bellezza. Così
                    i versi del Brazzolo non s'intendono, e, ciò che fa più maraviglia, nemmeno le
                    sue prose s'intendono. In fondo, quest'uomo avea del fantastico, ed era sempre
                    in visibilio facendo delle teorie poetiche,<quote rend="block">
                  <lg>
                     <l>
                        <foreign lang="lat">si licet magna tenuare parvis</foreign>,</l>
                  </lg>
               </quote> ciò che Platone fece delle politiche. E c'è a scommettere che il
                    Brazzolo in quell'estasi sue poetico-metafisiche vedeva il ternario platonico
                    nelle Muse tre volte tre; ed il tempio d'Apollo in figura di dodici pentagoni,
                    figura del mondo di Platone; e nel monte Parnaso una piramide di fuoco unita
                    alla nostra terra fangosa cogli onnipotenti numeri pitagorici. Ad ogni modo in
                    Padova e ne' dintorni egli era in concetto di profondissimo letterato, e per
                    tale sarà ancora tenuto: vivono molti di quei che l'hanno conosciuto e stimato,
                    e che, essendo omai vecchi, vogliono più bene a' morti che a' vivi. Ma chi legge
                    più i libri del Brazzolo? e chi mai sa dove esistano? Fra pochi anni il suo nome
                    non si troverà più se non se in que' cimiteri stampati che da noi chiamansi
                        <title>Annali letterari</title> ed <title>Indici bibliografici</title>. Il
                    suo cadavere fu trovato sotto un albero in una campagna del Padovano. S'era
                    scannato. Presso al cadavere e alla gola segata fu trovato un temperino
                    insanguinato e un Omero. Chi vuol ridere dice ch'egli volle sacrificare sè
                    stesso all'ombra irata d'Omero, perchè, avendolo tradotto per undici volte
                    — ed infatti avealo tradotto per undici volte —, non aveva
                    mai potuto dargli quell'armonia ch'ei sentiva ne' versi greci, i quali
                    probabilmente non erano da lui pronunziati come Omero ed i Greci li
                    pronunziavano. Chi vorrebbe scusarlo asserisce ch'ei s'ammazzò impazzito per
                    timore irragionevole degl'inquisitori di stato. Non osiamo dare per esattissime
                    queste particolarità; le abbiamo udite da altri: ma tale in pieno fu l'ingegno e
                    il carattere, tale la fine del conte Paolo Brazzolo Milizia, campione della
                    greca letteratura, che voleva ristaurarla in tutto e per tutto in Italia; pari
                    all'ingegnoso cittadino della Mancia, ristauratore dell'errante cavalleria. E il
                    Brazzolo, per testimonio di quanti hanno convissuto con lui, aveva realmente
                    nell'animo e ne' costumi la stessa generosità che ci fa ridendo amare e
                    compiangere l'innamorato di Dulcinea. S'incontrano in questo mondo certi
                    caratteri che sembrano gli originali da cui Molière trasse il
                    <title>Misantropo</title>; sono ridicoli ad un tempo e stimabili. E con questi,
                    quando non vanno agli estremi, si può vivere più lietamente e con più fiducia
                    che con tutti gli altri figliuoli d'Adamo. Ma i pessimi tra' nostri fratelli
                    sono que' savi circonspetti che hanno sempre ragione, appunto perchè non danno
                    mai torto a veruno.</p>
            <p>Dopo tanta carta sprecata, poco o nulla il lettore ha saputo su l'argomento; e se
                    mai se ne fosse dimenticato, sappia che noi volevamo parlare
                    dell'<title>Odissea</title> d'Omero e della versione del sig. Pindemonte.
                    Nondimeno, se taluno avesse tra tante parole trovata una sola opinione che gli
                    piacesse, o alcuna notizia letteraria curiosa, noi non ci pentiremo della
                    fatica; se pure questo pigliare tutto quello che la provvidenza manda alla penna
                    si può chiamare fatica. Nel seguente numero speriamo di potere più gravemente
                    discorrere su l'<title>Odissea</title>. Ed acciocchè qualche lettore non
                    ammalasse del languore prodotto dalla protratta curiosità, annunzieremo per ora
                    che la versione del sig. Pindemonte è la migliore che poteasi sperare di quel
                    poema, mal conosciuto sin ad ora tra noi, perchè fu sempre maltrattato dai
                    traduttori.</p>
         </div1>
      </body>
   </text>
</TEI.2>
