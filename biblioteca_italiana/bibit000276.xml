<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Dell'ufficio del Bibliotecario</title>
      <author>Giuseppe Amenduni</author>
    </titleStmt>
    <extent>41 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000276</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Dell'ufficio del bibliotecario : appunti</title>
        <author>Amenduni, Giuseppe</author>
        <publisher>Tip. dell'Accademia Reale delle Scienze</publisher>
        <pubPlace>Napoli</pubPlace>
        <date>1879</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date/>
    </creation>
    <langUsage><language id="spa">Inglese</language><language id="ita">Italiano</language><language id="fra">Francese</language><language id="lat">Latino</language></langUsage>
    <textClass>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Pisa</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Pisa</name>
      </respStmt>
      <item>Correzione linguistica</item>
    </change>
    <change>
      <date>2005-04-21T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-10T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<body>
<div1>
<head>
DELL'UFFICIO 
DEL BIBLIOTECARIO</head> 
<byline>APPUNTI 
DI Giuseppe Amenduni </byline>
<pb n="1"/>
   <epigraph>
<lg>
<l>Mi basta sol, se vostra Altezza accetta </l>
<l>D'onorarmi d'udir questa mia storia </l>
<l>Scritta così come la penna getta.</l>
</lg>
    <bibl>Malm. <num>I, 4</num>.</bibl>
   </epigraph>
<div2 type="parte">
<head>[Premessa]</head>
<p>
Le Biblioteche pubbliche, perchè depositarie de' tesori del-
la sapienza umana, sono state sempre tenute in pregio grandissimo; ed il loro stato florido e rigoglioso o il loro abbandono hanno attestato la progredita civiltà o la decadenza di una nazione. Il cresciuto numero delle biblioteche in 
Italia ed il numero tuttora crescente di quelli che le frequentano, dimostrano da un lato il risveglio de' buoni studî, dall'altro il grave còmpito che incombe a coloro i quali sono a 
capo di esse. Eppure è opinione volgare che un Bibliotecario sia solo un custode di libri!
Per confutare questa erronea opinione e per dimostrare 
che un Bibliotecario è un altissimo educatore ed un dottissimo insegnante, e quanto nobile e difficile sia il suo ufficio, 
io credo non inutili, ma necessarie queste mie parole. Avverto però innanzi tutto, che io non imprendo un trattato di 
bibliologia o di bibliografia, ma mi restringo solo all'ufficio del Bibliotecario, discorrendo in prima delle doti d'ingegno che in lui si richieggono, poi de' suoi doveri più importanti.
Essendo le Biblioteche depositarie delle produzioni dello 
ingegno umano nelle svariate sue manifestazioni, è 
<pb n="3"/>
necessario che il Bibliotecario tutte le conosca e le comprenda; 
onde le sue cognizioni debbono essere universali. E poichè 
è impossibile che queste sieno profonde e compiute in ogni 
ramo dello scibile umano, è indispensabile che almeno egli 
non sia estraneo ad alcuna scienza, ed abbia di tutte quella 
comprensione sintetica che addimandasi enciclopedia. E 
queste scienze, le quali non sono il patrimonio esclusivo di 
una sola età, di una sola nazione, di una sola lingua, per 
essere comprese inducono nel Bibliotecario la necessità della conoscenza delle principali fra le lingue antiche e moderne. La conoscenza poi della storia letteraria nei suoi più 
minuti particolari, e quella delle opere e del loro merito, è 
di altissima necessità, perchè un Bibliotecario, integrando 
ed ordinando la suppellettile letteraria e scientifica a lui affidata, possa mantenere non interrotto il corso e lo sviluppo 
del pensiero umano nelle sue varie manifestazioni e, mercè 
nuovi acquisti di opere, camminare di pari passo col progredire incessante della scienza o della letteratura. Dotato 
di tali estese cognizioni, il Bibliotecario potrà non solo scegliere quelle opere che meglio rispondano al progresso degli studii, ma ancora proporle a coloro che a lui si rivolgono per consiglio. Egli perciò è la guida che indirizza tutta 
una generazione che si mette per la via degli studii scientifici e letterarii.
Ma queste estese e svariate cognizioni, perchè diano buoni frutti, non debbono andare scompagnate da altre virtù 
dell'animo non meno utili e necessarie. Egli debb'essere un 
buon amministratore, perchè sia bene conservato e sempre 
più accresciuto il tesoro scientifico a lui affidato; debb'essere fornito di uno spirito d'ordine e di simmetria, di un amor vivo al lavoro, di una tenacità di proposito, la quale 
solo potrà vincere le gravi difficoltà dell'ordinamento e dell'amministrazione di una Biblioteca. E se a me fosse permesso, vorrei pur manifestare un concetto che io credo 
<pb n="4"/>
novissimo: vorrei nel Bibliotecario la virtù dell'annegazione 
tanto rara negli uomini dotti, sì che egli adoperasse la virtù dell'ingegno solo in opere dirette all'utile ed allo splendore di una Biblioteca.
Ora entro a discorrere de' doveri più importanti del Bibliotecario nell'esercizio del suo ministero.
Il Regolamento per le Biblioteche governative, del <num>20</num> 
gennaio <date>1876</date>, non determina quali sieno i lavori scientifici 
e letterarii del Bibliotecario, e a tal riguardo non ha che la 
sola disposizione contenuta nel secondo comma dell'articolo <num>18</num>. Dalla medesima parrebbe che i doveri di un Bibliotecario fossero molto facili a sostenere. Ma la Legge non è già 
una tariffa la quale per ogni merce fissa il prezzo; la Legge 
sdegna di scendere ai particolari, e, nella sua dignitosa maestà, stabilisce solo le norme generali, lasciando all'individuo l'obbligo di applicarle alle sue azioni, le quali perciò 
debbono corrispondere allo scopo che la Legge stessa si è 
prefisso. Ecco perchè le leggi sono sempre brevi e le chiose ed i comenti, spesso, sono interminabili; e meno male 
sarebbe, se qualche volta non istorcessero il pensiero del 
Legislatore!
Io, attenendomi allo spirito della Legge, esaminerò i doveri del Bibliotecario relativamente: 
<num>I</num>. Agli acquisti ed alle spese; 
<num>II</num>. Alla conservazione delle opere ed alla compilazione 
dei cataloghi; 
<num>III</num>. Alla disciplina.
</p></div2>
<div2 type="parte">
<head>I</head>
<p>Ogni Biblioteca, sia per la sua origine e la sua storia, sia 
per lo scopo cui in processo di tempo potè essere volta, rappresenta sempre spiccatamente la coltura particolare della 
regione in cui è posta. Il Bibliotecario perciò, negli 
<pb n="5"/>
acquisti di nuove opere, deve sempre tener presente l'indole e la 
destinazione della Biblioteca cui è preposto, continuarne le 
tradizioni, compirne la storia. La conservazione del tesoro scientifico della stessa è della massima importanza; e 
questo perderebbe moltissimo del suo valore, ove sollecitamente non si provvedesse, mercè nuovi acquisti, a colmare 
le lacune derivanti o da mala Signoria, o da rivolgimenti 
politici, o dall'incuria. Così si avrebbe, per ogni regione, una 
storia viva non interrotta del progresso della scienza nelle 
varie appartenenze del pensiere umano, e rivelato il cammino della civiltà e della vita intellettuale e materiale di tutto un popolo. Ho esempi di ricerche importantissime fatte 
in alcune Biblioteche, le quali si aveva ragione e diritto di 
vedere sodisfatte, perchè riguardavano proprio la storia di 
esse e la coltura scientifica della regione in cui erano poste, riuscite infruttuose, perchè alcune serie di opere non 
al giusto apprezzate, erano rimaste in parte interrotte.
Per l'acquisto poi di opere nuove, il Bibliotecario deve 
sempre aver di mira il progresso che la scienza va tuttora 
facendo, e fra le nuove opere dare sempre la preferenza a 
quelle che a questo progresso non si oppongono, anzi lo 
compiono, lo incoraggiano, lo favoriscono; e sempre in armonia con l'indole speciale della Biblioteca e con lo scopo 
cui essa fu destinata. Ora che con savio ordinamento le Biblioteche governative sono state divise in diverse categorie, 
secondo la loro importanza e la loro destinazione, farebbe 
certo opera non lodata chi arricchisse di opere elementari 
una Biblioteca di grado superiore, o chi acquistasse per un 
altra di grado inferiore opere pregiatissime, le quali rimarrebbero inutili perchè da niuno consultate. E questo precetto di prudente amministrazione non dovrebbe mai sconoscersi, specialmente nelle grandi città, ove non una sola ma 
più sono le Biblioteche. Solo le grandi Biblioteche, dette 
ora Nazionali, le quali hanno per fine di rappresentare 
<pb n="6"/>
nella sua continuità ed universalità lo stato ed il progresso della cultura generale, possono con nuovi acquisti provvedersi di opere, la cui importanza non sia limitata nè regionale, 
ma generale.
E venendo ai particolari, io vorrei ristretta solo alle Biblioteche Nazionali la facoltà di acquistare Manoscritti, il costo dei quali ordinariamente è altissimo, e solo a quelle i 
dotti si rivolgono per consultarli. E non vorrei che chi è 
posto a capo di una Biblioteca Nazionale si dovesse, proprio 
in occasione della compera dei Manoscritti, ricordare della 
prudenza ed economia amministrativa e, per lesinare sul 
prezzo, si lasciasse sfuggire l'acquisto di qualche rarissima 
opera, la quale qualche volta va ad arricchire la Biblioteca 
di un privato cittadino, più spesso una Biblioteca di altra 
nazione. L'autografo della <emph>Gerusalemme Liberata</emph> del Tasso 
era in Italia verso la fine del passato secolo, ed ora, secondo afferma il ch. Prof. B. S. Mondino, esso è in Londra 
nel Museo di Sir John Soanes <num>1</num>)<note place="foot"><emph>Breve relazione sul primo Congresso internazionale dei Bibliotecarii tenuto in Londra in Ottobre <date>1877</date>.</emph> Palermo <date>1878</date>, pag. <num>30</num>.</note>.
Sebbene queste Biblioteche Nazionali sieno destinate a 
rappresentare la cultura generale e debbano riguardarsi come depositi di tutte le produzioni dell'ingegno umano, io 
son di credere che un Bibliotecario non dovrebbe, ne' nuovi acquisti, dar luogo ai Romanzi, se non con moltissima 
parsimonia ed avvedutezza, e solo se questi offrissero, almeno in parte, i pregi del Manzoni e di Walter Scott <num>2</num>)<note place="foot">So che altri opinano diversamente: dicono che i Romanzi sono un 
ramo della letteratura, che ce ne ha degli ottimi ecc. Io manifesto solo 
la mia opinione, senza alcuna pretensione d'imporla agli altri.</note>. Questo genere di letteratura frivola che riposa sulla finzione e 
spesso falsa la storia, esalta la mente ed avvizzisce il cuore 
dei giovani, distraendoli dai buoni studii, i quali solo possono educare a virtù e formare un popolo di serio e forte 
<pb n="7"/>
sentire. Nè minor rigore io vorrei che un Bibliotecario usasse per le opere immorali: la morale, qualunque sia la forma di un Governo, debb'essere sempre tutelata, chè su di 
essa riposa la famiglia, onde si compone lo Stato, che è 
l'unione di tutte le famiglie <num>1</num>)<note place="foot"> Non entro ora specificatamente a definire quali sieno le opere immorali, tra perchè il tempo che io concedo a questo mio scritto è brevissimo, 
e perchè non ho voglia di sprofondarmi in quistioni di Etica. D'altra 
parte alcune opere immorali si studiano per altri fini: il <title>Decamerone</title>, 
per esempio; altre, per confutarne le dottrine. Ma in tesi generali non 
dubito di chiamare immorali quelle opere, le quali, prive di pregi scientifici e letterarii, di proposito mirano al pervertimento dei costumi.</note>.
Il Regolamento del <num>20</num> gennaio <date>1876</date>, stabilisce per gli acquisti di nuove opere le norme ed i limiti delle spese; e questi dovranno essere sempre esattamente osservati dal Bibliotecario, e per ossequio alle disposizioni legislative e per debito di buono amministratore. Io non supporrò mai che 
qualche Biblioteca possa alcuna volta esaurire prematuramente la sua dotazione, alcun'altra, per gli acquisti fatti in 
un anno, impegnare quella dell'anno non ancora incominciato. Ma il rammentare ed anche ripetere un precetto di 
savia amministrazione, parmi utilissimo perchè altri l'abbia sempre come norma della sua condotta, e si astenga da 
inconsulti o smodati acquisti, i quali potrebbero aprire in 
Italia la categoria delle Biblioteche indebitate, come quella 
non iscarsa de' Comuni.
Ma preveggo una obbiezione e non voglio lasciarla senza 
risposta. Mi si potrebbe dire: Voi non volete che un Bibliotecario stia a lesinare sul prezzo di qualche rarità bibliografica, di qualche Manoscritto, per il timore che questi non 
vadano ad arricchire qualche Biblioteca forestiera; or se la 
dotazione è esaurita, o bisogna rinunziare all'acquisto, o 
impegnare la nuova dotazione: l'una cosa e l'altra che voi 
riprovate. Ma io rispondo, che il Bibliotecario è un 
<pb n="8"/>
amministratore, e come tale e come uomo di studii non deve ignorare o aver dimenticato le disposizioni del Codice civile, le 
quali provveggono alla tutela de' beni degl'incapaci o dei 
pupilli. Un marito o un tutore può, contro il divieto della 
legge, vendere o ipotecare i beni della moglie o de' pupilli, 
quando, rivoltosi al Magistrato, ne abbia ottenuto l'autorizzazione <num>1</num>)<note place="foot">Cod. civ. art. <num>224, 296, 297, 301, 1405, 1406</num> ecc. </note>. Il Bibliotecario il quale abbia esaurita la sua dote 
e riceva l'offerta di opera di gran valore (e ce ne ha di quelle 
che costano molte migliaia di lire), si rivolga anch'egli al 
suo Magistrato competente, che è il Ministero, il quale ha 
senno e prudenza e potestà per provvedere.

</p></div2>
<div2 type="part2">
<head>II</head>
<p>Il Bibliotecario, quando abbia, con fine giudizio, fatto acquisto di nuove opere, dee rivolgere le sue cure perchè di 
quelle sia assicurata la conservazione. È vero, che con l'in-
ventario (catalogo di posizione), col catalogo alfabetico e 
con quello per materie si assicura la conservazione di un'opera; ma è vero altresì che, spezialmente nelle grandi Biblioteche, prima che questi elementi sieno compiti e stretti 
in armonia tra loro, occorra un certo tempo, nel quale un'opera potrebbe andar dispersa. Io ritengo perduta quell'opera la quale non sia stabilmente collocata: il darla subito 
in lettura, un ordinamento provvisorio, un ritardo qualunque ne può produrre la dispersione.
Fu provvida disposizione del Regolamento, di sopra menzionato, il disporre che ogni Biblioteca debba tenere un <emph>Registro delle opere comperate</emph>. Ma già fin dal <date>1867</date> io stesso 
avevo introdotto questo Registro, il quale fece bonissima 
pruova e di cui sempre più riconosco l'utilità. In questo Registro io vorrei sempre segnata la data dell'acquisto di ciascuna opera: così si avrebbe la storia degli acquisti fatti da 
<pb n="9"/>
una Biblioteca, e si avrebbero sempre in pronto gli elementi 
per la compilazione di una statistica annuale. Nè lieve ancora sarebbe la sua utilità, perchè riscontra e comprova 
le Note di pagamento che si presentano dai Librai, i quali 
se sono solleciti a scrivere ne' loro Registri particolari, sui 
quali poi compilano esse Note, le opere inviate per esame o 
per commissione, potrebbero dimenticare di cancellare quelle 
loro restituite.
La compilazione di questo Registro io vorrei affidata al 
Bibliotecario, tra perchè egli con l'autorità del suo grado 
imprima un carattere di autenticità a questo elemento importantissimo che fa fede di ciò che la Biblioteca compera, 
e perchè egli avendo sempre vivo innanzi agli occhi lo stato 
materiale della suppellettile letteraria, possa ancora evitare 
il pericolo di acquistare una seconda volta la stessa opera, 
per la brevità del tempo non ancora notata in catalogo o 
notata diversamente, reclamare a tempo il sèguito di qualche altra rimasa incompiuta, o anche un sol volume d'interruzione.
Non entro a far menzione degli altri Registri necessarii 
ad una buona ed ordinata amministrazione, perchè quelli 
fan parte del servizio di tutti gli uffiziali di una Biblioteca, 
ed io ragiono, e brevemente, solo de' più importanti doveri 
del Bibliotecario.
Una grande raccolta di opere, perchè possa meritare il 
nome di Biblioteca, è necessario che sia ordinata e classificata; e perchè una Biblioteca possa tornare utile, bisogna 
che sia in grado di soddisfare, il più prontamente possibile, 
le ricerche scientifiche e letterarie. Questo scopo si ottiene 
col Catalogo.
Il Catalogo adunque è il primo elemento necessario a costituire una Biblioteca e ad assicurare l'esistenza di ciascun 
libro, ed è la guida fedele che indica il sito ove debbasi cercarlo. È inutile il dire che il Catalogo debba contenere la 
<pb n="10"/>
notizia di tutte le opere; ma è utilissimo il notare, che forse 
più delle opere, voglionsi accuratamente descrivere gli opuscoli, i quali spesso contengono oro puro meglio che qualche opera stemperata in molti volumi, e per la loro picciolissima mole possono facilmente disperdersi e divenire in 
processo di tempo rarissimi. Cito un solo esempio: il Trattato <foreign lang="lat"><emph>De Coelibatu</emph></foreign>di Simone Porzio, certo non fu stampato 
ad una sola copia; eppure esso oggi è tanto raro, che di 
tutte le Biblioteche d'Italia, per quanto io sappia, la sola 
Nazionale di Napoli ne possiede un bello e nitido esemplare, 
da me consultato. Questi opuscoli, alcuna volta posseduti 
da' privati, sono per proprio uso legati in un solo o più volumi miscellanei, e può accadere che o per generosità di un 
dotto che muore, o per miseria di un erede che sopravvive, 
una Biblioteca ne faccia acquisto. In questo ed altri simiglianti casi, si debb'esser diligenti a scrivere nel catalogo 
partitamente ciascun opuscolo di ciascun volume, e non rimanersi contenti a descrivere solo il primo, soggiungendo 
«<emph>seguono altri opuscoli</emph>», come io vidi già una volta. Lo 
stesso io mi penso debba farsi per le grandi raccolte di opuscoli fatte da un solo compilatore, le quali spesso si descrivono sotto il solo nome di costui. Moltissimi, è vero, conoscono la pregevole raccolta degli opuscoli messi insieme e 
pubblicati dal Calogerà; pochissimi temo che conoscano quali 
sieno gli autori di questi opuscoli e dove cercarli. Eppure 
sono cinquantuno i volumi della <emph>Raccolta</emph> e quarantadue quelli 
della <emph>Nuova Raccolta</emph>. E lo stesso dico del <foreign lang="lat"><emph>Thesaurus antiquitatum Italiae</emph></foreign> incominciato dal Grevio e compiuto dal Burmanno, opera distinta in <num>45</num> libri; e del <foreign lang="lat"><emph>Thesaurus graecar. 
antiquit.</emph></foreign> del Gronovio e di altre molte; e delle collezioni di 
atti accademici e via dicendo.
La compilazione del catalogo va affidata al Bibliotecario 
perchè suo primo dovere. Non affermo che egli debba eseguirla da sè stesso e solo, ma debbe fissarne le norme ed 
<pb n="11"/>
indirizzare e guidare gli altri al lavoro, e curarne e sopravvegliarne l'esecuzione, rimanendo egli sempre la mente dirigente. Ed in ricompensa delle sue cure e della sua direzione, il Bibliotecario vedrebbesi d'attorno gente eletta ed 
esercitata, aiuto e continuazione dell'opera sua.
Le norme da fissarsi dal Bibliotecario debbono essere certe 
e determinate per i singoli casi, ed egli con la sua autorità 
debbe renderle invariabili, perchè un solo ed uniforme e costante sia il sistema della compilazione. Questi sistemi sono 
stati e sono ancora oggi diversi, nè ci ha regola certa. Che 
un'opera debba registrarsi sotto il nome dell'autore, è massima accettata da tutti; ma questo nome istesso presenta 
non poche difficoltà, che io ora verrò brevemente sponendo.
<num>I</num>. Alcuni autori sono più conosciuti sotto un nome che 
sotto un altro: si scriverà Marone o Virgilio, Nasone o Ovidio, Alighieri o Dante?
<num>II</num>. Alcuni autori hanno più cognomi, si dovrà notare Arouet de Voltaire o Voltaire, Leclerc o Buffon, Salignac de 
Lamotte Fènèlon o Fènèlon, Benso di Cavour o Cavour?
<num>III</num>. Ci ha cognomi preceduti da preposizioni ed articoli: 
debbono questi scriversi prima del cognome o rimandarsi 
dopo? Si scriverà cioè: Degli Albizzi, D'Ambra, Dalle Colonne, von Nencki, von Wroblewski; o per contrario, Albizzi 
Degli, Ambra D', Colonne Dalle, Nencki von, Wroblewski von?
<num>IV</num>. Come vanno registrati i cognomi i quali furono grecizzati, latinizzati, italianizzati, fatti francesi: come Duchesne <foreign lang="lat"><emph>Quercetanus</emph></foreign> Descartes <foreign lang="lat"><emph>Cartesio</emph></foreign>, Dumoulin <foreign lang="lat"><emph>Molinaeus</emph></foreign> e 
<emph>Molineo</emph>, Kopernikus <emph>Copernico</emph>?
<num>V</num>. Ci ha i nomi di autori orientali, i quali si compongono 
di molti nomi insieme. Adduco due soli esempi: l'autore 
della <emph>Storia dei Sultani mammalucchi d'Egitto</emph>, scritta in arabo, è Taki-Eddin-Ahmed-Makrizi; e l'autore della <emph>Raccolta delle tradizioni maomettane</emph>, scritta pure in arabo, è 
Abou Abdallah Mohammed ibn Ismail el-Bokhâri.
<pb n="12"/>
<num>VI</num>. Vi sono i nomi di Santi, Papi, Re; i nomi di patria, 
i pseudonimi, gli anagrammatici ecc. 
Molte adunque sono le difficoltà che s'incontrano nello 
scrivere il nome di un autore, e su di esse non sono concordi le opinioni di uomini dottissimi. Sarebbe utilissimo 
anzi necessario, che un Congresso di Bibliotecarii stabilisse 
norme certe, perchè un solo ed uniforme fosse in Italia il 
sistema della compilazione de' Cataloghi. Intanto sia permesso anche a me, sebbene uomo di poco nome, di manifestare la mia opinione: sarò contento se essa almeno sia 
stimolo a' dotti perchè emettano il loro giudizio.
Innanzi tutto io credo che i nomi degli autori si debbano 
registrare nella loro versione più conosciuta ed accettata. 
Così va scritto Virgilio e non Marone, Ovidio e non Nasone, 
Voltaire e non Arouet, Cavour e non Benso. Questa stessa 
regola si debbe seguire per i cognomi grecizzati o latinizza-
ti, renduti italiani o francesi; ma si dovrà sempre usare la 
diligenza di annotare al suo posto il cognome che non è stato 
preferito ed aggiugnervi il rinvio a quello già registrato.
Le proposizioni e gli articoli che precedono il cognome, 
debbono rimandarsi dopo il medesimo. Così si scriverà Albizzi Degli, Ambra D', Colonne Dalle, Nencki von, Wroblewski von. Ma se quelli fossero quasi uniti al cognome, in 
guisa da potersi anche scrivere, come alcuni usano, in una 
sola parola, essi vanno messi innanzi: ad es. Lamartine, 
Lamennais, Lafontaine, Lamarmora. Questo sistema seguono il Brunet, il Graesse, l'Heinsius, il Razzolini ed 
altri.
De' nomi degli autori orientali niuno, che io sappia, si è 
dato pensiere, quasi le loro opere non dovessero entrare in 
un catalogo; ed io mi sono riconfermato nell'aforismo, che 
si è <foreign lang="lat"><emph>in re facili multi, in difficili muti</emph></foreign>. È vero che ci ha bibliografie orientali <num>1</num>)<note place="foot"><foreign lang="fra">D'Herbelot, <emph>Bibliothèque orientale</emph>.</foreign> A Maestricht <date>1776</date>. <foreign lang="lat"> - Casiri, <emph>Bibliotheca arabico-hispana Escurialensis</emph>.</foreign> Matriti <date>1760</date>-<date value="1770">70</date>. - DeRossi, <emph>Dizionario storico degli autori ebrei e delle loro opere</emph>. Parma
<date>1802</date>. - Lo stesso, <emph>Dizionario storico degli autori arabi</emph>. Parma 
<date>1807</date> - Ed altre. </note>, ma per conoscere il metodo tenuto 
<pb n="13"/>
nel registrare il nome degli autori, bisognerebbe tener presenti le opere di costoro e vedere quale è stato il nome prescelto; nè in queste bibliografie ho trovato mai un cenno 
del sistema segu¡to. Io pertanto dirò la mia opinione, aggiugnendo le parole di quel filosofo napoletano: «<foreign lang="lat"><emph>Si qui sunt 
qui aliter sentiant, illorum rationibus doceri nunquam recusabo</emph></foreign> <num>1</num>)<note place="foot"> <foreign lang="lat"><emph>De Conflagratione agri puteolani,</emph> Simonis Portii <emph>Epistola</emph>.</foreign> (Napoli <date>1538</date>). Fol. <num>4</num>.</note>».
Gli autori orientali hanno molti nomi; ma siccome essi 
scrivono prima il proprio, il quale ordinariamente esprime 
un concetto, come Ben Jamin, <emph>figlio della destra</emph>, Ben Oni, 
<emph>figlio del mio dolore</emph>; e poi scrivono il nome del padre, dell'avo, della patria, il soprannome ecc., io son di credere 
che essi vadano registrati col primo nome, aggiungendo anche gli altri così come sono scritti. Il qual metodo offre uniformità e non fa perdere il carattere e la fisionomia particolare de' nomi degli autori. Ma se i molti nomi fossero stati 
coll'uso ridotti e compendiati in un solo conosciuto, questo 
in preferenza va trascelto: come da Abul-Waly-Mohammed 
Ibn-Ahmed-Ibn-Mohammed è venuto fuori il nome conosciutissimo di Averroès, <emph>che il gran comento feo</emph> <num>2</num>)<note place="foot">Un dotto scrittore contemporaneo dice che Ibn-Rosch è diventato 
latinamente Averroè per l'intermediario dell'ebraico Aven, che corrisponde all'arabo Ibn. (F. Fiorentino, <emph>Pietro Pomponazzi, Studi storici su la scuola bolognese e padovana del sec. <num>XVI</num></emph>. Firenze <date>1868</date>, 
pag. <num>110</num>).
Vedi pure il Renan sulle svariate trascrizioni di questo nome. (<foreign lang="fra"><emph>Averroès et l'Averroïsme</emph>. Paris <date>1861</date>,</foreign> pag. <num>7</num>). </note>.
I cognomi finti o pseudonimi o anagrammatici si debbono 
notare come i veri, scrivendo dopo ed in parentesi il nome 
<pb n="14"/>
vero se conosciuto, e scrivendolo pure in ordine alfabetico 
al suo luogo, col rinvio al pseudonimo cui si riferisce.
Finalmente de' nomi di Santi, di Papi, di Re, di quelli 
desunti dalla patria, va segnato il prenome: ad es. <foreign lang="lat">Clementis P. <num>VII</num>, Decretales; Benedicti <num>XIV</num>, P. M. Synopsis doctrinae;</foreign><foreign lang="spa"> Alfonso <num>X</num> de Castilla, Libros del saber;</foreign>Guidotto, 
Frate, da Bologna; Jacopo, Frate, da Cessole.
Ma nei cataloghi bisogna registrare ancora quelle opere, 
le quali non hanno indicazione di autore, cioè le anonime. Io 
debbo innanzi tutto avvertire, che un'opera non deve a primo 
aspetto definirsi anonima, sol perchè nel frontespizio non ha 
il nome dell'autore. Questo nome, nelle opere antiche massimamente, può trovarsi in fine dell'opera, nella prefazione, nella dedica, nell'approvazione del censore o nel testo 
del privilegio conceduto all'editore.
Due sono i metodi principali conosciuti finora, per descrivere le opere anonime. Il primo registra ciascun'opera anonima seguendo scrupolosamente la prima parola di ciascun 
titolo; l'altro sceglie la parola principale del titolo, cioè 
quella che faccia meglio conoscere il soggetto dell'opera. Io 
non ho autorità per <emph>assidermi arbitro in mezzo</emph> ai due sistemi; ma affermo ricisamente doversi preferire il primo, tra 
perchè più semplice e più sicuro, e perchè non induce in errore nè il compilatore del catalogo, nè chi fa ricerca dell'opera <num>1</num>)<note place="foot">Chi fa la ricerca di un'opera, io mi penso debba saperne con esattezza il titolo.</note>. Il secondo sistema per contrario presenta spesso 
incertezze, non potendosi sempre nettamente definire quale 
sia la parola principale del titolo. Mi ricordo di un'opera anonima che ebbi una volta tra mani, la quale aveva per titolo: «<emph>Si vendica la rappresentanza dell'Eccellentissima e fidelissima Città di Napoli dalle insussistenti opposizioni dello 
Avvocato della moneta di rame</emph>. (Napoli <date>1779</date>, in <num>4ø</num>)». 
<pb n="15"/>
Sarebbero tutti d'accordo nel decidere quale in questo titolo 
sia la parola principale, perchè un Bibliotecario debba preferirla nella compilazione del catalogo, ed altri, nel bisogno 
dell'opera, solo di essa debba fare ricerca? Preferito adunque il primo sistema, ove poi l'autore dell'opera anonima 
sia conosciuto, bisogna aggiungerlo in parentesi dopo la descrizione del titolo, ed in ordine alfabetico segnarlo al suo 
luogo col rinvio ad esso titolo.
Al Catalogo generale alfabetico debbono seguire i cataloghi per materie, riconosciuti indispensabili come guida e 
consiglio. Io non dirò della loro origine e della loro utilità; 
il tempo assegnato a questo mio scritto è brevissimo. Dirò 
solo che la compilazione dei medesimi è arduo còmpito del 
Bibliotecario, perchè la classificazione non ha regola certa, 
e ciascuno, nel farla, può esser guidato da un particolare 
principio scientifico e dal proprio convincimento. Bacone 
creò l'albero della scienza secondo i rapporti delle cognizioni umane; il d'Alembert ed il Diderot vi aggiunsero i loro perfezionamenti; poi furono lo Struvio, il Jugler ed il Leibnizio; P. J. Garnier, G. Martin, A. A. Barbier, M. Brunet, M. Beuchot ed altri. Ed ora, sono pochi anni passati, il 
ch. Abate Fornari classificò tutto lo scibile umano in sei 
grandi categorie, ciascuna delle quali partita in molte classi. 
E ciascuna delle Biblioteche d'Italia e delle forestiere ha un 
sistema diverso: la Biblioteca Reale di Parigi (<date>1841</date>) era classificata in cinque categorie, e la Biblioteca del British Museum è ora divisa in sei classi con <num>700</num> divisioni. 
Ma qualunque sia la classificazione prescelta, non debbesi mai sconoscere il principio di classificar le opere secondo 
la disciplina in esse trattata e di attenersi alla sostanza della 
trattazione, non già alla forma della medesima; poichè è la 
sostanza che decide del posto o della classe da assegnarsi 
ad un'opera.
Alla difficoltà di creare un sistema o di sceglierne uno 
<pb n="16"/>
tra i molti conosciuti, si aggiungono quelle che sorgono dall'indole stessa delle opere. Queste alcuna volta sono complesse e possono assegnarsi a più classi, perchè non hanno 
un carattere spiccato, nè danno un'idea precisa della materia che trattano. Io ho veduto opere le quali nella stessa trat-
tazione e con pari importanza discorrono di geografia e di 
geologia, senza che l'una materia prevalga sull'altra. Alcune 
col titolo di biografie, sono storie; altre col titolo <emph>vite di pittori</emph>, sono trattati di arte.
Nè con questi elementi di cui ho finora tenuto discorso, io 
reputo esaurito il còmpito dei cataloghi. Perchè oltre al catalogo di posizione (inventario), a quello alfabetico, a quelli per materie; ed oltre agl'indici speciali degl'incunabuli, 
delle rarità bibliografiche ecc., io credo dovere del Bibliotecario la compilazione di cataloghi speciali relativi alla dottrina professata da qualche ingegno altissimo. Così, come 
ora abbiamo una bibliografia Dantesca compilata dal Colomb 
De Batines ed un'altra dal Petzholdt, una bibliografia Petrarchesca del De' Rossetti e del Hortis, una bibliografia dell'Ariosto fatta dal Guidi, avremmo pure altre bibliografie importantissime. Ed ancora cataloghi speciali relativi ad una quistione scientifica o ad un trovato della scienza o ad un argomento 
di interesse universale. Spesso si richiede non già un'opera 
di cui è noto l'autore, ma un libro che tratti di un tale soggetto; ed alle volte si richiede chi sia l'autore che tratti in 
un senso o in un altro la tale quistione: come, per esempio, 
la pena di morte, il potere temporale de' Papi, il diritto di Regio Patronato, quistione surta per la nomina dell'Arcivescovo di Napoli; ed altre simili.
Ne' cataloghi vanno pure registrati i Manoscritti. Sia pure 
che essi si trovino notati nel catalogo generale alfabetico, 
dovrà sempre compilarsene uno tutto speciale. I Manoscritti sono la più eletta e rara e preziosa parte del tesoro scientifico di una Biblioteca, e vanno descritti anche più 
<pb n="17"/>
minutamente delle opere a stampa, perchè a differenza di queste, 
essi presentano qualità tutte proprie e speciali.
La descrizione de' Manoscritti deve indicare se esso sia 
membranaceo o cartaceo, se intonso, il sesto con la misura 
in centimetri dell'altezza e della larghezza, il secolo, se diviso in libri o capitoli, la forma del carattere, e se è autografo e tutto della stessa mano; se non autografo, il nome, 
se è possibile, del copista; se scritto ad una sola o a più colonne, con iniziali colorate <num>1</num>)<note place="foot"> L'inchiostro rosso usato ne' Mss. antichissimi era di meravigliosa 
bellezza, e si adoperava nelle iniziali, nelle prime linee e ne' sommarii 
dei capitoli. Più raramente fu usato l'inchiostro azzurro, il verde ed il 
giallo; anche l'oro e l'argento si adoperava per le iniziali.</note>, con miniature o arabeschi o 
ornati al margine, se con postille; il numero delle carte e se 
queste hanno numerazione; le parole con cui esso comincia 
e finisce, e se nella fine, come in molti, è indicato il luogo 
in cui fu scritto, quando e da chi; non che ogni altro particolare per cui il Manoscritto offre una fisionomia tutta sua 
da non poter essere scambiato neppure con un altro esemplare di esso.
E voglio da ultimo notare, non doversi ommettere, nel 
trascrivere il titolo del Manoscritto, di far risaltare le parole 
e le sillabe onde ogni verso di esso si compone, adoperando 
il segno || di divisione usato da uomini dottissimi, spezialmente dal Boncompagni, dal Forcella e da altri.
Quasi tutti i Cataloghi di Mss. banno tolto a modello 
quello di A. M. Bandini: <foreign lang="lat"><emph>Catalogus Codicum Mss. bibliothecae Mediceae Laurentianae</emph>, <num>8</num> voll. f. Florentiae</foreign> <date>1764</date>-<date>1778</date> 
(<num>3</num> voll. Mss. greci, <num>4</num> voll. Mss. latini, <num>1</num> vol. Mss. italiano).
Ma se per la compilazione de' Cataloghi le difficoltà sono 
molte e non lievi, esse non saranno certo invincibili, quando 
il Bibliotecario, rendutasi ragione del lavoro, abbia, con fine giudizio, maggiormente se aiutato dall'esperienza, 
<pb n="18"/>
stabilito le norme precise invariabili da tener sempre presenti, 
e sorvegli ed accompagni il lavoro, che da altri si esegue, 
con sollecita cura, come una madre che guida i passi incerti 
del suo pargoletto. A questo modo si avrebbe un sistema 
che alcuni potrebbero trovar buono, altri meno buono, ma 
che io reputo il migliore perchè uniforme e costante.
</p></div2>
<div2 type="parte">
<head>III</head>
<p>
Il Regolamento di sopra citato, nell'art. <num>56</num>, assegna al 
Bibliotecario l'obbligo di vigilare sulla condotta degl'impiegati, e di mantenere ciascuno nelle competenze e nei doveri 
del suo ufficio.
Se gli uomini conformassero sempre e scrupolosamente 
le loro azioni alle disposizioni legislative, non ci sarebbe 
uopo di chi ne sorvegliasse l'esecuzione, e la vigilanza sulla 
condotta degl'impiegati, affidata al Bibliotecario, sarebbe 
inutile. Ma nel fatto non tutti operano il bene per amore di 
un testo di legge, la quale sol perchè impone obblighi, si 
cerca di eludere: oggi spezialmente che tutti mettono avanti 
i loro diritti e si tirano indietro ne' loro doveri. Bene adunque l'art. <num>56</num> del Regolamento impone questa vigilanza.
Ma se la legge impone doveri agl'impiegati, ne impone 
pure e maggiori al Bibliotecario. Egli, posto a capo di gente 
colta, meglio retribuito, debbe aver sempre d'innanzi agli 
occhi l'alta sua missione, la sua grave responsabilità.
Egli, primo tra tutti gl'impiegati, loro dimostri di essere 
il primo ad eseguire scrupolosamente il suo còmpito, e quelli 
più vivo sentiranno lo stimolo del proprio dovere. Sia egli 
esempio di virtù, e gli altri lo imiteranno volenterosi: io 
credo il contagio della virtù potente quanto il contagio del 
vizio.
Ma se avvenisse che un impiegato cadesse in colpa e infrangesse la disciplina, il Bibliotecario non sia severo nè 
<pb n="19"/>
indulgente, sia giusto; mostri non risentimento personale, sì 
bene zelo per l'esatta osservanza del Regolamento; e soprattutto convinca il reo della colpa commessa, niuna cosa essendoci tanto profittevole all'emenda, quanto la convinzione 
di aver fallato.</p>

<dateline rend="italic">Aprile <date>1879</date>.</dateline>

<pb n="20"/>
</div2>
</div1>
</body>
</text>
</TEI.2>
