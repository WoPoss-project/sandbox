<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Ragionamento sulla poesia</title>
      <author>Bernardo Tasso</author>
    </titleStmt>
    <extent>39 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit000328</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Trattati di poetica e retorica del Cinquecento</title>
        <title type="part">v.</title>
        <editor id="ed">Weinberg, Bernard</editor>
        <publisher>Laterza</publisher>
        <pubPlace>Roma [etc.]</pubPlace>
        <date>1970-1974</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita"/></langUsage>
    <textClass>
      <keywords scheme="CDD">
        <term>808.009031 - RETORICA. 1500-1599</term>
      </keywords>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Correzione linguistica</item>
    </change>
    <change>
      <date>2003-12-20T00:00:00.000+02:00</date>
      <respStmt>
        <name>Marina Larena</name>
        <name>BIBIT</name>
      </respStmt>
      <item>Codifica XML - Codifica con software</item>
    </change>
    <change>
      <date>2004-02-09T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<body><head>Ragionamento della poesia</head>
<p>Troppo alta, illustrissimi senatori, valorosissimi cavalieri e
voi altri cortesissimi uditori, troppo alta, dico, e difficile impresa
questi nobili et eccellentissimi Academici imposta m'hanno, dovendo dell'eccellenza e della dignità della poesia nella presenza
di tanti e così prudenti giudizii ragionare. Ma io, più tosto dall'obedienza sospinto ch'a così nobile adunanza di render son tenuto
che d'alcuna certezza ch'io abbia d'esser possente a portar sì
grave peso, procurerò (in quanto potranno le forze mie) che il
ferventissimo desiderio che in noi vive di compiacere e di giovar
a ciascuno delle Signorie Vostre benignamente sia conosciuto et
apprezzato.</p>
<p>Sacre sorelle fidelissime e vere ministre della poesia, sì come io
da' primi anni della mia fanciullezza questa allor casta e vergine
mente vi sacrai, né mai per mondano alcuno accidente dalla vostra divozione allontanato mi sono, ma per le vestigie da' vostri
gloriosi piedi impresse caminando, di questa alta e maravigliosa
regina onorare affaticato mi sono; così voi purgando l'intelletto,
illuminando la mente mia, movete la lingua e datemi concetti
e parole atte ad intieramente mostrare la bellezza e l'eccellenza
di questa veneranda donna. Ma prima ch'al mio ragionamento
io dia principio, virtuosissimi ascoltatori, è da sapere ch'ancora
che Aristotele ponga alle volte questa voce di poesia per poetica
e poetica per poesia, v'è però quella istessa differenza che è fra l'arte del depingere e la cosa depinta. Perciò che la poesia è la materia universale di tutto il poema e la poetica l'arte che a bene
e regolatamente essa materia da sé confusa di disporre insegna al
poeta. Lasciando adunque di parlare della poetica et della poesia particolarmente ragionando, in sei parti dividerò il mio sermone. E prima dirò che cosa sia, di quante maniere sia, gli
<pb n="569"/>
inventori di essa e gli auttori che n'hanno scritto. Considerarò i mezzi
co' quali all'eccellenza del poetare si può pervenire, i benefici che
da essa nascono, l'offizio e fine suo, et ultimatamente parte delle
sue lodi. </p>
<p>
La poesia, secondo la mente d'Aristotele, è una imitazione
delle azioni umane, molto simile (sì come Orazio scrive) alla pittura, perché l'una e l'altra imita; in questo però differenti, che il
poeta imita et avanti gli occhi i costumi e le azioni della vita degli
uomini ci rappresenta, il pittore solo la forma; quegli con la dolcezza et armonia delle parole, questi con la vaghezza e varietà
de' colori; l'uno serve ad ammaestrar l'animo, l'altro a dilettar
gli occhi. </p>
<p>
Sei sono al creder mio le spezie della poesia; cioè: comedia,
tragedia, epopeia, ditirambica, auletica e citaristica. La comedia
secondo la diffinizione di Marco Tullio è una imitazione della vita,
specchio della consuetudine et imagine della verità. Nelle comedie, basse o almeno mezzane persone sono introdotte. I comici
che appo i Greci e' Latini in più pregio furono, furono Aristofane,
Eupolo, Cratino, Plauto, Menandro, Terenzio e Filemone. La
tragedia è un poema grande e magnifico nel quale s'introducono
solamente persone illustri, capitani d'esserciti, eroi, regi e dèi.
Nella comedia si veggono amori, rapine di vergini, risse, contenzioni, inganni di servi e cose simiglianti; nella tragedia querele,
pianti, essilii e morti. Nella comedia i successi sono lieti e prosperi, nella tragedia tristi, sfortunati, e funesti; però alcuni dissero che la tragedia era una rappresentazione dell'avversa fortuna
degli uomini grandi. I primi tragici che appresso' Greci sono stati
in estimazione furono: Eschilo, Sofocle et Euripide; appresso i
Latini: Pacuvio, Vario, Ovidio e Seneca; l'opere de' quali, fuor
che quelle di Anneo, per malignità de' tempi si sono perdute.</p>
<p>
Epopeia è quella spezie di poesia nella quale degli egregi fatti
degli eroi si tratta, e questi poeti sono da Marco Tullio «epici»
dimandati. Ditirambica è quella che dagli antichi s'usava nelle
feste di Bacco per cantar le lodi di quel dio. Auletica e citaristica usitatissime furono presso di quel secolo; però fu la citaristica tenuta in maggior pregio, onde ne nacque il proverbio «Sia
<pb n="570"/>
auletico chi non può esser citaristico». L'auletica imitava i diversi
affetti degli uomini, et alle canzoni et al suono accomodando i
gesti et i movimenti del corpo, in quella maniera per avventura che
a' tempi nostri fanno i buffoni spagnuoli, dilettavano il volgo.
Citaristica è quella ch'al suono della cetra o della lira si cantava.
Delle spezie degli instrumenti musici che in questa poesia alla
voce diversamente s'accordavano e de' cori lasciarò di parlare, perché non essendo a' tempi nostri in uso non fanno al proposito
nostro. Il ditirambico con una continua orazione esprime il suo
concetto. Il tragico et il comico con una diligente imitazione gli
ascoltanti diletta. L'epico, ora narrando ora imitando, con gravità
e grandezza a fine conduce il suo poema. </p>
<p>
Al tragico et all'epico per comune giudizio de' filosofi si dona
nella poesia il primo luogo. Ma qual di questi due all'altro sia da
preporre, contraria a quella di Platone è l'opinion d'Aristotele;
conciò sia che quel divino filosofo allega che la poesia tragica avendosi per fine solo la dilettazione proposto, e la epica con la dilettazione insieme la virtù, e quella norma e ragion di vivere con la
quale gli uomini si congiungono co' dèi, quella più volentieri dalla
plebe, questa dagli uomini di maturo giudizio e di maggior dignità
era ascoltata. Aggiugne a questa, tra molte, un'altra ragione: che
essendo una parte dell'eccellenza della tragedia negli atti e nella
suffizienza del recitatore riposta, alle volte avviene che per la imperizia sua il poeta pare ancora meno perito, e per ciò l'epica alla
tragedia esser ragionevolmente da preporre. Dice assai altre cose,
alle quali Aristotele rispondendo cerca di gittar a terra, per che il
tragico all'epico fosse da preporre con molte ragioni dimostrando;
le quali per non esser troppo molesto a Vostre Signorie, che più
volte lette e considerate l'hanno, lasceremo ora di raccontare. </p>
<p>
Della favola e delle sue parti, e quante sorti di favole siano
e quali d'esse si debbiano e possano da' poeti esser usate, del metodo, de' tre generi dell'imitazione, la quale è necessaria e propria
del poeta, e di molti altri particolari, perché sono cose più alla
poetica che alla poesia appartenenti, allora se ne parlerà che dell'arte del perfettamente poetare si faranno i ragionamenti. </p>
<p>
Chi della poesia fosse l'inventore et a che tempo ella avesse
<pb n="571"/>
principio, sì varii sono i pareri degli scrittori che egli è difficile
anzi quasi impossibile di saperne la verità. Vogliono alcuni (come
che sia favolosa opinione) che principio avesse dagli dii; altri, dagli
Ebrei che i primi furono che nelle loro cerimonie e sacrificii che
facevano al loro Iddio la cominciarono ad usare, e spezialmente
al tempo di Mosè principe degli Israeliti. Sono alcuni d'opinione
che non da Mosè avesse origine, ma molto prima nel tempo di
Nembrot. Leonzio afferma presso i Greci esser nata allora che in
quella rozza età gli uomini di più elevato ingegno, incominciando
con maraviglia a rimirare l'opera della madre natura, conobbero
che c'era alcuno dall'imperio del quale tutte le cose erano governate, e mossi da religione quello chiamarono Iddio. Et affine che
scendendo in terra, dove credevano che anche alle volte venisse
ad abitare, avesse dove albergare, gli edificarono i tempii. Indi a
poco a poco crescendo in loro la credenza della religione, giudicarono che di fargli alcuni onori singolari fosse bene; e per questa
cagione introdussero ne' loro sacrificii le mense et i candelieri d'argento et altri vasi d'oro, elessero i più nobili e più prudenti che
fra loro fossero, e quelli chiamarono sacerdoti. E perché non parve
loro che le cerimonie et i sacrificii della loro religione fossero taciti e muti, vollero che da' sacerdoti s'incominciassero a cantar
le lodi del loro falso iddio. Né contenti di ciò, istimando non convenirsi che la gloria e grandezza di tanta maestà con modo e con
parole plebee e comuni si cantassero, commisero a' sacerdoti che
una nuova maniera et un vago ordine di parole, che al merito di
tanta divinità fosse conforme, s'imaginassero e così fu da loro
trovata la poesia. </p>
<p>Ma perché non si sappia il padre né l'inventor di essa, né il
giorno del nascimento suo, sì è ella però antica e nobile; ché non
si può o dee credere, essendo tanto necessaria al culto, ornamento
e dilettazione della vita umana, che senza essa potessero gli uomini
lietamente vivere. </p>
<p>Pochi sono, per quello che oggidì si vede, gli antichi autori e
nella greca e nella latina favella che della poesia abbiano scritto o
ragionato, e di que' pochi niuno n'ha con più bell'ordine né più
copiosamente parlato di ciò che ha fatto Aristotele. Platone in
<pb n="572"/>
molti luoghi ne fa menzione; Plutarco in quel libretto dove a' giovenetti insegna il modo col quale debbiano studiare i poeti ne dice
alcune parole; Strabone nel primo libro della sua <title>Geografia</title> confutando l'opinion d'Eratostene; Cicerone dove difende Archia;
Orazio, e Massimo Tirio in una sua orazione, alcune cose dicono
in laude della poesia.</p>
<p>De' poeti quali siano di commendazione e d'imitazione degni,
allora si farà menzione quando dell'arte del poetare si ragionerà.</p>
<p>Ora de' mezzi co' quali all'eccellenza di questa facultà l'uomo
si può inalzare, eziandio che questa parte più tosto alla poetica
che alla poesia di trattar si convenga, non voglio lasciare almeno
intorno agli ammaestramenti generali di dire alcune parole. Mi
pare, valorosissimi Signori, d'avere veduto nel palagio d'un gran
principe che per avventura di divenir buon poeta s'era affaticato,
dipinta la poesia in abito magnifico e reale, non altrimente che
altissima imperatrice, sovra ricchissimo et aurato seggio a seder
posta; all'intorno d'essa le scienze e l'arti pur di ricchi manti
e reali corone adorne e di varie e preziose gemme, quasi sereno
cielo da fulgenti stelle cosperse; le quali, ad una ad una, qual
dalle bionde chiome, qual dal candido collo o dal castissimo petto
alcuna di quelle sue gioie levandosi, l'aurate trecce, l'imperial
corona e 'l ricco manto della loro imperatrice in ogni parte di
quelle ornavano; e come fossero sue tributarie, con le loro ricchezze
la sua maravigliosa bellezza di gran lunga maggior rendevano a'
riguardanti. La qual vaga, muta et allegorica pittura altro non
voleva significare se non quello stesso che da Aristotele, da Orazio
e dagli altri che di questa materia hanno scritto vien detto: cioè,
che la poesia abbraccia e nel suo seno rinchiude tutte l'arti e tutte
le scienze, come manifestamente si vede nell'opere d'Omero e di
Virgilio, i cui dotti, leggiadri e maravigliosi poemi di ciascuna
arte, di ciascuna scienza sono non altrimente sparsi che nel più
temperato aprile soglia fecondo campo essere di diversi fiori.
Qual, giudiziosissimi ascoltatori, qual dico figura, qual elezione et
ordine di parole, qual colore et ornamento d'orazione, qual lume,
quale splendor di poesia in loro non s'ammira? Qual eccellente
filosofo, geografo, astrologo, pittore, o qual si voglia altro nelle
<pb n="573"/>
scienze e nell'arti eruditissimo al par di loro saprà esprimere e
pôrci avanti gli occhi gli affetti dell'animo, la varietà de' luoghi,
gli aspetti del cielo, la vaghezza et ornamento della terra, la bellezza e qualità d'un cavaliero o d'una donna, la varietà de' tempi
e degli accidenti del mondo, i successi dell'imprese, e, per dirlo
con una sola parola, l'imagine di tutte le cose? Chi è quello di cor
sì alpestre, aspro e lontano da ogni umanità, che udendo ciò che
Virgilio dice sotto nome di Didone già deliberata d'uccidersi,
non si senta tutto infiammare di pietà? Qual potrà sentire il caso
di Laocoonte descritto da lui, che non si senta dalla virtù et eccellenza di quei versi aprir per mezzo il cuore? Chi nel sesto dell'<title>Iliade</title> d'Omero leggendo dove Andromache con l'amato e picciolo figliolino nelle braccia, di caldo et amaro pianto l'angelico
viso rigando e con spessissimi singulti le parole interrompendo,
il carissimo marito pregava che non andasse a combattere, potrà
le lagrime frenare e non si moverà ad una onesta compassione?
Dalla quale nasce poi negli animi degli ascoltanti una mirabile
dilettazione, il che esser vero conferma il divin Platone nel <title>Filebo</title>,
dove parlando della tragedia dice: «Questi dolori pieni d'alcun
maraviglioso piacere ci è lecito di ritrovare».</p>
<p>
E per parlar de' poeti della nostra lingua, e prima del non mai
a pieno lodato Petrarca, il quale (e sia detto con pace loro) ha se
non superato almeno qual si voglia poeta greco o latino con la
lirica dolcezza agguagliato; non si vede egli molte delle canzoni
del suo vago et amoroso poema, oltra la cultezza e leggiadria dello
stile, sparse de' più be' fiori delle scienze e dell'arti? Non si diede
nella canzone «Una donna più bella assai che 'l sole» a conoscer
per filosofo naturale e morale? Non si mostrò egli ora peripatetico, ora academico in alcune parti d'essa, alcune opinioni a
chi ben considera accennando dell'una e dell'altra scuola? Nella
canzone «Tacer non posso» dove dice:
<q rend="blok" direct="unspecified">
<l>Il dì che costei nacque eran le stelle, ecc.,</l>
</q>
non scrive egli il natale di Madonna Laura non pur come candidissimo poeta ma come perfettissimo astrologo? Non è egli la <title>Comedia</title>
<pb n="574"/>
di Dante tutta piena di diversi lumi delle dottrine e dell'arti, tutta
allegorica e maravigliosa? Ma perché debbo io, tacendo, al nome et
alla gloria di Monsignor Bembo tanto torto fare? il quale questa
nostra italiana favella, che per tanti secoli della sua solita bellezza
e dignità privata, giaceva vile e negletta, illustrando e quasi dall'oscuro e tenebroso oblio sollevando, le diede spirito e vita, e la
rara e leggiadra maniera di poetare con le sue dotte e giudiziose
scritture al mondo ha dimostrato. Leggansi i suoi elettissimi componimenti, dove non si troverà che alcuna vaga figura di parlare,
alcun colore o ornamento poetico da' buoni et antichi autori
usato et approvato, abbia lasciato a dietro. Tutti son pieni di dottrina, di nascosa arte e di mirabile leggiadria. Potrei del dilettevole e dotto poema di Messer Lodovico Ariosto, delle poesie del
Molza, del Guidiccione, del Tolomeo, di Monsignor della Casa e
d'alcuni altri che ancor vivono, a lor laude dirvi molte cose, le
quali per non esservi con la lunghezza del mio sermone troppo
fastidioso, e per non parer adulatore, per ora voglio tacere.</p>
<p>
È di mestieri, adunque, al poeta, per sollevarsi a quella sublime altezza della poesia, d'aver cognizione dell'arti e delle
scienze, se non piena et intera (ché non è mia intenzione, mostrandovi il camino sassoso, aspro e difficile, di spaventarvi) almen
tanta che venendogli a proposito nel poema dalla materia e dal
luogo ricercato, e geografo et astrologo e teologo e d'ogni altra
scienza bene intendente vaglia a dimostrarsi. Come potrebbe il
poeta con elettissime parole et in bellissimo ordine congiunte,
fingere et imitar le cose che il popolo dilettano e muovono a maraviglia? Come vorrebbe le divine e l'umane cose, e quelle che sono
e che non sono comprese dal sentimento, i costumi, le azioni de'
mortali, i gloriosi fatti degli uomini illustri, dipignere se fosse del
tutto ignaro della filosofia, della teologia, dell'istoria, e delle altre
scienze et arti? Non sapete voi che la poesia è composta di parole e di cose, e che la filosofia è fecondissima madre d'esse cose?
E sì come non basta a quel prencipe, che di fare un bellissimo
palazzo ha disegnato, d'aver insieme raccolto gran quantità di
peregrini marmi, serpentini, porfidi et alabastri, gran numero di
colonne con suoi capitelli di dorica o di corinzia opera ben
<pb n="575"/>
lavorate, gran moltitudine di tavole e di travi et altra materia alla
fabrica di quel palazzo necessarie, se non saprà con regolato ordine
d'architettura a' suoi luoghi disporla e compartirla, così non basta a colui che qualche bella opera di poesia avrà proposto di fare,
se avendo cognizione dell'arti e delle scienze et essendo ricco di
cose, non avrà l'arte del poetare con la qual sappia ornare il suo
poema, e tutte quelle ricchezze che dall'altrui liberalità gli saranno
state donate, non saprà con lucidissimo ordine e con vaghe parole
accommodare a' luoghi loro. La qual cosa per ventura e felicità
di questo secolo ora ad apparare è più agevole che ne' passati non
è stata, ne' quali gli uomini solo con leggere i buoni poeti e con
osservarli con lungo studio e con molte vigilie spesse volte indarno
s'affaticavano. Ora la poetica di quel famosissimo filosofo, la qual
con tanto ordine e sì particolarmente insegna l'arte del poetare
tanto tempo nell'oscure tenebre dell'ignoranza del mondo sepolta,
e felicemente nella latina favella tradotta e perfettamente dall'erudito Robortello, dal nostro giudiziosissimo Messer Vincenzo
Maggio e dall'eccellente Messer Pier Vittorio isposta et interpretata, quasi sicura e fidata scorta per le difficili strade della poesia
ci va conducendo. È, oltre a ciò, necessario aver grande esperienza
delle cose del mondo, sapere i varii modi del vivere, i diversi costumi delle provinzie e de' regni. Molte altre cose ancora potrei
ricordare, le quali al suo tempo mi riserverò di dire. </p>
<p>
Ora dovendo de' benifizii che dalla poesia si traggono per chi
la legge ragionare, la qual parte necessariamente includerà l'offizio e le lodi sue, parmi che sia a proposito, prima che a lodarla
io dia principio, alla falsa opinione di coloro rispondere che quasi
infermi dell'intelletto hanno il gusto del giudizio sì contaminato,
che ogni poema, posto che bellissimo sia, come cosa indegna d'ogni
prudente et erudito ingegno disprezzano, allegando per confermazione di questo loro imprudente e mal considerato giudizio l'autorità del divin Platone, la quale nel decimo dialogo del <title>Giusto</title>,
come gente profana, corruttrice della gioventù, nemica de' buoni
costumi e ministra della voluttà, vuole che dalla sua republica
i poeti esclusi siano. Certo gran malignità o estrema ignoranza
a ciò dire gli sospinge, conciò sia che se considerassero e bene

<pb n="576"/>

intendessero le parole di quel gran filosofo, conoscerebbono assai
chiaramente che non la poesia in universale ma in particolare
que' poeti esclude i quali con l'armonia e dolcezza de' loro versi
commovevano et infiammavano i teneri animi de' giovenetti a
cose lascive e voluttuose, e con l'essempio e con l'imitazione gli rendevano molli, effeminati e del tutto inutili al benefizio et alla essaltazione della republica. Né questo è difetto della poesia ma del
poeta, il quale a guisa di malvagio medico dà il veleno in vece
della medicina, e dove la vergine mente de' garzonetti d'ottimi
costumi adornar dovrebbe, coi vizii la corrompe. </p>
<p>
Diteci per grazia, benignissimi auditori, se Tiziano famosissimo pittore, l'opere del cui pennello in alcuna parte non cedono
et in molte avanzano quelle degli antiqui, pingesse un lascivo
satiro sotto qualche ombra o nel letto di qualche verdeggiante
prato una umile verginella violare, o in qualche frondosa selva
al rezzo degli altissimi arbori cadente, l'osceno congiugnimento di
Venere e d'Adone, riprendereste voi la vaga e maravigliosa pittura
o la lasciva invenzione del pittore? Riprende l'istesso filosofo
nel terzo della <title>Republica</title> Omero dove introduce Achille a dire:
«Tu m'hai ucciso, o Apolline perniciosissimo di tutti i dèi, e se mi
fosse conceduto, ne prenderei vendetta». Il biasima dove dopo
molte ingiurie e contese mostra che voleva combattere col dio del
fiume Scamandro. L'accusa che introducesse il medesimo Achille
a far imolare tanti Troiani sovra il rogo di Patroclo, e che strassinasse il morto Ettorre sovra la sepoltura del morto amico. L'incolpa che, vinto dall'avarizia, gli faccia il corpo del morto figliuolo
a Priamo per cambio di tanto oro restituire; e d'altri simili errori.
Perché tutte queste cose sono indegne d'uno eroe, nel quale convenevol è che siano tutte le virtù morali e che egli sia tanto di
perfezione agli altri uomini superiore che s'annoveri fra gli dii. </p>
<p>
Ma non dice egli in favor de' poeti nel dialogo dell'<title>Amicizia</title>
queste parole: «Seguitiamo per lo camino nel quale siamo entrati
con l'aiuto de' poeti da condurre a fine, perciò che questi sono a
noi duci e padri della sapienza»? Non dice nel dialogo terzo
delle <title>Leggi</title>: «Il poeta è di generazione divina, il quale commosso
dagli iddii canta i sacri inni»? E nel dialogo ottavo di loro

<pb n="577"/>

medesimamente parlando non dice: «Di quelli, adunque, uomini intieri e di buona mente che nella città degni d'onore sono da tutti
reputati, e che hanno fatto alcuno atto illustre ancor che non abbiano tanta dolcezza, si cantino le poesie»? Veggasi nel libro
settimo nel dialogo d'<title>Eutifro</title>, dove introduce Socrate a dire a
Minoe simili parole: «Per la qual cosa tu, o uomo ottimo, et ogni
altro a cui la conservazione della fama è a cuore, dei con ogni
diligenza guardarti di non aver per nimico il poeta, il quale in
ambe le parti, et a laudare et a vituperare ha grandissima forza».
Leggete nel <title>Fedro</title> dove dice: «Il poeta, essornando i magnanimi
fatti degli antichi, ammaestra la posterità». Vedete che dice
nel dialogo là dove parla de' costumi de' professori delle scienze:
«I fanciulli, poi che hanno apparato le prime lettere e si dànno
a studiare, agli scritti de' poeti eccellenti si rivolgono e di mandarli alla memoria si propongono, ne' quali molte eccelse operazioni degli uomini illustri sono laudate, affine che il giovenetto
dalla emulazion della gloria sospinto gli incliti e famosi gesti di
coloro cerchi d'imitare». Alcune altre cose da lui in diversi
luoghi scritte allegar vi potrei, le quali non essendo più che tanto
necessarie, per non fastidirvi saranno da parte lasciate. </p>
<p>
Or tornando nel camino onde mi torse la malvagità di coloro
i quali biasimano così alta scienza e passando a' benifizii che all'umana generazione apporta la poesia, dico che infiniti sono; senza
i quali il mondo nella sua prima necessità e rozzezza ritornerebbe.
E perché volerli ad uno ad uno annoverare impossibile sarebbe,
solo d'alcuni principali vi farò menzione. Credo che sappiate, ingeniosissimi ascoltatori, che gli uomini per gran forza di natura
seguono la dilettazione e fuggono le fatiche, e massimamente i fanciulli i quali per la imperfezion dell'età e del giudizio si dànno in
preda a' piaceri. E perché per la maggior parte tutte le lingue,
l'arti e le scienze s'imparano nella fanciullesca e giovenile età,
la poesia ampio e spazioso campo sparso di tutti i più bei fiori
delle scienze, dell'arti e di tutte le cose atte ad ornare et abbelire
gli animi de' gioveni, con la dolcezza delle parole e con la dilettazione delle favole allettandogli, a poco a poco gli conduce alla
cognizione delle scienze, dell'arti e di tutte le cose buone. Gli fa

<pb n="578"/>

moderati, giusti e forti; indirizza i loro giovenili pensieri alla grandezza e magnanimità; insegna loro a sofferire con forte animo i
duri colpi dell'avversa fortuna, e nella prospera con ragione e con
modestia a governarsi. La prudenza, la quale (come dice Platone nel <title>Protagora</title>) è scienza che ci mostra a schifare il male et
ad eleggere il bene, insegna loro a deliberar le guerre e deliberate
ad essequirle, ad armare i regi e gli esserciti; ad ordinarli, a condurli ad assaltar con arte e vantaggio il nimico; a sostener con
poche forze il furore e l'impeto suo. Scuopre loro ad uno ad uno
gli aspetti del cielo, e qual d'essi sia benigno e felice, qual maligno et infausto dà loro a divedere. Insegna loro i diversi siti della
terra, i confini de' regni e delle provinzie, e con giusta regola a
misurar tutto il cerchio dell'abitato. Et insomma apre loro tutte
le strade per le quali l'uomo sicuramente alla immortalità con
ispediti passi può caminare. Grande, anzi infinito è il benefizio che
ci apporta questa mirabile et alta scienza, della virtù della quale,
eziandio che molti essempi si potessero allegare, solo uno mi basterà di dirvene. Cioè che Roberto, figliuolo di Carlo, che fu poi
serenissimo Re di Ierusalemme e di Sicilia, fu nella sua puerizia
di sì rozzo e stupido ingegno che i suoi maestri con grandissima
fatica i primi principii delle lettere, anzi pur a leggere, gli poterono
insegnare; il che al padre, agli amici, et a' servitori suoi di mala
contentezza porgeva cagione. Per la qual cosa uno di quelli che la
cura avevano d'insegnarli, desideroso insieme con la riputazione
d'acquistare ancora la grazia del re suo signore, con arte e con
astuzia il fanciullo ad udir le favole d'Esopo condusse; le quali
destarono in lui sì fatto desiderio di saperle che allettato dalla
dilettazion d'esse non pur in brevissimo spazio di tempo le scienze
e l'arti liberali apprese compitamente, ma ne' più secreti e riposti
luoghi della filosofia con l'occhio del suo sapere penetrò. E fu poi
re tale che per molti secoli non è stato né il più savio né il più
giusto né il più dotto né il più amato principe di lui. </p>
<p>Il fine della poesia non è altro che, imitando l'umane azioni
con la piacevolezza delle favole, con la soavità delle parole in bellissimo ordine congiunte, con l'armonia del verso gli umani animi
di buoni e gentili costumi e di varie virtù adornare. Chi adunque,

<pb n="579"/>

spiriti nobilissimi, potrà a pieno lodare questa ammirabile scienza?
La quale, se alle parti che al perfetto poeta sono necessarie avremo
diligente considerazione, apertamente (sì come di sopra ho detto)
conosceremo lei sovra l'altre scienze e sovra tutte l'arti tenere
il principato. S'egli è vero ciò che dice Platone nel <title>Fedro</title>, che
chi senza il favor delle muse, confidandosi con l'aiuto e con la
industria dell'arte di poter divenir gran poeta, a qualche poema
comporre si dispone, et egli è vano e vana e degna di poca laude
la sua poesia da tutti sarà giudicata, a lato a quella che dal furor
poetico sarà aiutata. Il che afferma eziandio Aristotele et appresso'
Latini Orazio, Cicerone e molti altri che della poesia hanno scritto.
S'egli è vero, dico che senza questo singolar dono di natura, ancor
che altri di tutte le dottrine abbia cognizione, ancor che con lungo
studio abbia imparata la legge e l'arte del perfettamente scrivere,
ancor che lunga esperienza abbia delle cose del mondo, impossibil
tuttavia sarà che riesca buon poeta. Non è dubbio alcuno che la
perfezione di questa scienza non partecipi di divinità e che per
questo anco non sia da essere antiposta a tutte l'altre. La filosofia, la retorica, l'aritmetica e l'altre scienze et arti liberali con
lungo studio e con continua essercitazione s'imparano, ma questa
senza quel dono infuso e conceduto dalla benignità e liberalità
di Dio non si può in alcun modo sì fattamente imparare che
s'aggiunga non dico al sommo ma al più basso grado di questa
perfezione. </p>
<p>E perciò dice Platone nel libro del <title>Furor poetico</title>: «Tutti adunque i poeti illustri non per virtù et eccellenza d'arte ma infiammati di divino spirito e quasi pazzi cantano leggiadri e bellissimi
poemi». Queste parole sono da molti in biasimo de' poeti interpretate; ma con che ragione non so io vedere, parendomi che quell'anima la quale è degna di questo bellissimo dono di Dio meriti
somma commendazione, e sia da esser giudicata più nobile e più
eccellente dell'altre. Leggesi nell'istesso filosofo poco più a basso:
«Dicono a noi i poeti che dalle fonti donde il mèle si deriva, e dai
colli e giardini delle muse, a guisa che sogliono l'api i fiori, cogliendo i versi a noi li portano; nella qual cosa dicono il vero,
perché il poeta è sacro, né può prima cantare che alzatosi con la

<pb n="580"/>

mente fuori di questa massa corporea sia ripieno di celeste furore». Il qual furore, sì come esso filosofo nel medesimo dialogo
diffinisce, non è altro che una alienazione di mente la quale in due
modi può cadere in noi: l'uno causato da qualche infermità, l'altro
dalla grazia di Dio; quello chiamiamo pazzia, questo divin furore.
Per quello in un certo modo l'uomo diviene come animale, per questo s'alza sovra lo stato dell'umana natura e passa in Dio, conciò
sia che furor divino non sia altro che una illustrazione dell'anima
razionale per la quale Dio lei dalle cose alte e divine discesa a
queste basse e terrene, alle cose celesti richiama e solleva. E però
disse Aristotele ne' <title>Problemi</title>, parlando di Marato Siracusano,
che qualora egli versi cantava era così solito d'alienarsi con la
mente che pareva non con la sua ma che con la bocca di qualche
dio favellasse. </p>
<p>Di quante spezie sia questo furor poetico e come dal divin
Platone sia distinto, nel dialogo allegato di sopra vi sarà lecito
di vedere. Non vi ricorda che il padre della romana eloquenza,
difendendo inanzi al Senato la causa d'Archia poeta, dice: «Questi
studii della poesia nutriscono la gioventù, dilettano la vecchiezza,
nella prospera fortuna ci dànno ornamento, nell'avversa di diporto ci sono; nella casa ci dilettano, di fuori non c'impediscono;
stanno la notte con noi, con noi caminano e con noi si spaziano nella villa; i quali ancor che col senso nostro non possiamo gustare,
nulladimeno ammirar gli dovremmo»? Et alquanto più di sotto:
«il poeta valer per sua natura, e con le forze della mente eccitarsi,
e quasi d'un certo divino spirito infiammarsi». Vedete, valorosissimi auditori, in quanto pregio et estimazione quasi dal principio del mondo sia stata la poesia, che le divine laudi di Dio, le
risposte degli oracoli e delle sibille, i misterii della sacra e della
profana teologia, i maravigliosi secreti della filosofia si scrivevano in versi. Non avete letto che Alessandro, il quale con tante
eccelse e memorabili imprese, con tanti gesti illustri e gloriosi,
s'acquistò il nome di Magno, in tanta stima e venerazione avea la
poesia che una cassetta di varie e preziosissime gemme, con grande
arte e sottilissimo magisterio lavorata per molti talenti, non da
altro effetto che per riporvi l'<title>Iliade</title> d'Omero comperò? Non chiamò

<pb n="581"/>

egli, pieno di generosa invidia, Achille «fortunato», perché ebbe
sì chiara tromba, e quel dottissimo poeta che di lui sì altamente
scrisse? </p>
<p>Non sapete voi che i popoli Colofoni, quelli di Sio, di Smirna
e di Salamina, volendo ciascun di loro che Omero fosse suo cittadino, lungamente contesero insieme? Chi è che non sappia che <abbr>P.</abbr>
Ovidio Nasone, avendolo il grande Augusto nell'Isola di Ponto
confinato, fu da quelle barbare e fere genti, dalla virtù e dalla
dolcezza della poesia nella quale egli eziandio nella loro getica
lingua maravigliosamente fioriva, mansuete et umane fatte, vivo
amato, gradito e privilegiato, e morto di publiche essequie e di
nobile sepoltura onorato? V'è egli forse uscito di mente che Ennio fu dal grande Africano tanto stimato et avuto caro, che volse
che le sue ceneri nel sepolcro de' Scipioni fossero poste? Non vi
ricorda che i Tudertani, popoli in Ispagna a quel tempo sapientissimi giudicati, solevano per uno essempio della loro antichità
e grandezza, le loro leggi in versi scritte dimostrare? Tornivi alla memoria che i Lacedemonii, giudicando che niuna cosa fosse
più atta a condur gli esserciti, ad acquetar le sedizioni e tumulti
de' soldati, a cacciar dagli animi loro la paura, ad infiammarli
di desiderio d'onore e di gloria, che l'eloquenza del poeta, dimandaro agli Ateniesi Tirteo e lo fecero capitan generale dell'essercito
loro. Ricordatevi che anticamente i sacerdoti, i maghi, gli interpreti degli iddii, i legislatori, i savi, gli eloquenti e quelli che bene
e prudentemente governavano le città, si chiamavano poeti. Qual
nazione, quai popoli sì barbari e sì lontani da ogni umanità e
gentilezza non hanno abbracciata, non si sono dilettati della
poesia? Da qual condizion di persone non è ella stata apprezzata,
gradita et onorata? Non udite voi tutto dì le semplici pastorelle,
mentre che la mansueta greggia le tenerelle erbette per le verdi
campagne e per gli aprici colli sen va pascendo, di varii e vaghi
fiori lieta corona al suo amante tessendo, con dolci canzonette o
la bellezza lodando dell'amato pastore o della sua durezza lamentandosi, sfogar dolcemente l'amorose passioni? Non udite i poveri
agricoltori, or questa or quella poesia cantando, con la dilettazion
del canto render minori le fatiche loro? Non s'odono spesso i

<pb n="582"/>

travagliati et audaci marinari i pericolosi seni del mare solcando,
cantar qualmente l'inamorato Leandro senza temere il pericolo
della infedeltà dell'onde con l'ardite braccia rispingendo il flutto,
alla cara donna si conduce? Qual di voi è che non abbia più volte
udito gli stanchi et affannati pellegrini, per render men noioso
il fastidio della lunga via, gli amori di Cupidine e di Psiche, o
l'infelice caso di Pirramo e di Tisbe cantando con infinita dolcezza,
gli ascoltanti augelli quasi muovere a compassione? </p>
<p>È forse alcuno di voi che non abbia udito e che ad ogni ora
non oda per le strade di questa maravigliosa città caminando i
poverelli, che si guadagnano il pane con le fatiche e col sudore, con
la dolcezza della poesia temprar l'amaro assenzio che lor dà del
continuo a bere l'odiosa povertà? Non sapete voi che da principio
gli oratori facevano le loro orazioni prive d'ogni vaghezza et ornamento, in modo che poco grate al mondo non potevano né
persuadere, né dissuadere, né muover gli animi de' giudici o de'
senatori, né tirarli con la virtù dell'eloquenza per forza nella loro
opinione? E che Isocrate, Trasimaco, e Gorgia, del loro errore
avveduti, i primi furono che le loro orazioni non pur di lumi,
colori e figure, ma ancora di numeri poetici d'ornare e d'abbellire
s'ingegnarono? O venerabile scienza, che ad ogni qualità di persone, ad ogni età, ad ogni sesso, ad ogni nazione et in ogni stagione, in ogni tempo porti piacere e benefizio, chi fie già mai che
degnamente e quanto tu ben meriti lodar ti possa? </p>
<p>Questo è, nobilissimi Signori, quanto intorno al soggetto in
generale della poesia mi è paruto di dover ragionare. Altri dell'ordine nostro nell'avvenire, quando dalla eccellentissima Academia li sarà imposto, della poesia favellando dirà: </p>
<p>Qual esser debbia l'artifizio nel compor la comedia, la tragedia,
l'epopeia, et altre sorti di poesie usate da' Greci e da' Latini;
qual sia l'arte di formar componimenti in questa lingua nostra
ad imitazione degli antichi Toscani e de' moderni che dal mondo
sono in gran pregio avuti; e di quante maniere esse composizioni
far si possano, e quali quelle siano che più usare et estimar si
debbiano. </p>


<pb n="583"/>

<p>Et insomma non sarà da noi tralasciato alcuna secreta bellezza
della virtù di questa maravigliosa reina, a publico piacere e benefizio di coloro che volentieri udiranno le nostre assidue e virtuose
fatiche.</p>
<pb n="584"/>
</body>
</text>
</TEI.2>
