<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Avertimenti nel poetare</title>
      <author>Giulio Cortese</author>
    </titleStmt>
    <extent>34 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit000335</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Trattati di poetica e retorica del Cinquecento</title>
        <title type="part">v.</title>
        <editor id="ed">Weinberg, Bernard</editor>
        <publisher>Laterza</publisher>
        <pubPlace>Roma [etc.]</pubPlace>
        <date>1970-1974</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita"/><language id="lat">Latino</language></langUsage>
    <textClass>
      <keywords scheme="CDD">
        <term>808.009031 - RETORICA. 1500-1599</term>
      </keywords>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Roma</name>
      </respStmt>
      <item>Correzione linguistica</item>
    </change>
    <change>
      <date>2003-06-04T00:00:00.000+02:00</date>
      <respStmt>
        <name>Valeriano Fiori</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2003-06-07T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<front>
<titlePage>
	<docTitle>
		<titlePart type="princ">Avertimenti nel poetare Ai Signori Academici Svegliati di Napoli</titlePart>
	</docTitle>
	<docAuthor>Giulio Cortese</docAuthor>
	<docDate>1591</docDate>
	<docImprint>
		<publisher/>
		<pubPlace/>
		<docDate/>
	</docImprint>
</titlePage>
</front>
<body>
<div1>
<p>Qualsivoglia spirito che s'espone a componere in ciascuno genere di poesia dee (secondo il mio giudizio) tenere l'occhio del pensiero attento a tre considerazioni: cioè, al concetto, alle voci et al suono. Il concetto sarà quella meditazione che lo spirito fa sopra alcuno obietto che se gli offerisce di quello ch'ha da scrivere. E qui s'avertisca che gl'idioti non confondano il subietto con il concetto, perché differiscono, essendo il subietto la cosa di cui generalmente s'ha da ragionare, ma il concetto sarà quello che lo spirito mediterà di ordire in parole, come, per essempio, arme, amore, beltà, furore et altri simili che sortiranno nome di subietto. Ma il concetto sarà esponere queste arme ridotte nell'occhio dell'animo che imprimeranno al discorso et alla cogitazione; et essendo la poesia senza concetto, sarà uno dire sterile o mostruoso. Quindi si scorge che mentre si narra alcuna cosa, o di storia o di avvenimento, in rima, quella narrazione nuda non è vera poesia: poiché il subietto apportato o ridotto al pensiero non ha generato concetto, et i versi che sopra tale caso o istoria si compongono, non si deono chiamare versi poetici, ma istorici o casuali; come si potriano tra gli altri accusare il secondo et il terzo sonetto del Petrarca, ove narra solamente senza passare a fare partorire l'anima alcuno concetto. È ben vero che nell'ultimo ternario del terzo, con quella voce  «però» pare che voglia inducere argomento per togliere ad Amore l'onore, mentre l'accusa dell'improviso assalto; il che ha del concetto. Ma per prendere il concetto, o vero per collocare l'anima che concepisca, sarà necessario avere la mira alle discipline se l'anima sarà avezza in quelle. Perché non è dubbio che mentre l'anima è dotta, facilmente dalle scienze coglierà il seme del suo parto. Così fe' Giovanni della Casa nel sonetto:
<quote rend="block"><lg><l>Ben foste voi per l'arme e 'l foco elette, etc.,</l></lg></quote>
ove, volendo sopra il subietto degli occhi poetare, se gli offerse come le stelle ponno negli animali in un sùbito con tanta veemenza e come allettano, et indi fe' maraviglie poetice.</p>
<p>Porgeranno dunque le scienze occasione di concipere. Ma l'occhio dello scrittore deve essere qui accorto che per ponere concetto di scienza, non s'elevi fuora di proposito, onde poi faccia la caduta d'Icaro o di Fetonte, già che nell'apprendere il concetto delle scienze si suol errare in due modi: il primo in non farsi intendere con l'oscurità, il secondo in ponere la scienza o il termine di quello nudo, e volendo ponere concetto proprio, venga a ponere un parto supposito. Cadde nel primo modo Giulio Camillo che, volendo intricarsi nelle cose cabalistice e non intendendo egli quelle, mise alcune voci e molti periodi ne' suoi sonetti; che, se bene egli intendeva se stesso, non può da altri eziamdio con fatica essere appreso; onde la difficultà l'ha fatto universale rifiuto negli spiriti più elevati. Per che i concetti che germogliano dalle scienze si poneranno per farsi conoscere come derivativi da scienze e non per farsi rifiutare come intricati nell' ombre o fusi nell'ignoranze. Et io per me soglio tacciare gli scrittori di qualsivoglia arte o scienza che con la confusione di termini o di frasi si rendono agli occhi del lettore oscuri, essendo ritrovate le scienze e l'arti per facilitare le cose difficili e non per difficultare le cose facili.</p>
<p>Ecco Giulio Camillo che s'intricò nel sonetto  «<title>Di ben mille</title>» etc. con Psiche, con gli uccelli e con le ninfe; e nel sonetto «<title>Aure leggiadre</title>» etc. s'intrica con Cupido e con le ninfe e coi fauni: di modo che il concetto che cerca prendere o partorire è così mostruoso che l'occhio del lettore lo rifiuta interiormente. Vago e dotto concetto fu quello del Petrarca: mentre volse lodare l'estreme bellezze di Laura, s'elevò con Platone che corse alla mira della divina beltà, nel sonetto:
<quote rend="block"><lg><l>In qual parte del cielo, in qual´ idea, etc.</l></lg></quote>
E mentre altri moderni scrittori l'hanno voluto emulare, loro è avvenuto come alle simie ch'emulano le cose parasitice dell'uomo e non le parti nobili.</p>
<p>Ma non è bene fundare le nostre regole sopra l'altrui moderne imperfezioni. Quindi succede che coloro ch'hanno alcuna cognizione leggera di scienza, mentre vogliono tirare il concetto da quello ch'essi imperfettamente possedono, fanno simili baiate; poiché si pensano coi chiribizzi male spiegati porgere all'anime degli eruditi maraviglie di concetti et in vece di quelli vi pongono sciocchezze; perché l'ignorante quanto più s'eleva nelle scienze, più scopre la sua ignoranza. Saranno dunque le scienze ottime occasioni per generare concetti nobili, i quali così generosi partoriranno o per via di descrizioni o per via d'esplicazioni. Perché mentre l'anima erudita nelle scienze vuole narrare in rima il bombo delle trombe o l'ordine dell'essercito, e non saperà come si genera il suono gagliardo o come le squadre s'intessano, poco filosofo e meno matematico di guerra entrerà solo nella narrazione in dire: «ordinò le squadre, sonò la tromba». Ecco come nel mio <title>Guiscardo</title> mi sono forzato scoprire il modo di questo; vedi quello fra l'altre descrizioni di questo caso di suono:
<quote rend="block"><lg><l>Poi la seconda volta il suono orrendo</l>
<l>De l'ostil tromba l'aria ripercote.</l>
<l>Ristringesi tra sé ciascun temendo</l>
<l>Al risonar de l'orgogliose note.</l>
<l>Ultimamente chiama il bombo orrendo</l>
<l>I due a far chi meglio sape e puote.</l></lg></quote>
Et altrove descrivendosi il medesimo:
<quote rend="block"><lg><l>Accoglion quelli al petto ogni lor fiato</l>
<l>E da la bocca soffiano a la tromba,</l>
<l>E del sonoro suo l'erto steccato</l>
<l>Rompendo, l'aria forte ne rimbomba,</l>
<l>Già chiama i quattro a terminare il piato.</l></lg></quote>
Ché se queste arti fussero state note ad Ennio, non averia con la «taratantara» data occasione di riso ai secoli futuri. Così Virgilio:
<quote rend="block" lang="lat"><lg><l>At tuba terribili sonitu procul aere canoro.</l></lg></quote></p>
<p>Così servirà ancora la scienza per l'esplicazione, il che fa vaga la poesia. Darò uno essempio di quello che io stesso ho osservato nel sonetto che comincia «<title>Folgoravano gli occhi</title>», etc.; ove volendo io dire che, vedendo gli occhi e le trecce, argomentai il mio cordoglio, presi il concetto dalle comete, le quali, in aria appese, sono apportatrici di mali augurii e sinistri:
<quote rend="block"><lg><l>Folgoravano gli occhi accesi dardi</l>
<l>E dopo quelli sciolti i capei d'oro</l>
<l>Spargea, de la beltà sole e decoro,</l>
<l>E l'alme ai crin legava, ardea agli sguardi.</l></lg>
<lg><l>Prodigii del mio mal duri e gagliardi</l>
<l>Raccolsi da sì vago e bel tesoro....</l></lg></quote>
E se ne' miei sonetti si pone cura amica, si vederà in ciascuno di essi un concetto tirato da scienze o da pensieri, come si dirà appresso. E se alcuno vorrà fare variazioni del caso, allora potrà empire la narrazione d'epiteti che da per sé apportano scienze. Il che io mi sono forzato di fare nel mio secondo sonetto, ove volendo descrivere l'atto dell'innamoramento, esposi l'atto con molti accidenti filosofici; perché le scienze non solo arricchiscono la poesia, ma l'abbelliscono; e dichiarandomi per li semplici, dico che mentre l'uomo dotto poetizza, non anderà cercando occasioni per empire di grandezza il suo poema: già che, se vorrà ragionare di aria, di fuoco, di cielo, di stelle o di altro, la scienza che possiede gli porgerà i concetti, al cielo et alle stelle di moto o di luce o di elevazione, all'aria et al fuoco delle sue qualità et ordini e luochi e traspicuità e lumi. Laonde facilmente conciperà come fertile concetti nobili e singulari; anzi, apporterà agli intelletti cose nuove a guisa di quello mercante che venendo dall'Indie o da altri paesi remoti, scopre la sua merce non ancora vista. Ma bisogna scoprirli di modo che l´occhio del risguardante vedendo cosa insolita l'approprii all'uso e non la schifi. Ecco l'essempio delle tele zingaresche o drappi oltremarini i quali, se pur sono belli, l'uso quelli rifiuta; e però portare l'intelletto alle cose ierogliflice e cabalistice per poetare è una mera e sciocca pazzia, non essendo né quelle figure né questi pensieri più in uso, come che 'l mondo ha conosciuto che sono vanità prescritte.</p>
<p>Sarà dunque il concetto tirato dalle scienze tale che non offuschi o ingarbugli l'occhio dell'anima, ma che l'erudisca e l'illumini, acciò che il lettore conosca quello ch'abbia detto e non quello ch'abbia voluto dire; già che si vede molte volte che, se bene il concetto è nobilmente partorito e scelto, tuttavolta vi si ricerca alcuna cosa dal lettore, non per colpa di chi desidera, ma per colpa di chi compone, che non abbia spiegato il suo bello desiderio con modo nobile, a guisa di chi partorisce felicemente, ma nel parto manca alcuno membro, se non principale per complire l'animale, almeno acconcio per farlo dilettoso: talché il concetto si caverà dalle scienze lucido, accommodato e che s'abbia in uso dallo scrittore.</p>
<p>Ma se colui che compone non averà erudizione di scienze e sarà solo aiutato da una prontezza di naturalità avvenutali o dalla assidua lezione e conversazione o da celeste inchinazione, allora non si fiderà di se stesso perché saria troppo arroganza e difficilmente riusceria, ancora che fusse il poema così composto in se stesso perfetto; perché il genere di tutti gli scrittori è di avere sottopostosi all'altrui regole più che alla ragione della natura; il che, quando io ho voluto filosofare, ho ritrovato occasione degna d'esprimersi. È la natura uno istinto o uno ingegno delle cose secondo la propria loro qualità di unirsi o disgiungersi tra di loro; questo istinto o ingegno alle volte manca per difetto delle stesse qualità, et allora la natura è difettiva, come si vede nel parto degli animali che alle volte, anzi spesso, si genera la femina ove manca la qualità. L'arte poi è gita supplendo al difetto di quella, e questo ricercare di aiutare la natura ha dato origine alle scienze. Quindi succede che non dee mai l'inesperto di scienze da sé fare le cose, ancora che la natura lo favorisca, perché non può niuno accertarsi che la sua natura sia perfetta. Del che si vede l'esperienza delle cose, ché non è cosa nel mondo che non si sodisfaccia più delle qualità proprie che dell'altrui (parlo io delle naturali), laonde non è donna che non si stimi più bella dell'altre, né dotto che non si tenga più savio, almeno in potenza. Questo fa che colui che non ha esperienza di scienze non debba fidarsi nella propria voluntà.</p>
<p>Non così aviene all'esperto in quelle, perché la scienza l'affida e quella è uno scudo come possa difendere la sua opinione, ancora che fusse varia dagli altri. E però dee l'inesperto soggiogarsi alle regole, perché possa dire: così l'usò il tale estimato degno d'imitazione passiva. Il dotto, quando è veramente dotto, cerca di ritrovare errore ne' più perfetti ancora e di elevarsi più di quelli, come abbiamo veduto a' tempi nostri che non sta sicuro Aristotele, né Galeno, né Ippocrate, né Tolomeo, né anco Euclide. E però non dee l'inesperto mai tacciare l'opera del dotto, perché non sa la cagione per che quello si sia mosso; e l'ignorante quando vuole tacciare i dotti scuopre più la sua ignoranza, e così piglierà il concetto o da cose vulgari o da quello che gli altri hanno detto; perché altramente facendo inciamperà, come io ho veduti molti che avendo voluto fidarsi di se stessi e componere concetti tirati da scienze, sono inciampati in errori manifesti; laonde altri ha dato l'epiteto di «sfavillare» ai pianeti, altri ha messo il purgatorio sopra i cieli, altri ha messo in Idio stesso le Idee metaforice, non senza riso de' lettori. Orazio, solenne scrittore, il quale non avendo cognizione di scienze naturali, sempre giocò con le morali, ove era esperto. Virgilio giocò con quelle e con queste.</p>
<p>Ma è tempo uscire dai concetti et entrare nelle voci; e perché in ogni arte et in ogni scienza è bene imitare alcuna cosa per essemplificare le cose difficili, però, avendo parlato di concetto, il che è proprio dell'animale, si starà sopra lo stesso; ché sì come il concetto è quello che si genera, così le voci saranno la disposizione del generato et il suono che si sentirà appresso sarà l'erudimento o le vesti di quello.</p>
<p>La prima e più necessaria accortezza sarà che le voci siano pari al concetto; laonde se dirassi di guerra, decente disposizione sarà ponere voci aspre e piene di consonanti e di difficili espressioni; e qui sarà assai conveniente di sapere la divisione delle lettere, come gli Ebrei accorti fanno. Altre di quelle s'esprimono col palato, altre col gutture o gola, altre con le labbia, altre con la lingua et altre coi denti.</p>
<p>Ma perché le regole de' volgari italiani stanno appoggiate sopra altre regole, dirò il tutto con quelle; e se si ragionerà di pianto, abbiamo le lettere <emph>b</emph>, <emph>m</emph>, <emph>f</emph>, <emph>p</emph>, <emph>v</emph>, che sono languidissime proferendosi con le labbia. Ecco quel colto poeta Tibullo piangendo miserie: «<quote lang="lat">Me mea paupertas</quote>», etc. Ma che siano tali le voci che non apportino affettazione; perché è sommo vizio l'essere affettato, né vi è cosa più sproporzionata per l'armonia dell'anima di quella, essendo una corda o una voce falsa dentro un concerto di musica, se pur suona è discorde.</p>
<p>Ma per riducere a regola l'uso delle voci, quelle divideremo o in voci di proprio idioma, o d'idioma estero, o miste. Di proprio saranno, per essempio, «rima, sdegno, togliere, fazzoletto, scarpe» et altre che non sono così nell'altrui idioma; d'estero saranno «absorto, entelechia, sinteresi» o altre di cui altro idioma che il latino ne fa rifiuto; miste saranno quelle che nell'uno e nell'altro s'usano, come «ascoltare, suono, spargere, sospiri, fuore» et altre che da più d'una lingua si proferiscono. Circa il primo genere si deono eliggere quelle voci che sono più proporzionate al genere che si scrive, e se abbiamo due voci, «velo» e «fazzoletto», in comedie in bocca di persona bassa sarà più proporzionato dire «il fazzoletto» che «il velo». In sonetto, in poema scelto, sarà più acconcio «velo»; anzi, la voce «fazzoletto» sarà di taccia. Così nelle voci di estero idioma non dee mai il compositore servirsi di quelle se non viene per forza tirato da tre violenze: la prima che non si ritrovi più voce acconcia ad esprimere la veemenza del concetto, la seconda per penuria di altre voci, la terza per necessità della rima.</p>
<p>Io ho usata la voce «armonizzare» nel canto, ove volendo io mostrare la veemenza della voce di una persona che parlando dolcemente inchinava gli uomini a suo voto, ho detto:
<quote rend="block"><lg><l>Con voce tal che la discordia assorda,</l>
<l>Ch'ogni anima armonizza.</l></lg></quote>
Ecco che mentre assorda la discordia, caccia via la ripugnanza, mentre «l´armonizza» fa l'anima dell'ascoltatore corrispondente al suo voto. Il simile ho fatto ne' concetti catolici: «fertilizza, sterilizza»; per non dire «il rende fertile e sterile»; ho usata la voce «delirio» che con la vulgare non si può esprimere. Così ancora sono io di opinione che indubitatamente si dee servire della voce «cole» non solo in rima ma nel corpo delle opere; perché non ha la lingua italiana voce con la quale possa esprimere quello affetto di riverenza così intimo come ha il latino «<foreign lang="lat">colere</foreign>», già che la voce «adorare» non conviene, né la voce «onorare» né «pregiare» contiene tanto affetto interno quanto la «cole», essendo un mezzo tra l'onorare e l'adorare. Né anco si dee schivare la voce «nume» per la stessa ragione. Ma quando la rima tira il suono delle voci, allora si dee servire di qualsivoglia purché non sia vile, ché la viltà è di grandissima taccia. Io aveva usato in uno sonetto tirato dalla rima la voce «martoro», ma la tolsi come vile.</p>
<p>E queste voci non deono sempre essere nude, ma vestite di epiteti convenienti. Tre qualità necessarie saranno quelle dell'epiteto: la prima che sia dello stesso genere di cui si parla, la seconda che non sia spesso e pedagogico, la terza che si faccia intendere né sia soverchio. Erra nel primo genere Giulio Camillo nel sonetto: «<title>Sparso d'or</title>» etc., dando l'epiteto di «glauchi» agli occhi del Po, ché da Glauco non si può pigliare epiteto di profezia lieta a quello che si promette dal suo dire. Il Petrarca cadde in questo errore  nel sonetto: «<title>Per fare una</title>» etc., ché dà l'epiteto di «leggiadra» alla vendetta d'amore et in tutto il sonetto non si parla né si considera leggiadria. Nobilissimi epiteti sono quelli di Giovanni della Casa nel sonetto: «<title>Ben veggio io, Tiziano</title>» etc., ché vedendo l'apparenza della vivacità nel ritratto fatto di mano di Tiziano, giace bene sopra di quello.</p>
<p>Così ancora s'offende la poesia con la spessezza degli epiteti che hanno del pedagogico, come pare che sempre abbia parlato il Boccaccio nelle sue opere, non dico io nelle <title>Novelle</title>. E si vuole ancora fare intendere, et in questo traboccano i più savii, che, attendendo al suono, non mirano che non siano intesi. Ecco Virgilio stesso nel principio dell´<title>Eneide</title>, volendo cantare delle arme  che spaventano gli altri, disse che l'arme hanno timore et orrore: «<quote lang="lat">At nunc horrentia Martis arma</quote>», etc., non avertendo che 'l participio «<foreign lang="lat">horrens</foreign>» è participio attivo di «<foreign lang="lat">horreo</foreign>» che sta per «avere orrore» e non per «dare orrore», dicendosi «<foreign lang="lat">horreo</foreign>: ho paura» e non «dò paura»; e dicendo « <foreign lang="lat">arma horrentia</foreign>», dimostra che le armi abbiano e non che facciano paura. Improprio fu il Petrarca nel sonetto: «<title>Passa la nave</title>» etc. nell'epiteto di «eterno» al vento, volendo dire «continuo» o «spesso». Soverchio fu il Casa nel suo primo sonetto:
<quote rend="block"><lg><l>Pregio del mondo e mio sommo e sovrano,</l></lg></quote>
già che il «sovrano» et il «sommo» quasi sono stessi epiteti, né hanno altro di differenza che 'l suono vario.</p>
<p>Avanza che si discorra alquanto del suono, e questo si dividerà in due capi, cioè suono di concetto o suono d'intestura o di voci. Circa il suono del concetto, sarà quello tale che consoni al pensiero; dico dichiarandomi che lo spirito di chi legge, mentre ha penetrato il pensiero di chi scrive, resti quieto e placato di quello che si stende, il che altri ha chiamato «veste»; et in questo s'avertirà che il suono non sia strano, né schivo, né contrario. Strano sarà mentre si pensa una cosa e s'ode risonare un'altra; perché, sì come fa sconcia vista l'abito strano non corrispondente alla professione che si fa, così fa sconcia udita il suono strano; vedere uno giudice armato o uno milite togato mentre si sa chi siano, fa strana e sconcia vista. Errò in questo il Petrarca: «<title>Se Virgilio et Omero</title>», etc., ove comincia col sole e se ne corre al fiore. Similmente errò Giulio Camillo nel primo suo sonetto: «<title>La fosca notte</title>», etc., ove, poi ch'ebbe descritta la notte, segue fuora di proposito «<quote>il mio partire amaro</quote>» che non ha che fare con l'ombre né con la luce né col sangue né col fuoco, né con quanto assume di dire. Schivo suono fe' il Casa mentre, volendo descrivere le trecce sopra la fronte bianca e nel volto della sua donna, nel sonetto: «<title>Son queste, Amor</title>», etc., pone le trecce nel latte: ché vedere o imaginare capelli di donna dentro il latte fa schiva prospettiva all'occhio et al pensiero. Contrario suono pare che faccia il Petrarca nel sonetto: «<title>Mentre che 'l cor dagli amorosi</title>», etc., ove pone che nel medesimo stato il core è consumato dai vermi et arde in fiamma amorosa: come si può imaginare che la fiamma non brugiasse ancora i vermi stessi che consumavano il core? E con questo va ancora il suono ridicoloso che ne' <title>Trionfi</title> fe' il Petrarca stesso, il quale si dee fuggire da chi compone. Nel primo <title>Trionfo d'Amore</title>:
<quote rend="block"><lg><l>Sopra un carro di foco un garzon crudo, etc.;</l>
<l>Sopra gli omeri avea sol due grand' ali. etc.;</l></lg></quote>
come uno fanciullo nudo non si coceva nel fuoco del carro, o almeno il fuoco del carro non gli brugiava le penne? Come ancora si contradice lo stesso Petrarca nel sonetto: «<title>Qual paura ho</title>», etc,. ove volendo descrivere l'umiltà di Madonna Laura, avendola depinta umile, pensosa e grave, dà l'essempio della rosa fra' fiori minori, la quale dimostra maggioranza e non bassezza come egli intende di scrivere.</p>
<p>Resta il suono dell'intestura o delle voci. E la prima avertenza che si dee avere sarà che non risulti dalle voci alcuno strano suono tra di loro, come avenne a Giulio Camillo nel sonetto: «<title>Ossa di meraviglie</title>», etc., nell'ultimo verso: «<quote>Men chiaro</quote>», etc.; ché se si prende la prima sillaba dal «chiaro» che si congiunga con la monosillaba «men», fa suono sporco all'udita, e la prolazione del verso l'apporta per necessità. Ma l'intestura delle voci dee dare un suono tale che oltre l'armonia che si riceve dalla nobile percossa che si fa nell'aria dal metro del verso, deve avere i suoi accenti ben compartiti, come sarà nella quarta o nella sesta sillaba, nell'ottava e nella decima, nelle quali deono essere accenti lunghi. Ecco il Petrarca:
<quote rend="block"><lg><l>Voi ch'ascoltate in rime sparse il suono, etc.</l></lg></quote>
e gli altri che li seguono. Ma questi accenti tutti non sono sempre necessarii, ma spesso alcuni di quelli si perdono. Ecco il Petrarca nel sonetto: «<title>Morte ha spento</title>», etc., che lascia l'accento nella quarta nel secondo verso: «<quote>E 'n tenebre son gli occhi</quote>», etc. Così ancora è stato solito il Petrarca lasciare alle volte la sesta sillaba lunga nel sonetto: «<title>Tennemi Amor anni ventuno</title>», etc.; ché la seconda sillaba della voce «anni» non ha accento lungo. L'ottavo accento talora si lascia come non necessario. Ecco il Petrarca nel sonetto: «<title>Dolci durezze e placide repulse</title>», etc.; ché la terza sillaba della voce «placide» sta senza lunghezza d'accento.</p>
<p>Io mi sono ingegnato di ritrovarvi regola, e mi persuado che sia tale che per necessità il verso o la rima integra ne vuole avere due, o la quarta o la sesta, e l'altra sia la decima. Però è assai bene, quando non sì può fare l'ottava di accento lungo, che la voce sia sdrucciola, perché darà ancora l'accento lungo alla sesta. Ma componere il verso di undici sillabe, il suono di quello insegnerà il compositore meglio che qualsivoglia regola, essendo questo fatto a similitudine del saffico o dell'endecasillabo; non dico io ch'abbia gli stessi accenti e le medesime quantità, ma che nel suono della semplice prolazione concordi con quelli due generi di versi.</p>
<p>E queste avertenze da me sono notate da osservarsi nello scrivere de' sonetti più che di altra poesia; già che il sonetto, se pure da molti è stato giudicato per poema lirico, tuttavolta abbiamo osservato che abbia ancora del grave. Né ritrovo io che alcuno genere di scrivere appresso ´ Greci o Latini si possa somigliare a quello nel quale vediamo generi d'epigrammi, di elegie, di ode, di narrazioni, di esposizioni e di meditazioni che si tirano di modo a concetti et a discorsi; ancora di pistole, di risposte e d'altri generi varii; ma è necessario che si spieghino di modo che portino vaghezza agli occhi del lettore. Ecco il Petrarca che pare che in quello ancora abbia satirizzato ne' tre fratelli, come vogliono alcuni; e però non solo la varietà del genere di poema tale apporta diversità da tutti gli antichi modi di scrivere greci e latini, ma l'altezza e la eleganza vi si dee osservare così abbreviate e chiare che contengano gran cose spiegate in picciola mole. Et averto io lo scrittore o compositore di sonetti che, sì come è più difficile intagliare in marmi et in metalli alcuno ritratto o pittura che in legno, e come è più nobile intagliare in gemme che in metalli, così sarà di più difficile riuscita e di più bella spiegare un concetto in sonetto che in altro genere di scrivere volgare, purché si spieghi bene. E se insino al dì d'oggi dal tempo del Petrarca abbiamo veduti pochi riuscire in questo genere di scrivere, e quelli pochi non essere riusciti in tutti i loro sonetti - anzi maggiore è il numero di mediocri e di bassi che di buoni sonetti -, così ancora per l'avvenire difficilmente si potrà fare riuscita singulare se però quello che scrive non sarà erudito di scienze. Perché il sonetto vuole avere due qualità che difficilmente si ritrovano armonizzate insieme: la dolcezza e la grandezza del dire, nella cui unione abbiamo veduto cadere i primi uomini del mondo; dico io Virgilio et Orazio. Ecco che Virgilio, descrivendo gli amori di Elisa col verso: «<quote lang="lat">Vulnus alit venis</quote>», etc., s'inalza senza dolcezza alcuna; e nel lamento di Elisa che fa con Anna: «<quote lang="lat">Anna soror quae</quote>», etc., s'addolcisce senza grandezza. Ma nel lamento della stessa Elisa su le vesti d'Enea quando va alla morte, usa grandezza e dolcezza di dire, e con nobilissima arte accoppia quelle.</p>
<p>Con arte assai conveniente sono state unite insieme dal Casa ne' tre sonetti del Sonno, della Gelosia, et in quello che scrive a Tiziano. Il Petrarca, ancora, congiunse quelle due difficili diversità in que' due sonetti: «<title>In qual parte del cielo</title>», etc., ove se ne' terzetti, nell'accadenze non fusse stato misero in quelle -<emph>ide</emph> -<emph>ira</emph>, saria stato miracoloso; perciò che si dee fuggire non solo ne' quaternarii, ma ne' ternarii ancora la similitudine delle consonanze. Perché se hanno voluto (e con ragione) i musici che non si reiterino le consonanze simili, ancora che perfette e dolcissime, perché nel molto dolce il senso si sdegna a nausea, così ancora il poeta dee variare non solo le consonanze, ma fuggire quelle che hanno similitudine prossima di vocali, ancora che le consonanti siano varie. E se vediamo che per questo è bella la natura che varia le cose di modo che difficilissimamente si ritroveranno due pomi o fiori simili, così dobbiamo noi imitare quella; tanto di più che la stessa natura ha le cose simili per vili. Ecco che ella stessa delle foglie degli arbori e dell'erbe ove cade similitudine fa pochissima stima, e quelle cose che imperfettamente si generano sono ancora di poca stima, come vediamo essere tutti gl'insetti.</p>
<p>La varietà delle cose ha generato appetito di filosofare e di poetare e di fare tante opere nobili con le penne. Ma come si debbia accordare la dolcezza con la grandezza del dire, è giusto che si dia regola. Pigliaremo dunque la grandezza dalla materia o vero dalla mole e la dolcezza dalla forma, specie o veste che diciamo, con questa regola per essempio, di prendere il migliore della cosa che si tratta, dandole facile ma non vile ordimento et intelligenza. Come si distingua il facile dal vile si dirà appresso. Ecco l'essempio: si ha da ragionare della beltà degli occhi di Madonna Laura e degli occhi dello scrittore; ivi si ponerà quel che fa più belli gli occhi, qui quello che più li consuma; quegli assomigliansi al sole e questi alla pioggia. E come ivi sia il sole ritrovisi da concetti di scienze, et il simile come qui sia la pioggia. Ma che facilmente e non vilmente si spieghino questi ordimenti. Eccoli così spiegati con le cause stesse e l'effetto:
<quote rend="block"><lg><l>Ombre vane d'amor, mesti pensieri, etc.</l></lg></quote>
Così la facilità vi si coglie dal modo e dalle voci; et acciò che si sappia distinguere la facilità dalla viltà, avertiscasi che la differenza è questa: che la chiarezza sta nel lume dell'opera a farsi ricevere dall'intelletto apertamente e senza fatica, già che lo spirito, sì come nelle cose oscure non discerne l'uno corpo dall'altro per l'occhio, così nelle composizioni non riceve quello che se gli offerisce mentre legge. Ma la viltà sta appoggiata a cose communi et ordinarie che per la copia ciascuno n'abonda e suole avanzare come soverchia. Ecco il Petrarca in due sonetti vicini ha mostrato la chiarezza e la viltà; in quello che comincia:
<quote rend="block"><lg><l>Erano i capei d'oro a l'aura sparsi,</l></lg></quote>
ove si apre all'atto che si riceve da ogni spirito; ma nel sonetto che comincia:
<quote rend="block"><lg><l>Piangete, donne, e con voi pianga Amore, etc.</l></lg></quote>
è vilissimo, poiché in quello non solo non apporta cosa scelta all'intelletto, ma non è sì vile spirito che non sapesse dire quello ch'egli dice, et oltre l'intestura delle rime non vi è cosa degna di lui.</p>
<p>Ho voluto dare pochi essempi a queste tre regole, poiché la vita è breve e l'abondanza delle opere è quasi infinita che non n'avanza tempo di leggere gli scritti. E con la fine dell´ anno MDXC nell'ultimo giorno ho dato fine a queste avertenze che mi paiono necessarie et utili a chi desidera di scrivere meno sconcio del volgo. Scusami lettore ch'io mi ho voluto dichiarare a tutti. Il resto dell'avertenza del sonetto sta ridotto nel trattato brevissimo delle metafore o traslati, che siegue.</p>
<trailer rend="sc">Il fine</trailer></div1>
</body>
</text>
</TEI.2>
