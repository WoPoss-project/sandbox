<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Alcune considerazioni intorno all'allegoria</title>
      <author>Fabrizio Beltrami</author>
    </titleStmt>
    <extent>32 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit000337</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Trattati di poetica e retorica del Cinquecento</title>
        <title type="part">v.</title>
        <editor id="ed">Weinberg, Bernard</editor>
        <publisher>Laterza</publisher>
        <pubPlace>Roma [etc]</pubPlace>
        <date>1970-1974</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CDD">
        <term>808.009031 - RETORICA. 1500-1599</term>
      </keywords>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Roma</name>
      </respStmt>
      <item>Correzione linguistica</item>
    </change>
    <change>
      <date>2003-06-04T00:00:00.000+02:00</date>
      <respStmt>
        <name>Valeriano Fiori</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2003-06-07T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<front>
<titlePage>
	<docTitle>
		<titlePart type="princ">Alcune considerazioni intorno all'allegoria</titlePart>
	</docTitle>
	<docAuthor>Fabbrizio Beltrami</docAuthor>
	<docDate>1594</docDate>
	<docImprint>
		<publisher/>
		<pubPlace/>
		<docDate/>
	</docImprint>
</titlePage>
</front>
<body>
<p>So bene ciò che dice Simplicio nel commento del primo della <title>Fisica</title> e Siriano nei commenti che fece in alcuni libri della <title>Metafisica</title> d'Aristotele in difesa d'Empedocle, il che è anco accennato dal Patricio in questo luogo, se bene egli non si degna proporne gl'autori . Ma so ancora che altro è sporre i sentimenti veri e propri de' scrittori, altro è con allegorie e con mistiche interpretazioni storcer quelli in altro sentimento et a suo capriccio. Onde disse Plutarco : « <quote lang="lat">In fabulis etiam, quae maxime vituperantur, quas allegoriis etc., non nulli alio detorquent</quote> ». Perché qual autore scrisse mai così scioccamente e senza giudizio, il cui parere con certi figmenti e storte interpretazioni non possa esser tirato ad una apparenza di probabil ragione et anco incidentemente talora alla veritade stessa? Legghisi in cortesia l'essempio di due sonetti de' quali fa menzione il Giraldi ne' <title>Romanzi</title> , sopra de' quali fatti furono così fatti sogni che sopra 'l primo solo vi fu chi ne scrisse fin quattro volumi ben grandi e grossi, per dargli sposizione tale alla quale non mirò mai l'autore d'essi sonetti, il cui pensiero fu che non fusse qui sentimento alcuno e trar non se ne potesse sposizione di sorte veruna. E però credo io che poco sicuro sia 'l dir del Patricio mentre si sforza col mezzo dell'allegoria inalzare Empedocle sopra Omero, dicendo: « <quote>E di parere degli scienziati quelle d'Empedocle contengono allegorie, senza le quali né esse, né la fabrica del mondo, né l'opere di natura non possono a niun partito intendersi</quote> ».</p>
<p>Perché né con i fondamenti d'Aristotele né con l'autorità diPlatone né anco forse con la ragione istessa si potrà salvare quest'allegoria ne' poeti, se bene tutti pare che vadino confermandola in tutti i poeti. Né considero adesso Empedocle più come filosofo ma come poeta, e che 'l soggetto suo sia favoloso, e che non possa quello esser capito dall'intelligenza nostra senza l'allegoria, di cui fa tanto capitale adesso il Patricio per favorire la parte d'Empedocle contra 'l creder d'Aristotele. Tuttavia dico che a questa allegoria contrasta l'autorità di Platone il quale nel <title>Gorgia</title> disse primieramente: «<quote lang="lat">Poesis est res popularis</quote> », e nel <title>Fedone</title>: « <quote lang="lat">Si forte insomnium toties iubeat popularem hanc musicam exercere</quote> », e nel X. della <title>Republica</title>: « <quote lang="lat">Quale videtur multis et ignaris esse pulchrum hoc imitabitur</quote>» Da' quai luoghi si cava per mio credere tutto l'opposito della natura dell'allegoria, ch'è ch'ella nella lettera proponga cosa impossibile, nel sentimento possibile. Onde il Falereo nel libro <title>Della locuzione</title> l'assomigliò alle tenebre et alla notte, nelle quali chi può vedere senza lume di grandissima face e d'ingegno e di saper? E di questi quanti se ne trovano fra 'l popolo, a cui indrizzati sono veramente i poemi e le poesie? Volesse Dio che non fussero quasi tutti ciechi, onde non avesse Proclo cagione di maravigliarsi di non vedervi alcuno che con occhio tanto linceo penetrar potesse i grandi e grossi monti dell'allegorie; e quando vi trovasse un monocolo, non aria certo giusta ragione di dolersi; e quei pochi o quei molti che vi fussero, i quali tanto a dentro sapessero penetrare, fussero almeno fra di loro d'accordo in veder l'istesse cose. Ma com'avviene a punto nell'oscurità della notte, a chi par veder una cosa, a chi un'altra diversa, e niuno niente vede. E pur il senso non può veramente, secondo la vera intenzione del poeta, esser che un solo. E però deve il poeta in quanto a questa parte aver l'occhio di non proporre l'impossibilità nella scorza della lettera, acciò abbia 'l popolo poi da ricercare la possibilità nella medolla con molta fatica, et indarno poi finalmente. Onde si trovi privo di quel fine quale aspetta dalla poesia. Et Empedocle come poeta, secondo che lo vuole il Patricio, far parimente lo doveva.</p>
<p>E però lo scoliaste d'Esiodo ne' prologomeni, non so come s'apponesse al vero dicendo che 'l proprio caratterismo d'alcune sorti di poesie non nominate, quali per avventura erano quelle d'Esiodo, era l'allegoria, la quale dal Patricio è tirata adesso alla difesa d'Empedocle. Non è né anco conforme quest'allegoria a´ fondamenti posti da Aristotele nella <title>Poetica</title>, perché egli vuole che la poesia sia immitazione d'azione. E sì come non sono l'azioni impossibili che  devono essere l'immitate, così parimente esser non devono l'immitazioni impossibili estrinsecamente, per esser poi possibili intrinsecamente. E però fra le poetiche condizioni vi volse Aristotele il possibile. Né si deve (cred'io) dubbitare che s'abbia questa possibilità da intendere semplicemente quella ch'è nel senso letterale, non potendo coloro a' quali indrizzati sono i poemi, come si diceva prima, capire, né forse pensatamente quell'impossibilità essere possibile altramente che la mostri la scorza della lettera. Onde Platone nel secondo della <title>Republica</title>, avendo l'occhio e la mira a questo pensiero, diceva che le cose dette favolosamente da' poeti non devono esser ricevute nelle città, sieno quelle dette o con allegoria o senza allegoria, perché i giovani non possono conoscere quest'allegoria. Sono queste le parole di Platone tradotte dal Ficino: « <quote lang="lat">Vincula autem Iunoni a filio indicta, proiectionemque Vulcani a patre, cum ille matri verberatae sub venire vellet, aut deorum pugnas quotcunque Homerus scripsit, minime in civitate recipere debemus, sive per allegoriam haec dicta sint, sive sine allegoria, non enim adolescens haec dignoscere potest. Sed quae in ea aetate opinionibus accipiuntur, altius inhaerere, difficillimeque eradicari, etc.</quote>» Non deve dunque il poeta aver mai l'occhio all'allegoria nella favola ch'egli si propone d'immitare, e se crediamo a Platone, né anco negl'episodi, sì come s'è veduto nella sopra  citata autoritade. Onde non potiamo se non maravigliarci come Proclo sforzato se sia tirare a sensi allegorici alcune obiezioni fatte da Platone ad Omero et ad altri poeti, poscia che Platone non vuole che di lei sia tenuto conto alcuno, come sentito abbiamo.</p>
<p>Ben è vero, et è dottrina d'Eustazio nel principio de' suoi commenti nell'<title>Iliade</title> d'Omero, che si può l'allegoria considerare in due modi ne' poemi, o per meglio dire può riferirsi alle due parti principali del poema: o vero alla favola ch'è l'anima e 'l principale del poema, o vero agl' episodi che fanno la favola riguardevole e perfetta; e questi si possono considerare in due maniere, o che sono principali o che a questi sono aggiunti. Dice dunque Eustazio che tre sono state l'oppinioni intorno all'allegoria nel poema, due estreme et una di mezzo. L'una estrema era che negava a tutto' poema l'allegoria, e nominatamente nomina Aristarco. L'altra parimente estrema fu di quelli che la volevano in tutto 'l poema, fra quali fu Eraclide, Eraclito et altri; et ora è con questi il Patrizio per Empedocle. La terza fu che parte la riteneva, parte scacciava quest'allegoria dal poema. Nella storia, cioè nel soggetto principale, non ve la volevano in modo veruno, e questo è stato parere d'Aristotele mentre disse esser la poesia immitazione e la favola dover esser possibile; negl'episodi, poi, et in quelli massime che per alcuni detti sono episodi degl' episodi, ove alcune favole si  vanno intrecciando con opportuna occasione per apportar maggior diletto a chi legge o pur ode il poema leggere, ritenevano questi l'allegoria. Ma né anco licenziosamente, perché dovendosi partire dalla prima condizione che si richiede al poema, e si dice essere il possibile, abbia sempre l'occhio 'l poeta al credibile; perché, tolte ambedue queste condizioni al poema, se ne cade a terra e se ne resta senza pregio veruno. Dove che 'l popolo, mosso solo da quel credibile, non va poi per se stesso ricercando la possibilità o l'impossibilità del fatto, né cura andarsi sottigliandosi il cervello in rintracciarne l'allegoria, pigliando da quel credibile quel diletto ch'egli ricerca ne' poemi.</p>
<p>E qua mirò Aristotele nella 134´ particella mentre disse : "Item quae fieri neutiquam possunt, modo verisimilia sint, potius quidem eligenda sunt, quam quae minime verisimilia, licet fieri possint ». Ma come? «<quote lang="lat">Extra ipsam fabulationem</quote>», soggionge Aristotele, e quest'oppinione pare che sia seguita dall'istesso Eustazio, se bene né l'uno né l'altro si cura che 'l poeta abbia punto di mira all'allegoria, bastandogli che miri al possibile, al credibile et al necessario in tutto 'l poema. A questo parere pare per una parte che tenga dietro anco il signore Iacopo Mazzoni nel terzo libro della <title>Difesa di Dante</title>, dal capitolo 38 fin al 43, non adducendosi per prova di quest'oppinione se non le cose impossibili che fuor della favola si ritrovano, che da noi sono stati chiamati episodi degl'episodi. Ma perché il signore Bellisario Bulgarini favellava, per quanto ne credo io, intorno al soggetto principale della <title>Comedia</title> di Dante, e però ne fu adotto il mostro d'Orazio che risguarda senza dubbio la favola principale del poema (come dal medesimo Bulgarini si mostra nella seconda particella delle <title>Considerazioni</title>, e si replica nella seconda particella delle <title>Risposte</title> al Capponi), però il Mazzoni per tôrre questo creder dagl'animi degl' avversari là nella fine del 42° capitolo propone una ragione con la quale vuole mostrare che l'allegoria possa anco convenire al soggetto principale et a tutto 'l poema. E la ragione è questa: « <quote>Tutto quello che per sua natura non è repugnante alle parti, non è medesimamente repugnante al tutto. Ma l'allegoria del senso litterale impossibile non è (come s'è provato) repugnante alle parti de' poemi. Adunque, ella non deve esser repugnante al tutto</quote> ». Prova la maggior supponendo la prova della minor, come provata prima ne' suddetti capitoli ove a lungo ha disteso molti essempi et autorità de' scrittori per prova del suo intento, E noi per ora la concediamo. La maggiore si prova in questa guisa: « <quote>Se l'allegoria così fatta non è repugnante alle parti, si può dunque trovare continuamente in ciascuna parte del poema; ma quello che si trova continuamente in ciascuna parte, si trova necessariamente nel tutto ancora. Adunque, la sopra detta allegoria può ritrovarsi in un poema intiero. E se così è, séguita che far si possa un poema intiero che per tutto contenga favola che sia incredibile nel senso litterale e credibile nell'allegorico</quote> ». In confermazione della quale adduce egli poi alcuni essempi de' poeti da' quali ciò è stato fatto. Ma  per non esser tedioso fuor di bisogno, lascerò di discorrere intorno a questi, veduta che sia la forza della ragione che così tira il Mazzoni a credere.</p>
<p>E prima rispondendo a tutto l'argomento, dico ch'egli repugna a se stesso et alla dottrina in altro luogo addotta da lui, imperò che nel sommario di questa difesa di Dante, al numero 47, cercando il soggetto poetico, determinò con queste parole in questa guisa: «<quote>Ma <add resp="ed">se</add> si leva il credibile, et in luogo di questo vi si metta l'incredibile, si destrugge in tutto la natura della poesia; e per contrario ponendo il credibile, con tutto che si levi il possibile, si pone nondimeno il soggetto poetico... Adunque, si deve dire che fra tutti questi non ci sia il più proprio soggetto della poesia che 'l credibile</quote>», e quello che segue conforme a che disse nel quinto capitolo del terzo libro: « <quote>e l´incredibile in tutto deve esser rifiutato, siasi o non siasi possibile</quote> ». Ora questo, se bene in quanto al soggetto principale repugna a' fondamenti Aristotelici, conferma in quanto agl'episodi la dottrina d'Aristotele, sì come s'è veduto prima. E se del credibile si deve in questa parte tener conto, non so vedere perché v'abbia da aver luogo poi l'allegoria, et a che proposito faccia nella credulità della cosa per rispetto del popolo, oltre che anco l'incredibile potrà con l'allegoria farsi soggetto della poesia. Perché l'incredibile nel senso letterale facilmente s'accomoderà nel poema tirandolo al credibile del senso allegorico. Et in questo proposito l'impossibile e l'incredibile saranno nel poema d'ugual valore. Onde cagionerassi che queste due dottrine proposte dal Mazzoni non abbiano fra di loro quella conformità che saria necessaria.</p>
<p>Poi in un'altra maniera repugna il precetto dato dell'allegoria e la ragione propostane alla vera natura della poesia, sì come s'è detto prima; et adesso si può replicare, imperò che la poesia è immitazione d'azioni, anco con la dottrina dell'istesso Mazzoni. Le quali azioni, sì come esser non possono impossibili, così parimente impossibile esser non può l'immitazione di quelle, perché quello ch'è impossibile e da farsi è anco impossibile da immitarsi, essendo l'immitazione una certa azione. Onde chi immita deve sempre aver l'occhio al possibile, e questo possibile dell'azioni immitate non sia in rispetto del possibile allegorico, non facendosi dagl'uomini azioni impossibili le quali poi nell'intrinseco abbiano da essere giudicate possibili. Perché l'azione qualunche ella si sia e per qualunche rispetto è sempre possibile in se stessa; altrimenti non saria stata fatta, non potendosi da uomini mortali far cosa impossibile. Perché dice contrarietà il fare e l'impossibile nell'azioni degl'uomini; e però diss'io altrove che in quanto a questa parte il vero è oggetto del poeta nell'immitare. Si come, dunque, non è possibile l'impossibilità nell'azioni umane, così non è possibile l'impossibilità nell'immitazione, dico nell'estrinseco della lettera, non nel senso allegorico. Altrimenti non saria la poesia immitazione, il che non solo saria falso che ella non fusse, ma repugneria ad Aristotele ancora, a Platone et a tutti i migliori maestri di quest'arte; et al Mazzoni medesimo, il quale raccolse dal suo lungo e dotto discorso, nel sommario, che la poesia è immitazione.</p>
<p>E tanto più debole riesce la ragione del Mazzoni quanto ch'egli nell'istesso sommario, al numero 67, raccogliendo buona parte della diffinizione della poesia, disse esser la poesia un'immitazione fatta con armonia, numero e versi, scompagnati o congiunti, di cose credibili e maravigliose. Nell'immitazione intende senza fallo la possibilità, sì come si diceva. Poi, se conforme al suo parere nella natura della poesia si richiede il credibile, come potrà per natura essere incredibile sì come egli dice poi nella prova della maggior proposizione? Il credibile e l'incredibile non sono tra sé opposti per negazione? Se per natura ha da essere credibile et appartiene questo alla sua essenza (essendo che tutto quello che entra nella diffinizione è essenza del diffinito), come sarà per l'istessa natura la poesia incredibile? E questo credibile, come s'è detto dell'immitazione e del possibile, si ricerca nella scorza della lettera, non altrimenti nel senso allegorico; anzi, tanto più è necessario il credibile nel senso semplice della lettera, quanto è talora permesso lasciare il possibile per attendere al credibile non allegorico. Perché o fu o no credibile a quella gente a cui poetava Virgilio (per dir per essempio) la scesa d'Enea all'inferno, quale per se stessa è impossibile, cred'io; e però male arìa fatto Virgilio ad introdurla nel suo poema s'avesse mancato ancora dell'altra condizione, che si dice esser il credibile. Ma perché per grazia particolare degli dèi credeva ciò poter facilmente avvenire, sì come per questo mezzo si sforzò il poeta farla credibile, non nel senso allegorico ma nel semplice senso della lettera. Perché quello appena poté, e forse né anco poté, essere penetrato da quello, che ciò messe in considerazione nelle <title>Questioni camaidutensi</title>.</p>
<p>E quando si ricercasse questo credibile nel senso allegorico, saremmo forzati confessare che la poesia in quanto è immitazione non ci fusse stata data per passatempo, sì come si diceva da Platone, ricercando l'allegoria acutezza d'ingegno, profondità di dottrina, varietà di scienze, felicissima memoria, e, finalmente, giudizio esquisito in saper accomodare il senso allegorico al senso letterale; e questo ricerca anco fatica in così fatti uomini. Quanto maggiore la ricercherà ne' mediocremente letterati o negl'idioti a fatto? E che questi sieno gl'ascoltatori de' poeti, e Platone nel secondo della <title>Republica</title> e Strabone nel primo lo confermano. Oltreché, chi fusse anco atto a dare così fatte allegorie a' poemi altrui, dice talora cose dall'autor non mai né pensate né sognate, non che altro, solo per volersi fare profeti di quello che in fantasia averia l'autore. Onde, viene anco per questo ributtata quest'allegoria ne' poemi dal Giraldi nel trattato che fece <title>De' romanzi</title> , perché veramente il credibile nelle favole anco impossibili non nasce dall'allegoria ma dalla semplice scorza delle parole e dal senso letterale cagionato o per ragioni proposte loro da chi si fusse, o per uso già invecchiato.</p>
<p>Per conchiuder, dunque, se la natura della poesia è tale, cioè immitazione possibile e credibile, non resterà mai d'esser tale per qualsivoglia altro rispetto, e tanto meno per il suo contrario. Dunque non ammetterà mai, in quanto appartiene al poeta in fare il poema, l'impossibilità del senso letterale o l'incredulità, per iscoprire la possibilità e la credulità del senso allegorico. E per questo pare a me che la ragione del Mazzoni abbia maggiore efficacia nell'apparenza che in <add resp="ed">se</add> stessa non ha. Onde quelli tutti che tirati da questa ragione et adotti in essempio dal Mazzoni, si lasciorono guidare a fare un poema tutto nel senso letterale impossibile et incredibile, cascorono senza fallo veruno in errore, et in error tale quale è propriamente proibito dall'arte poetica. E però con ragione potiamo noi negare la proposizione minore dell'argomento, la quale se bene egli dice esser stata provata con essempi de' poeti antichi che questo ferno, non perciò è stata provata come per natura non repugnante a quelle parti et al tutto di quelli poemi. E quest'è quello che si doveva provare per inferir poi, come si fa da lui, dalle parti il tutto. Altramente l'argomento sarà sofistico per esser stata lasciata nella minore quella voce che in questo fatto averia maggior forza. Onde nella prova della maggiore potesse egli inferire quel «necessariamente» da quel « continuamente». E però diss'io che solo delle parti aveva il Mazzoni addotto gl'essempi dell'allegoria, perché del tutto per le suddette ragioni io non credeva che si potesse. E però credei ancora che tale fusse veramente l'oppinione del Mazzoni intorno all'allegoria de' poemi, quale è d'Aristotele ed altri valent'uomini.</p>
<p>La proposizione maggiore pate anch'ella qualche difficoltà, prima perché in quell'istesso senso sono prese qui le parti nel quale è preso il tutto, ch'è quasi si dicesse: « quel che per natura non è repugnante al tutto, non è repugnante al tutto», non facendosi differenza niuna da lui fra parte e parte e fra le parti e 'l tutto, che far si doveria necessariamente, o sieno quelle del poema essenziali o sieno solamente integranti, che pure eterogenee esser devono. Onde aviamo in tutti i poemi la protasi, l'epitasi, la catastrofe, il nodo, lo scioglimento, le peripezie, et altre che sono state proposte da Aristotele nella <title>Poetica</title>, le quali sono differenti di natura fra di loro quantunque unite insieme faccino un tutto. Oltreché, ne' poemi v'è quella principal divisione della favola e degl'episodi, come è stato detto prima; sì che, se si fa qualche differenza, è falsa certo la proposizione, perché quel che per natura conviene ad una parte non può per natura in quell'istesso modo convenire ad un'altra. Dato, dunque, ch'in qualche modo convenga l'allegoria a qualche parte del poema, perché ciò saria contingente, però per natura non potria convenire ad un'altra parte, et ad un'altra onde potesse poi convenire al tutto. Perché già s'è veduto non esser l'allegoria essenziale al poema, dunque non necessaria; e quel che per se stesso non è necessario non può da altri esser fatto tale per qualsivoglia rispetto. E se così, si resta ella sempre contingente; e se così, non conchiude la prova di questa maggiore mentre dice che necessariamente si trova nel tutto. Et egli stesso ha conosciuto questa contingenza mentre disse: "Si può dunque trovare continuamente in ciascuna parte ". Quel che può trovarsi non arguisce che necessariamente si trovi in qualche cosa, perché (dirò con i loici) "se habet indifferenter ad utrunque", e non è potenza tale che resti frustatoria se non si riduce all'atto. Perché dice solo contingenza, dunque può e non può. Come dunque «necessariamente»? Perché quello ch'è per se stesso necessario mai può esser impedito che non sia tale da qualsivoglia cosa.</p>
<p>E però credo che occorra a questa allegoria nel poema, conforme a questa ragione del Mazzoni, che nel poema sia qualche cosa la quale per natura non sia necessaria e per natura non sia contingente. Già s'è veduto non esser necessaria e per natura pure sarà necessaria secondo lui, e per l'istessa natura non sarà contingente essendo per natura contingente. Quando poi dice: « <quote>Quello che si può trovare continuamente in ciascuna parte si trova necessariamente nel tutto</quote>», a me non pare che conchiuda quando dalla potenza si vuole inferir l'atto. Perché dicendosi « costui può scrivere, adunque scrive », si potrebbe per avventura con l'atto istesso mostrare la falsità di questa illazione. E la voce «continuamente» usata dal Mazzoni può interpretarsi in più modi, o continuazione nel poema, o continuazione di tempo, o che da ogni poeta sia stato continuamente fatto. Ma qualunche sia l'interpretazione di questa voce, non sarà né anco forse vero; perché non da ogni poeta è stato fatto, né forsi da chi principalmente far si doveva secondo questa dottrina, né si può fare da ogni poeta; per che, accettando il Mazzoni la dottrina dello scoliaste d'Esiodo come si legge nel 38° capitolo del terzo libro della <title>Difesa di Dante</title>, l'allegoria conviene solamente al poema eroico, che fu anco parere del Poliziano nel suo <title>Panepistemon</title> e del Tasso nell'<title>Allegoria</title> del suo poema eroico ove dice: « <quote>L'eroica poesia, quasi animale in cui due nature si congiungono, d'immitazione e d'allegoria è composta</quote> ». Et il Mazzoni n'adduce poi l'essempio e di tragedie e di commedie e d'altri poemi ancora.</p>
<p>Che non possa esser continuamente dal principio alla fine del poema, cioè in tutto, è stato provato non vero per la natura della poesia. Della continuazione del tempo non occorre dir cosa alcuna, per non andar vaneggiando. Di più considero se sia ben detto il sillogizzare a questa foggia: « costui può continuamente leggere, adunque necessariamente legge ». Altrimenti questo potere arguirà non un accidente della cosa ma l'essenza, o altra cosa che seguitasse la natura e l'essenza di quella cosa senza la quale quella cotal cosa esser non potesse. E questo dell'allegoria nel poema non è stato mai provato, né credo mai si proverà. Altramente la diffinizione data della poesia dal Mazzoni secondo l'oppinione d'Aristotele e di Platone saria non perfetta e manchevole. Né mi muove l'autorità di Torquato Tasso, il quale in una lettera all'illustrissimo e reverendissimo Cardinal Gonzaga mostrò questa necessità dell'allegoria, la quale più a lungo fu poi distesa nell´<title>Allegoria</title> del suo poema. Per che egli, da necessità costretto, dubbitando come accenna della strettezza de' tempi, vedeva non poter salvare la moltiplicità dell'azioni, ricorse all'allegoria. O vero diciamo che non favella di questa allegoria di cui si questiona, non ammettendo egli mai l'impossibilità e l'incredibilità del senso letterale per accettar il possibile e 'l credibile nel senso allegorico.</p>
<p>Da questo mio discorso dunque si può, cred'io, facilmente vedere come l'allegoria possa o non essere propria della poesia per rispetto del poeta. Ond'io mi piego volontieri in questo parere che 'l soggetto principale non abbia allegoria veruna; o per meglio dire, il poeta non deve aver rispetto alcuno all'allegoria per far possibile e credibile il suo poema, per non incorrere in qualche altro errore che dall'arte poetica viene avvertito: cioè, volere con l'allegoria pigliare ad immitare la pluralità dell'azioni, sì come mostra il Tasso nell'<title>Allegoria</title> del suo poema eroico. Negl'episodi poi, in quelli dico che da alcuni chiamati sono episodi degl' episodi, può 'l poeta talora allontanarsi da questa possibilità che si ricerca nel senso letterale, e proporsi il possibile e 'l credibile del senso allegorico. Il che esser vero di mente d'Aristotele già s'è detto prima, e puossi cavare ancora dalla difesa de' poeti nella particella 151, come quasi propria della poesia, mentre disse : «<quote lang="lat">Quantum vero ad poesim attinet, credibile potius licet fieri non queat eligendum est, quam incredibile licet queat</quote>». E forsi qua mirò la difesa d'Omero nella particella 144, mentre concesse agli dèi gl'occhi e 'l sonno, che per la metafora diceva Aristotele potersi difendere; e fors'anco tutti i poeti potrieno con quest'allegoria difendersi. Del che ragiona Aristotele nella 140º particella, pur che i poeti abbino sempre riguardo al credibile di quei popoli a' quali essi indrizzano i poemi loro; ma quanto meno ciò sarà fatto da' poeti, tanto più giudiziosamente tratteranno i poemi loro, e più conforme alla natura della poesia, all'autorità di Platone, et ai precetti d'Aristotele che disse nella 139º:« <quote lang="lat">si fieri potest, nullo pacto peccandum est</quote> ». Perché sono all'ultimo errori quelli che s'allontanano da' precetti poetici. E però questa parte dell'allegoria non fu né anco accennata, non che diffusamente trattata, da Aristotele, ché né anco forsi la proposta particella da me riguarda questa allegoria; non per mancamento, essendo imperfetto il libretto della poetica come s'è fatto a credere il Mazzoni nel 42° capitolo del terzo libro della <title>Difesa di Dante</title> . Ma Aristotele la tacque perché, se proposta l'avesse, non solo aria contrariato a' principi dell'arte poetica da lui posti, ma anco arìa concesso tanta licenza a' poeti che non si sarieno curati abbracciare ogni impossibile et ogni incredibile nel senso letterale, pur che credibile e possibile fusse stato nell'allegorico. E però in questo proposito vale la conseguenza: Aristotele ha taciuto dell'allegoria nella poetica, adunque ella non può essere usata legittimamente ne´ poeti. Perché è ella fondata in gagliardissime ragioni, sì come s'è veduto. Però col silenzio fu escluso da lui quando egli però nelle particelle citate non avesse voluto intenderla. Non già in quella, per mio parere, che fu recata in mezzo dal Mazzoni nel suddetto capitolo, perché non so anco ben vedere com'ella riguardi l'allegoria, essendo che le sconvenevolezze che si possono emendare e coprire col senso allegorico tanto sono tollerabili in un reo poeta quanto in Omero, non valendo più la ragione per questo che per quello in quanto a questa parte. Ma perché le molte imperfezioni d'un reo poeta fanno imperfetto tutto 'l poema, quindi è che una sola imperfezione d'un buon poeta si cuopre con le molte perfezioni di tutto 'l poema; però in questo si fa quel difetto tollerabile, in quello no!</p>
<p>Ma ritornando al Patricio doppo così lunga corsa, dico etc.</p>
</body>
</text>
</TEI.2>
