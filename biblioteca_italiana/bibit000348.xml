<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Sommario della Relazione di Germania</title>
      <author>Vincenzo Tron</author>
    </titleStmt>
    <extent>21 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000348</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-15T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-16T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Sommario della Relazione di Germania">
<head>Sommario della relazione di Germania di Vincenzo Tron 
nell'anno 1576</head>
<p>Sassonia ha 47 anni, e ha tre figlie; una è 
moglie di Casimiro figlio del Palatino, l'altre due sono 
una di dieci l'altra di undici anni; e ha due figli uno 
di dodici e uno di tredici. </p>
<p>Si è fatto capo della confessione Augustana, come il 
Palatino della Calvinista. </p>
<p>Il suo stato non è molto grande: ha 800,000 tallari 
d'entrata e ne risparmia molti. </p>
<p>Faria cinque in sei mila cavalli migliori degli altri 
tedeschi e ben armati. </p>
<p>È d'autorità con gli elettori, e però saria stato in 
considerazione d'imperatore, ma ha detto di voler esser 
più tosto ricco duca, che povero imperatore. </p>
<p>Sta nel suo stato con poca corte e manco spesa. </p>
<p>La moglie sua è di Dania. </p>
<p>Amico e affezionatissimo della casa d'Austria, ha fatto 
re de'Romani Massimiliano e Rodolfo; però la Maestà Sua 
non solo si trova sicura dell'animo suo, ma lo risguarda 
come fratello. </p>
<p>Brandeburg ha 60 anni, non di spirito; ha lo stato 
vicino a Sassonia e Boemia; faria 15,000 cavalli, i 
migliori di Germania. </p>
<p>La moglie sua è sorella del marchese d'Anhalt. </p>
<p>Ha un figlio che erediterà l'elettorato. </p>
<p>Il Palatino, sebbene ha in casa una figlia di Sassonia, 
ha con essa mala intelligenza. </p>
<p>È capo dei Calvinisti; di spirito inquietissimo, con 
pensieri e disegni alti. </p>
<p>Del suo stato  ha 300,000 scudi. </p>
<p>È malaffetto verso casa d'Austria, e non riconosce nè 
obbedisce l'Imperatore se non quando gli pare, anzi si 
teme che essendo i figli simili al padre, col seguito di 
quei della religione sian per mettere in gran travaglio 
tutta la Germania. </p>
<p>L'Imperatore procede destro con lui. </p>
<p>In Germania i Calvinisti, non essendo di religione 
approvata, sono tenuti quasi per eretici, ma la maggior 
parte ne sono imbrattati. </p>
<p>Magonza, primo in dignità fra gli elettori 
ecclesiastici, per esser cancelliere dell'Impero, è anco 
assai stimato per proprie qualità. </p>
<p>Ha 63 anni, è di spirito, vivacità e intelligenza 
superiore agli altri. </p>
<p>Ha 100,000 scudi d'entrata. </p>
<p>Treveri ha 66 anni, umanissimo e di bontà grande. </p>
<p>Ha 50,000 scudi. </p>
<p>È francese d'affezione, ma la tien nascosta, e cammina 
con gli altri in favor della casa d'Austria. </p>
<p>Colonia ha 43 anni, è di spirito altiero, 
cattolicissimo, veste alla corta con spada etcetera, e 
pare nato più a guidar un esercito che a esser capo di 
una chiesa. </p>
<p>Non è posto <foreign lang="lat">in sacris</foreign>, e si crede sia per 
renunziare. </p>
<p>Ha 130,000 tallari d'entrata. </p>
<p>Nella cerimonia della elezione del re de'Romani gli 
elettori pongono il re eletto a sedere sopra l'altar 
grande. </p>
<p>Nella cerimonia dell'incoronazione la corona è di 
quattro cerchi gioiellata. </p>
<p>Magonza canta la messa, e detta l'epistola, gli altri due 
elettori ecclesiastici accompagnan il re all'altare, dove 
Magonza gli dimanda se vuole osservar la fede cattolica, 
difender la chiesa di Cristo, amministrar giustizia, 
accrescer e ampliar l'Impero Romano, aver protezione delle 
vedove e dei pupilli, e render il debito onore al 
Pontetice Romano: risponde <foreign lang="lat">volo</foreign>. </p>
<p>L'arcivescovo allora, postagli la mano sulla testa, fa 
certe orazioni per Sua Maestà, poi l'unge d'olio santo 
in cinque parti del corpo, poi gli mettono il manto di 
Carlo Magno con la spada nuda in mano esortandolo alla 
difesa dell'Impero Romano, poi gli cingono la spada, e 
messigli i guanti con l'anello gli pongono il pomo 
imperiale nella destra, lo scettro nella sinistra e la 
corona in capo, tutto con orazioni proprie. </p>
<p>ll re si fa canonico d'Aquisgrana, e nel convito 
cogli elettori si getta al popolo monete, pane, bove 
arrostito e vino. </p>
<p>La dignità dell'elettorato è tenuta da loro in 
grandissima riputazione, e in Alemagna voglion precedere 
ai re, e van superbi per questa loro preminenza. </p>
<p>L'Imperatore li incontra fuori della città, li 
accompagna sino alla propria abitazione e li visita. </p>
<p>In casa stanno con alabardieri e ministri come re; odono 
tutti in piedi, e rispondono per terza persona. </p>
<p>Gli elettori di Germania s'usurpano questa dignità mal 
sopportata dai principi di fuori; perciocchè, chi vuol 
ben considerare, estendendosi l'autorità dell'Imperatore 
per tutta Cristianità, volendo che mancando un principe 
senza eredi, i suoi stati si devolvano all'Imperio, saria 
giusto che tutti gli interessati partecipassero di questa 
elezione, e che un elettore fosse italiano, uno spagnolo, 
uno francese, e così dell'altre nazioni di nome in 
Cristianità. </p>
<p>Ma come è inconveniente che tutti gli elettori siano 
tedeschi, così pare poco onesto appresso i tedeschi 
grandi, che questa dignità si perpetui in una casa sola, 
essendosi introdotto non per altro fine il re de'Romani, 
che per far ereditaria questa dignità in casa 
d'Austria. </p>
<p>L'autorità dell'Imperatore è di giudicare le cause 
de'principi feudatari, sì come della camera imperiale di 
Spira è di giudicare le cause che vertono tra le terre 
franche e i principi e signori d'Alemagna, cioè quelle 
che, non accordandosi le parti di venir al consiglio 
aulico, vogliono esser giudicate da essa camera. </p>
<p>Questa camera imperiale di Spira fu instituita da 
Massimiliano I, ed è di 24 dottori, sei mantenuti 
dall'Imperatore, due dal re Cattolico per i Paesi Bassi, e 
gli altri dai principi dell'Impero. </p>
<p>L'autorità dell'Imperatore non s'estende che in una sola 
delle quattro cose nelle quali consiste l'autorità dei 
principi, cioè nell'amministrar giustizia ne'suoi stati; 
questa è riservata all'Imperatore, ma le altre tre, che 
sono risolver guerra e pace, metter imposizioni, instituir 
leggi, aspettano alle diete generali. </p>
<p>E anco l'amministrazione della giustizia, fin ne'proprj 
suoi stati, gli è ristretta, perchè nell'Austria non 
 ha che l'appellazione de'magistrati, e in Boemia 
non ha nè anco l'appellazione di essi. </p>
<p>Mancando in tutte le parti del mondo un principe senza 
eredi, gli stati suoi appartengono a Sua Maestà come ad 
Imperatore de'Cristiani; e perchè ha la ragione di feudo 
in molte terre d'Italia, come Modena, Pitigliano, Reggio, 
Mantova, Milano ed altri luoghi di molt'importanza, i 
principi togliono l'investitura da lei, e la riconoscono 
come padrona del feudo, e ogni causa pubblica si devolve a 
lei come a suo proprio giudice; e mancando eredi, o maschi 
o femmine secondo la natura del feudo, ritornano alla 
Maestà Sua come terre che sono state acquistate dagli 
imperatori passati, e date con certe recognizioni ai 
principi che le possedono. </p>
<p>Ha anco autorità di far nobili, cavalieri, conti, 
marchesi, duchi, arciduchi, arcivescovi, e re quei 
principi che le piace più. </p>
<p>Ha poca utilità dall'Imperio perchè i dazj, sali, acque 
ed altre cose così fatte, che erano d'emolumento 
dell'Imperio, furono da Carlo IV donate agli elettori 
perchè eleggessero Vladislao suo figliuolo; e delle terre 
franche alcune non contribuiscono niente, altre tanto poco 
che non è considerabile. </p>
<p>Tanto che l'Imperatore ha, come tale, quelle preminenze, 
autorità, e privilegi che ho detti di sopra, e niuna di 
quelle utilità che solevano già avere gl'Imperatori 
passati. </p>
<p>L'arciduca Carlo possiede Stiria, Carintia e Carniola, 
nella quale si comprendono i contadi di Gorizia, Gradisca 
e Trieste. </p>
<p>È religioso, nella pratica benigno, mansueto. </p>
<p>Ha per moglie la duchessa di Baviera, dalla quale ha due 
figli; l'ama molto e se la tien sempre appresso. </p>
<p>Nei travagli d'Ungheria è pronto, sollecito e diligente 
nelle provvisioni. </p>
<p>Ha d'entrata 300,000 tallari; 80,000 ne spende in 
difesa della Croazia,  siccome dovria far anco 
Ferdinando. </p>
<p>L'Imperatore l'ama strettamente. </p>
<p>L'arciduca Ferdinando possiede il Tirolo, la Svevia, e 
quegli altri paesi che sono vicini al Reno, cioè 
Sungovia, Brisgovia, Alsazia e contado di Ferretto. </p>
<p>Il padre, stimandolo buon soldato, volea dargli gli stati 
di Carlo, ma non ha voluto. </p>
<p>Ha avuto il governo di Boemia; sa la lingua slava, e per 
questo si propose al regno di Polonia. </p>
<p>Ha d'entrata 500,000 tallari l'anno, e perchè ha lo 
stato quieto, risparmia molto. </p>
<p>Di madama Filippina Augustana ha due figli, i quali 
esclusi per testamento di Ferdinando Padre, gli converrà 
provvederli d'onorato vivere, e lo procura per molte vie. </p>
<p>È anco opinione che sia per tentar di farli eredi. </p>
<p>L'Imperatore non s'ama con Ferdinando, il quale è 
obbligato sborsargli per difesa dell'Ungheria 50,000 
tallari l'anno, ma non li paga, e Carlo li paga. </p>
<p>L'Imperatore ha d'entrata de'proprj stati in tutto 
2,600,000 fiorini da lire quattro di piccioli; di Boemia 
un milione; 800,000 d'Austria, 800,000 d'Ungheria; e 
quanto cava d'Ungheria tanto vi spende. </p>
<p>Di quel che cava di Boemia e Austria una parte è 
impegnata, e l'avanzo basta strettamente al bisogno 
occorrente. </p>
<p>Molti dicono che Sua Maestà avanza dell'entrate, ma chi 
ben considera giudica altrimenti dalla tardanza 
de'pagamenti e dal metter tempo nelle espedizioni 
importanti per difetto di danari. </p>
<p>In occasione di far viaggi e di trovar danari per Polonia 
ha ricorso a Spagna, Sassonia e Fiorenza; nè poteva andar 
alla incoronazione del figlio in Ratisbona se Sassonia non 
l'aiutava. </p>
<p>In Ratisbona ebbe 100,000 scudi da Fiorenza e molti di 
Sassonia, che avevano a servir parte per il viaggio, parte 
per Polonia, e allora concesse a Fiorenza quel titolo che 
così gagliardamente avea per lo innanzi negato. </p>
<p>Come tutti questi popoli di Germania sono differenti di 
lingua, così in molte cose di natura e di costumi 
discordano. </p>
<p>Gli Ungari sono arditi e valorosi, ma sediziosi, 
inobbedienti, nè reputano disonesto l'utile. </p>
<p>I Tedeschi sono avari, sospettosi, ostinati e superbi. </p>
<p>I Boemi non han fede nè religione, e sono instabili e 
creduli. </p>
<p>Ma questi popoli s'accordano tutti in non stimar altra 
nazione che la propria, e odiar le straniere. </p>
<p>Difetto comune del bere: i poveri quando possono, i 
ricchi in ogni tempo. </p>
<p>Gli Alemanni hanno in generale avarizia e superbia. </p>
<p>L'avarizia li ha fatti prevaricar contra Dio per 
contentar le loro voglie; usurpar i beni alla Chiesa e 
farli proprj lasciando la vera fede. </p>
<p>La superbia li ha fatti ribellar contra il lor signore 
naturale, e li fa creder che l'Alemagna sia la più 
nobile, più valorosa più ricca di tutte le nazioni. </p>
<p>Dall'avarizia son procedute le eresie che han partiti in 
Alemagna i regni, le provincie, le città, le case, la 
moglie dal marito eccetera. </p>
<p>Questa diversità d'opinioni come denota il mal stato di 
Germania, così apporta un bene a chi è fuori di essa, 
perché disuniti attendono con disputazioni a rompersi il 
capo tra loro, mentre uniti coll'armi potrebbero non pure 
spargere le loro eresie in ogni luogo, ma ampliare il 
dominio di quella provincia. </p>
<p>Qui saria luogo d'annoverar la quantità delle eresie, e 
in che sono differenti tra loro, ma trovandosi di ciò 
libri a stampa, si dirà solamente come s'introdusser 
tante pazzie in quella provincia, a fine che fatto cauto 
qual si voglia principe dall'esempio delle cose di 
Germania, sappia ben governare nelle proprie, e 
<foreign lang="lat">massime</foreign> in cose di religione. </p>
<p>Quello che ha introdotto l'eresie e le nutrisce da per 
tutto in Germania, è stato che inclinando gli uomini non 
al vivere libero ma licenzioso, non avendo rispetto nè a 
Dio nè al principe, sotto colore di religione hanno 
cercato d'aprirsi la strada a tutte le voglie ed appetiti 
loro. </p>
<p>Per questo a tempo di papa Leone, del 1517, che si 
trovava in guerra col re Francesco, coll'occasione 
d'una indulgenza predicata da frati, e, come dicono 
tedeschi, data per cavar danari in molte parti del mondo, 
Lutero incominciò a parlar della potestà del Pontefice 
e scriver per distrugger l'indulgenze: e dopo lui vennero 
altri a dir  de'costumi de'prelati e della 
distribuzione delle entrate loro, e accompagnando il falso 
col vero, si facilitarono la via di tirar a sè molte 
povere persone, che per sè avrian potuto far poco male, 
se non fossero state per avarizia fomentate e guidate da 
diversi principi di Germania; i quali per poter più 
largamente contentare le proprie voglie, quando videro 
d'aver tirato con sè il popolo, posero mano alle entrate 
e ai beni delle chiese scacciandone i religiosi, onde chi 
aveva 20,000 d'entrata l'accresceva a 30,000. </p>
<p>E come la voglia di raddoppiar l'entrate fu causa di 
questo male, così per non privarsene si conservan 
nell'eresia; che quando ciò non fusse, si potrebbe 
sperar di migliorar la religione; ma essendo per avarizia 
e superbia ribellati i popoli da Dio, e molti dal loro 
signore, non è da sperar di ridurli facilmente. </p>
<p>Per la superbia presuppongono i Germani di essere più 
nobili, più ricchi, più valorosi di tutte le nazioni. </p>
<p>La nobiltà si dee intendere o per sangue o per virtù. </p>
<p>La prima non si nega, ma dove sono state molte guerre, si 
può ben dire che le nazioni straniere abbiano 
pregiudicato. </p>
<p>L'altra non vi è per lettere. </p>
<p>Disputan della fede nelle stufe con la Bibbia in mano. </p>
<p>Lo star nelle città è tenuto dai signori cosa da 
mercanti, cittadini e popolani. </p>
<p>Attendono alle cacce, al bere, e si fanno onore 
dell'imbriacarsi. </p>
<p>Quanto alle ricchezze, è ricca quella provincia che non 
ha bisogno di un'altra, ma piuttosto che vadano le altre a 
provvedersi da lei. </p>
<p>Ma la Germania tutta ha poco da dare, e molto da 
provvedersi dal di fuori. </p>
<p>Abbonda di biade, ma poche ne manda fuori rispetto alla 
birra, che ne consuma gran parte. </p>
<p>Abbonda di metalli: piombo, latone, rame e argento; ma di 
altro che dell'argento non si cava qualche somma, e questo 
non è tanto che basti a pagar le robe di cui ha bisogno 
di fuori. </p>
<p>La Germania ha bisogno del di fuori per mangiare e per 
vestire; per mangiare, spezierie in gran quantità, 
zuccheri, olio d'oliva, mandorle, uve passe, caparri, 
zibibo, saponi <foreign lang="lat">et similia</foreign>; per vestire; panni di 
seta, di lana fine, di cotone per fustagno tanto usato, di 
berrette, e fin le minime cose,  non producendo essa 
che certi panni di Sassonia e Boemia, e tele di Slesia. </p>
<p>Di modo che, per la permuta di tante cose col metallo, 
convien restar povera, e i signori, fuor che pochi, sono 
senza danari, ed impegnati coi borghesi di Vienna, ricchi 
per la corte. </p>
<p>Delle terre franche, Norimberga, Augusta, Francfort, 
Argentina, e alcune terre di marina, sono ricche per le 
arti e la mercanzia; le altre per la loro povertà non 
sono manco nominate: e anche le sopradette, da tre o 
quattro in fuori, non hanno tanti danari quanto si crede, 
perchè non hanno entrate in terreni, e gli abitanti loro 
vanno per il mondo in maniera che si fanno reputare non 
molto ricchi. </p>
<p>E quand'anco fosse altrimenti, questo tornerebbe in poco 
servigio di Sua Maestà, perchè sono terre franche, nè 
si possono obbligare ad alcuna contribuzione se non 
rarissime volte: e nelle diete imperiali. </p>
<p>Il principe, oltre gli stati e le ricchezze che possiede, 
si rende più e manco stimabile secondo le sue qualità,  
Massimiliano non scompagna mai l'autorità e dignità 
suprema da un'ordinaria benignità e umanità. </p>
<p>Quattro azioni notabili furono fatte da lui, stimate 
quasi impossibili: 
1 la pubblicazione e incoronazione del re di Boemia; 
2 l'elezione e incoronazione del re de'Romani; 
3 la prorogazione delle tregue co'Turchi; 
4 l'elezion sua in re di Polonia. </p>
<p>Nella prima parlò nella lingua boema, e ricercò due 
cose principali; l'una, la continuazione delle 
contribuzioni, che Boemi non vogliono raffermar se non 
d'anno in anno per obbligar il loro re a non star lontano 
troppo tempo; l'altra, la dichiarazione del re suo 
successore Rodolfo. </p>
<p>A questa si trovò temperamento intorno a quello che 
pretendevano i regnicoli d'aver l'elezione e di non voler 
altro re vivendo Sua Maestà; e pubblicarono, senza 
pregiudizio dell'una e dell'altra parte, Rodolfo eccetera. </p>
<p>All'altra delle contribuzioni, s'opponevano Boemi dicendo 
che prima fosse dichiarato che loro fossero i veri della 
communione <foreign lang="lat">sub utraque</foreign>, cioè volevano che la 
religione già concessa loro di Gioan Hus fusse 
interpetrata per la confessione augustana, e che potessero 
esercitarla liberamente:  poi si restrinsero in dire 
che desideravan di poter viver come avevano fatto sempre. </p>
<p>Al che Sua Maestà assentì, e gliene volle far scrittura 
per cauzione e memoria. </p>
<p>Ma perchè in essa era detto che potessero vivere come 
avevano fatto sin allora senza altro impedimento, e solo 
che non potessero innovar alcuna cosa, i cattolici dicevan 
che Sua Maestà aveva dichiarato per essi, e gli altri per 
loro; con che ottenne ciò che voleva. </p>
<p>Nella seconda eran due difficoltà; convocar gli elettori 
alla dieta generale, e convocati farli risolver 
all'elezione, perchè adducevano che la Germania si 
mostrava poco contenta che tal dignità si perpetuasse in 
casa d'Austria, e che Rodolfo era poco grato; e Sassonia 
si sospettava che aspirasse a tal dignità. </p>
<p>Si strinse Sua Maestà prima con gli ecclesiastici, e 
<foreign lang="lat">massime</foreign> Treveri, che era in nome di principale. </p>
<p>Assicurato per tal mezzo di Sassonia, fu assicurato di 
tutti; e disse Sassonia di voler viver piuttosto duca 
commodo che incommodo imperatore e povero, e che con gli 
stati che tiene avrebbe trovato altri principi in Germania 
pari a lui di forze che non l'avrebbero tollerato 
superiore a loro, e ch'essendo duca viveva a piacere, 
mentre essendo imperatore i travagli gli avriano 
abbreviata la vita. </p>
<p>Il Palatino sentiva male dell'Imperatore, ma non si volle 
scoprire e mandò il figlio in Ratisbona. </p>
<p>Prima di far l'incoronazione di Rodolfo voleva che 
approvasse una scrittura di Ferdinando di venti anni 
prima, per la quale si concedeva a quei della confessione 
augustana di poter abitar sicuri in ogni luogo di quella 
provincia, e che i principi secolari ed ecclesiastici non 
li potessero cacciar dalle loro Giurisdizioni; ma Sua 
Maestà s'oppose destramente. </p>
<p>Gli elettori quasi strinsero l'Imperatore a questo punto, 
o di conceder quello che non doveva, o di non aver il suo 
desiderio intorno l'elezion del figlio; e fu stimata cosa 
miracolosa cavar conclusione di tant'importanza da persone 
tanto discordanti nella religione, com'erano i principi 
elettori. </p>
<p>I beneficj dell'elezione del re de'Romani si possono 
arguire dal considerar gl'inconvenienti che sarebbono 
seguiti dal contrario; perchè se fosse mancato 
l'Imperatore innanzi questa convenzione, o in essa non si 
fosse ottenuto quanto si  pretendeva, non è alcuno 
che non possa comprendere il danno che ne sarebbe seguito, 
non pur alla casa d'Austria ma alla cristianità; perchè, 
oltre all'altre cose, mancando l'Imperio di successori, 
resteria, per le constituzioni antiche, sotto il governo 
de'due suoi vicarj sin alla elezione nuova, Sassonia e 
Palatinato, contrarj di religione e capi di esse, ed atti 
a poner sottosopra la Germania e forse anco il resto del 
mondo. </p>
<p>I medici che si sono affaticati di conoscer il 
temperamento e complessione di Massimiliano, dicono che ha 
il cervello secco e caldo, e il cuore umido e freddo; che 
dal cuor umido e freddo gli nasce la palpitazione e che si 
trovi così lontano dalle cose di guerra, nella qual non 
entrerebbe che sforzato; e che dal cervello secco e caldo 
proceda la sua tanta vivezza e prontezza, la quantità 
delle lingue che possiede, la cognizione di tante cose, e 
la prudenza e destrezza che lo rende maraviglioso 
eccetera. </p></div1></body></text></TEI.2>
