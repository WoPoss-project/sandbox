<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione di Germania (1692)</title>
      <author>Girolamo Venier</author>
    </titleStmt>
    <extent>86 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000367</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-26T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-26T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Relazione di Germania (1692)">
<head>Relazione del Nobil Homo signor Girolamo Venier Cavalier fu ambasciator in Germania</head>
<opener><salute>Serenissimo Prencipe.</salute></opener>
<p>Se la difficile costitutione de' tempi, l'intreccio de' maneggi, l'importanza, e congerie degl'accidenti, rendono per ordinario ardui
gl'impieghi; arduo oltre modo dovrà dirsi quello debolmente sostenuto
da me Girolamo Venier Cavalier per il spatio di più di tre anni alla Corte
Cesarea, dove un concorso d'affari spinosi, e la tessitura del maggior negotio, ch'habbi di gran tempo havuto la Patria, tenne per il
corso tutto del pesantissimo Ministero occupati i Consigli di Cesare,
e dell'Eccellentissimo Senato, i desiderii della Christianità, e l'attentione
di tutta l'Europa.
</p>
<p>A proportione delle difficoltà incontrate in regolar, e sostener
questa mole, sarà grandissima quella di rappresentarne alla Serenità
Vostra il dissegno, o sii la distinta relatione, che per capo d'obbedienza
alle leggi devo sottoporre a' purgatissimi rifflessi della Publica Sovrana Sapienza.
</p>
<p>Mal proportionate le mie fiachezze all'incarco di tanta consequenza, come sono l'ordinarie cure del Ministero; vollero non di
meno i destini, e la troppa confidenza dell'amorosissima Patria sottopormi in un medesimo tempo ad altra più grave, et estraordinaria
incombenza, coll'appoggiarmi i maneggi importantissimi della Pace, e
questi due pesi ben lungi di servire come nella bilancia a sostenersi
l'un l'altro, havrian per la gravità loro più forte, perché unita,
oppresso la tenuità del mio spirito, se incoragito dalla felice sorte
di questo glorioso Governo, e diretto dalla Publica imparegiabil 
 prudenza, non havessi benché debolmente potuto reggere la gravità
del Ministero, fin che appoggiato a più robusto sostegno, rimane
sotto la condotta d'habilissimo Ministro assicurata la felicità de'
successi, et il grand'interesse dell'Eccellentissimo Senato.
</p>
<p>Sarà questo Historico, et abbreviato rittratto della Corte Cesarea,
e degli havuti maneggi, ristretto nella possibile brevità, ancorché mal
proportionata alla vasta materia.
</p>
<p>Contenirà il carattere, e rette intentioni del Sovrano; l'Idea del
Governo; la potenza de' stati; l'intelligenze, e connessioni degl'affari
Stranieri, e tutto ciò che spetta alla Sacra Lega, et essentialissimo
negotio della Pace, con quelle circonstanze, che vaglino a dimostrar
i vincoli, a' quali resta affidata la corrispondenza di Cesare con Vostra
Serenità.
</p>
<p>Se mai imperio qualunque godé d'un vero influsso di benedittioni abbondanti, deve certamente annoverarsi quello di Leopoldo
Primo Imperatore, che portato al Throno contro tutte le apparenze
naturali, per la morte de' fratelli, lo calca con tanta fortuna, ch'esteso
il scettro a' confini, né sperati, né desiderati, si trova senza esempio
de' Precessori haver potuto in parti disgiunte combattere col doppio
rostro delle sue aquile vittoriose, e da un canto fortemente cacciar
nell'antico suo barbaro nido la fiera Ottomana; dall'altro lottar
vigorosamente con la Potenza fortunata della Francia, e da per tutto
domar i mostri della ribellione, trionfar dell'insidie, e de' pericoli, e
coronar in fine con doppio Diadema d'Ungheria, e de' Romani l'Anguste Tempie al figliolo.
</p>
<p>Vero è, ch'avversa alcuna volta la sorte, minacciò la sua grandezza, e l'imperio con portare sino alla sede, et al Throno stesso di
Cesare il braccio forte, et armato della Potenza nemica, onde nell'
assedio di Vienna fu aperta una voragine de' pericoli, e mostrato l'ec-
cidio totale di quella Casa; ma quello fu poi un fulmine spuntato,
sparì in un istante, e servì a rischiarar col splendor del suo lampo
la maggior fortuna di quel Monarca. Si può credere, che la Mano
Divina si sii valsa di tali successi, per dichiarire non meno la tuttella
accordata a Prencipe così Pio, che per dimostrare la forza della sua
Onnipotenza in rapirlo ad un tratto dall'abisso delle sventure, all'
apice maggiore della grandezza.
</p>
<p>Le dotti dell'animo di Prencipe così felice, attirano però giustamente tutti questi concorsi della Divina Clemenza.
 </p>
<p>E Leopoldo Primo nato con inclinationi tutte portate alla mansuetudine, e benefficenza, tutto humano, tutto applicato, veglia egli
stesso alla felicità de' sudditi, et agl'affari della Monarchia; essercitato nell'arti della pace, i tumulti della guerra furno in lui neccessità più ch'elettione, studioso, e sapiente anco più di quello porti
la qualità di Sovrano, il suo sapere, e la sua prudenza rende il di lui
voto il più erudito, et il più saggio di tutto il Consiglio. Ama però
più, ch'i proprii, i pareri altrui. Alcuna volta troppo li cerca, onde
la moltiplicità confonde, e rittarda la scielta. Tale l'humanità del suo
genio, che per compiacer tutti i Ministri, o protrahe la deliberatione, perché si conciliino le opinioni, o deliberando loda anche l'opinion repudiata. L'imperturbabilità dell'animo è la virtù, ch'in più
eminente grado possede. Il corso del suo imperio, e del suo viver,
è per così dire una cattena d'annella, o sia d'accidenti ineguali,
formati dalla fortuna con diverso giro, quasi a studio di mostrare la
propria incostanza. Tanti sono i prosperi successi, quanto i contrarii
casi; tutti grandissimi, ma fermo alle scosse avverse della sorte,
moderato nelle felicità, mostrò sempre eguale la fronte, e impenetrabil la tempra dell'anima angusta.
</p>
<p>Nel temperamento del corpo sarebbe desiderabile complession
più robusta. Molto però dà all'applicatione, hor per privata curiosità,
hor per interesse del Regno. Prima d'una flussione nell'ochio sinistro
molto scriveva di pugno. I suoi diletti sono la caccia, e la musica,
inocenti delitie del genio immaculato. I suoi essercitii quottidiani
sono di pietà, hor publici, hor privati. Sentimenti di religione, di giustitia, di probità, formano la pietra triangolare, sopra la quale è
piantata ogni massima privata del presente Monarca. Questo fondamento sostiene altre parti, benché diverse, neccessarie però nel Prencipe. Non va disgiunta in lui la perspicacia, l'avvedutezza, e l'ingegno, ma se ne serve con moderatione, e nelle cose meno importanti.
Ciò, che compone la parte intellettuale di quel Sovrano, è mirabile;
l'uso di tante cospicue dotti potrebb'esser migliore.
</p>
<p>Fu Marito di tre Mogli, fra le quali si comprende la presente
Imperatrice Madalena Teresa, nata Prencipessa di Neuburgh. Portò
questa con la fecondità la felicità nella Casa d'Austria, ma con più
proffusa mano la dispensò poi alla propria. E Prencipessa di pietà, e
divotione esemplare, fin a giunger ne' scrupoli, et a procurar rigorose
rifforme a qualche libertà della Corte. Ama con estraordinaria finezza
 il marito, dal quale mai sta disgiunta. Ha potere sopra il di lui
spirito, e lo mostra nell'appoggio, che presta nella dispositione delle
cariche.
Nel politico rare volte piglia ingerenza. Sviscerata per la propria
famiglia riserba l'uso del suo predominio per beneficarla, et ha molti
fratelli tutti hormai riccamente proveduti.
</p>
<p>Da questo matrimonio restano ai respiri della vita due maschi,
e cinque femine. Giuseppe Re d'Ungheria, e de' Romani forma giustamente le speranze del Padre, e di tutta l'Allemagna. Ha toccato l'ultim'anno del terzo lustro di sua età. L'aspetto è gracile, et avvenente, l'indole sublime, il talento maggiore d'ogni espressione. Giamai
giovane Prencipe tanto promise. Egl'è studioso, vivace, applicato,
l'educatione, che gl'è prestata dal Prencipe di Salms è sufficiente:
approffitta più però ne' studii per la felicità dell'ingegno, che per la
qualità degl'amaestramenti. Delle sue inclinationi non può per anche tirarsi
oroscopo accertato; può credersi, ch'a suo tempo sii per dar dell'occupatione a' stranieri, e della pena a' Ministri, e che l'indulgenza, ch'hora
siede sul Trono, si converti in più essatta dispositione delle cose.
Gl'essercitii suoi secondano fin hora più la volontà del Padre, e dell'
Aio, e gl'usi della Casa, ch'il proprio genio. E creduto, che possi
esser guerriero, amar le armi, e portarsi personalmente in Campagna.
Le vicende, e gl'accidenti decideranno a suo tempo. Certo che quanto
spunta da questa tenera pianta tutto mostra la perfettione del frutto
promesso.
</p>
<p>Altro germoglio di somma riuscita adorna questa Imperiale
famiglia nella persona dell'Arciduca Carlo; dottato di spiriti arditi
fa mostra d'un temperamento sommamente attivo, pronto nelle ripartite, arguto nel discorso, in tutto superior all'età sua di sett'anni.
Vive ancora in custodia delle Dame, onde poco può rillevarsi delle
sue inclinationi. Pare ad ogni modo, ch'anco più del fratello sia per
allontanarsi dalle maniere del Padre, e che possi far una figura
brillante nel mondo. Il rifflesso, che può cadere sopra questo giovane
Prencipe, è che da simil rampollo si disponga un politico inesto da
traspiantarsi nelle Spagne, e nella mancanza di successione alla
Corona Cattolica, procurar, che ricadan nella Casa que' Regni, che
ne possono perpetuar, e rillevar la grandezza. È commune opinione,
che se vi fosse un terzo genito si farebbe passar questo secondo in
Spagna, per esser elevato in que' costumi per guadegnar l'inclinatione
de' Popoli. Queste però sono massime non per anche uscite dal
 Cabinetto. Due grand'ostacoli potrian affacciarsi al tempo dell'essecutione; la renitenza de' stessi Spagnoli, et i sforzi della Francia,
che mai consentirà, che si prepari un successore alle Spagne.
</p>
<p>Cinque sono le giovani Arciduchesse presenti. La maggior
vicina all'anno XIII. Per ragion di nascita, e di sangue può credersi
sian destinate a' maggiori Prencipi d'Europa, e vaglino ad ampliar
con mattrimonii il partito. Fin hora però non è gettata la sorte, né
concepito dissegno qualunque.
</p>
<p>Da questi personaggi, che compongono la famiglia, passerò a
quelli, che formano il Ministero, i quali ancorché siano di minor grado,
sono però più adoprati, perché servono in sì gran Teatro a girar le
machine tutte, ch'appariscono sulla scena di quella Corte.
</p>
<p>Di tanti Ministri, altri sono elevati per antianità di cariche, altri
per genio dell'Imperatore, altri per necessità dell'impiego. Tra i
primi è il Maggior d'Homo Maggiore Prencipe di Diectristain, et il
Conte di Valestain Camerier Maggiore. Le cariche d'ambidue
questi soggetti, doverebbero portar la mole, et esser i cardini del
negotio, se si riguardasse agl'essempii andati, ma la loro bontà fa,
che poco s'ingeriscano nelle materie di Stato, benché habbin ingresso
nelle conferenze.
</p>
<p>Tanto per ordine de' posti sostenuti, che per geniale affetto del
Sovrano, s'attrova di gran tempo il Conte d'Harak al grado di Cavallerizzo Maggiore. E soggetto di dolci maniere, di facile tratto, egli
studia non sturbar l'orechio di Cesare, né con dimande importune,
né con rappresentanze noiose. Entra ne' piaceri del Padrone col
seguirlo alle caccie. L'Imperatore lo chiama sovente per intratenersi in discorsi lontani dal negotio, e solo portati al diletto. Viene
Harak alcuna volta admesso al negotio, o per quello spetta alle cose
di Roma, per qualche corrispondenza, ch'a quella Corte nutrisce,
o per quello riguarda quella di Spagna per esservi stat'Ambasciatore. Quest'è quasi il solo amico dell'Imperatore, et il favorito di
genio, non d'auttorità, per gl'affetti del core, non per gl'affari di
Stato. Interviene però nelle Conferenze più per capo d'honore, che
di Ministero.
 </p>
<p>Offittiali pure di Corte sono il Maresciallo apunto di Corte, et il
Maggior d'Homo dell'Imperatrice. La prima di queste cariche era a
mio tempo sostenuta dal Prencipe di Sfarzembergh; ch'è poi, come
a più degno posto, passato all'altra; riserbata quella di Maresciallo
di Corte al Vindisgratz, ch'è in Ollanda. Questi sogetti però non
escono dall'angusta sfera delle lor cariehe, e nulla s'ingeriscono ne'
politici affari.
</p>
<p>Ben vi s'intrude il Prencipe di Salms, il quale ancorché occupato all'educatione del Re de' Romani pretioso pegno della grandezza
di Casa d'Austria; ad ogni modo per l'accesso frequente appresso il
Sovrano, per qualche credito, che si procura a causa dell'impiego suo,
e per certa cognitione nelle cose militari è sovente chiamato alle
Conferenze, e ben spesso vien chiesto il di lui parere. Questo è soggetto fiammingo di nascita, e di conditione distinta, piantato alla Corte
con occasion de' servitii prestati in guerra, d'habilità conveniente,
d'aperto discorso, di tratto cortese. Benché forastiere ha posto radici
proffonde, essendosi fatto partito assai valido con l'accasamento d'una
figliola, e con l'intrinsichezza di varii Ministri. Se un colpo funesto
cambiasse la costitutione delle cose presenti e ch'il Re de' Romani
divenisse Sovrano in questa minorità, sarebbe il Prencipe di Salms
senza dubbio Primo Ministro, e primo direttor delle cose. Non ama
per certa alienatione gl'Italiani; io però procurai con successo renderlo disposto al Ministro di Vostra Serenità; giovò al suo Reale servitio, e sarà gran vantaggio cercar di mantenerlo inclinato.
</p>
<p>Alle cariche di Corte, succedon quelle, che riguardan la dirrettion degl'affari, e predominando con crisi universale il strepito dell'
armi, non caderà impropriamente sotto il rifflesso fra primi il Prensipe di Baden Loco Tenente Generale dell'Armate di Sua Maestà.
Questo soggetto è d'elevatissimi pensieri, e proportionati al gran
posto. Ha sommo valore, infinita capacità nella guerra; l'ha essercitata ne' primi anni dell'adolescenza sempre con estremo coraggio,
e con inesplicabil felicità. I suoi lunghi, e fortunati serviggi, più che
la nascita le han meritato il grado presente in età di 37 anni. Egli lo
 sostiene con elatezza, con attentione, e con intelligenza. Il suo genio
è forte, rissoluto, e costante, intraprendente anco più di quello vorebbero i Ministri disposti all'union delle Truppe, persuasi, che le
sacrifichi, oltre il bisogno, e che sii sua colpa la necessità d'unir
quasi ogn'anno un essercito intiero. Egli però sempre vince, et è
forse l'unico, che possi denominar ogni sua passata intrapresa con
i titoli della vittoria. Questa sorte felice accresce la sua natural
fierezza; non è contento delle maniere de' Ministri, e delle lor arti,
né sa navigar nel mar della Corte. Per questo sempre versa tra
mille dispiaceri, fomentati dall'insidie degl'emoli, e di chi non ama
veder radicate in quel terreno piante straniere. Cerca per la dignità
della nascita distintione d'honori; nelle difficoltà s'impatienza. Secondando la gloria de' suoi pensieri s'immerge in trascendenti dispendii;
abbisogna perciò di gratie più solide, che la generosità di Cesare poi
gl'impartisce con assegnamenti gagliardi. È sommamente cortese
con chi sa guadegnar la sua propensione. Introdotto con la Plenipotenza negl'affari di pace, non ho negletto mezzo qualunque per
renderlo inclinato ai vantaggi della Patria. Sortii felicemente l'intento,
e quando non venghino contaminati li sentimenti in lui stabiliti, Vostre
Eccellenze lo proveranno propenso.
</p>
<p>Succede il Pressidente di guerra Conte di Starembergh. Il
capo d'opera delle di lui attioni fu la famosa, e rillevante diffesa di
Vienna, ancorché i suoi nemici cerchino oscurargliene il merito. Vero
è, che com'egli nell'essercitio personale fra l'armi diede prove di
molto valore, così, nella dirrettione delle militari occorrenze, e nella
vasta disposition delle cose apparisce inferior al gran peso. Il suo
talento è di sfera più limitata, e le sue infinite distrattioni sproportionate all'urgenza quotidiana di faraginosissime dispositioni; ancorché tutto ciò fosse noto, lo promosse Cesare dalla Vice Pressidenza
alla Pressidenza di guerra. E assistito d'appoggio, e di consiglio dal
Cancelliere di Corte, in grado d'amicitia, e dal Conte Yergher in
qualità di socero. Ma vasta la mole, debole il principal istromento,
mal possono reggerla gl'esterni sostegni.
 </p>
<p>Altro carico di somma importanza, e cinto da penose difficoltà, è
quello delle finanze, ch'era appoggiato alla persona del Conte di
Rosembergh fu Pressidente della Camera. La soavità del di lui genio
era alquanto contraria agl'uffittii del suo impiego. Abbonda però di
zelo, e di fede, che con raro essempio si tenne incontaminata nel di
lui animo fra il maneggio esagerato dell'oro, e le occasioni tant'opportune ai proffitti. I dispendii crescenti delle due guerre, l'hipoteche
contratte, i fonti defficienti, et esausti di denaro, pongono in angustie
l'Imperatore, la Camera, e chi vi pressiede. Per questo riffiutò il
Rosembergh più volte l'impiego, ma l'Imperatore fu per gran tempo
renitente ad accettar la rinontia, perché quantunque potesse sperar
d'invenir teste più rissolute per l'estraordinarie esattioni, temea incontrar cori meno fedeli, e tutti gl'essempii passati ammaestrano bastantemente. Hora vien scritto, che in qualità d'aministratore sii subintrato il Cardinale di Kolonitz soggetto ambitioso d'intrudersi ne'
maneggi, che procurò insinuarsi in quelli di Pace, e che nel presente
cercerà farsi valere.
</p>
<p>La carica di Commissario di guerra, è partecipante d'economico,
e di militare per l'essattion delle contributioni, e per la disposition
de' Quartieri. È sostenuta dal Conte Caraffa soggetto, che fatto col
elevato talento fabro della propria fortuna, la sostiene fra mille contrarii, emoli, e persecutori con la forza del suo petto, e della sua
capacità, superiore ad ogn'altra. E ardito, intraprendente perspicace,
giuditioso, parti, che lo costituiscono in quella strepitosa figura, ch'è
ben nota nel mondo. Ha intrinsichezza con Chinsky, inimicitia con
Kolonitz, emulatione, o indifferenza con tutti gl'altri. Gode l'appoggio
dell'Imperatrice, e la stima dell'Imperatore, sa opportunamente valersi
di quei mezzi, ch'incatenano gl'animi. È in posto nelle congionture
presenti da far gran bene, o gran male, sempre però fu inclinato agl'
interessi di Vostra Serenità, e sarà util consiglio nuttrir questa natural
sua dispositione.
</p>
<p>Il rimanente degl'affari tutti sono diretti da tre Cancellieri.
Kinisek in qualità di Vice Cancellier dell'Imperio, supplendo alle veci
 dell'Elettor di Magonza, espedisce tutto ciò, che riguarda il vasto
giro dell'Allemagna. È soggetto sommamente versato, e d'applicatione indeffessa. Inchiodato però da contrattioni habituate, e da flussioni dolorose, e frequenti, resta ben spesso involontariamente otioso
il suo zelo.
</p>
<p>Chinsky Cancellier di Bohemia, per incombenza propria, ha la
direttion di quanto spetta a quel Regno. Tocco però da lodabil
ambitione s'è intruso nel grand'affare della pace. Egl'è di sommo
sapere, speculativo oltre il bisogno, e nascosto all'eccesso. Procede
sempre con arte, spesso con fini particolari, assottiglia le più naturali
raggioni, e confonde ben spesso più che non appiani il negotio. E
in oltre in tutti gl'affari grandemente irresoluto; ma quest'irresolutione non proviene in lui da mancanza di petto, ben da sovrabondanza d'accume, perché anche doppo stabilito un decretto, sugerita al
suo spirito dalla propria perspicacia qualche difficoltà, o diverso partito, lascia l'opra insequita, e imperfetta. Benché non sii solo nelle
materie della pace, la sua età fa, che in tutte le Conferenze habbi
il dirrettorio, e la pressidenza, onde agl'ostacoli naturali del negotio
fraposti quelli d'un genio difficile, ben può comprendersi le consequenze; l'estrema pena, et i pericoli di chi è obligato negotiar con
questo soggetto. Molti lo fugono per tali cause; altri assolutamente
negano trattar seco, e simili forme le han totalmente inimicato li
Ministri d'Inghilterra, et l'Ambasciatore di Spagna.
</p>
<p>Contrario a questo Ministro, per l'emulatione, e diverso di genio,
e di maniere, è il Conte di Stratman Cancellier di Corte, che per incombenza del proprio impiego assiste agl'affari de' Stati hereditarii; ma per
la dolcezza del suo tratto, e per la propensione del Sovrano, dirrigge
come istromento principale la vasta mole di tutti i negotii, o più tosto
la volontà dell'Imperatore, e s'avvicina alla figura se non ai titoli di
primo Ministro. S'è egli guadegnato l'inclinatione di Cesare con
l'habilità, ch'ha nell'essercitio del proprio carico, e più con i colori
di facilità, che dona all'arduo degl'affari, e coll'allontanar, o con
addattati Consigli, o con vantagiose narrative gl'oggetti molesti dall'
animo del Padrone. Certo, ch'in Corte nessuno ha maggior potere,
entra in ogni Conferenza, molto opera, e più farebbe, se più foss'applicato. Possede parti mirabili d'intelligenza, concepisce perfettamente
il negotio, lo delucida, e lo tratta con chiarezza meravigliosa. È aperto
ne' discorsi, e ne' maneggi, qualità, che tal volta pregiudica a troppo
 crederli. Io però l'esperimentai giovevole agl'interessi di Vostra
Serenità, perché dà ingresso alla penetratione, et a scoprire l'interno.
Entra com'in ogn'altro affare in quello della pace, intorno il quale null'
altro scopersi nel suo animo, che oggetti di vero bene, caminando
sempre per il retto sentiere della ragione, e verso le mette lodabili
del giusto, del possibile, e del vero.
</p>
<p>Eccendente poi è il numero de' Consiglieri di Stato, accresciuti
dal favore, o per gl'esborsi, ma questi non han parte al secreto, mentre pregiudicato nella moltitudine il credito della dignità, et escluso il
secretto, non si tratta in Consiglio di Stato, altro, quasi, che ciò, che
spetta a' particolari processi. Le materie politiche restan rimmesse
alla Conferenza, nella quale intervengono solo i denominati, e que'
Ministri deputati alle materie, ch'in quell'istante si discuttono.
</p>
<p>Infiniti altri subordinati, et inferiori soggetti, alcuni secolari, altri
religiosi, abusano della clemenza, e pietà del Sovrano, per introdursi
con indirette vie ne' negotii, e se non vagliono o per la fiachezza del
talento, o per quella del credito a ben dirrigger verun affare, servon
a confonderne molti, et a rittardarli tutti, con que' pregiuditii, che ben
spesso appariscono.
</p>
<p>Amando però Cesare sommamente i Consigli tanto per una
modesta diffidenza di se stesso, quanto perché non restino gl'eventi
in aggravio di sua illibata coscienza, inevitabile è nella Corte presente
qualche disordine non solo riguardo alle lunghezze negl'affari, ma
per l'introdotta discordia tra Ministri, quali trovandosi ogn'uno per
se stesso con valevole auttorità, rendono il Governo a guisa d'una
machina di molte ruotte, che girando con motto opposto confondono
tal volta il negotio, e non conducono alla felicità della Monarchia.
</p>
<p>Simili inconvenienti potrebbero esser sanati coll'elevation d'un
soggetto al posto di privato, ch'assumendo l'incarico degl'affari
rispondesse dell'essecutione, se la Maestà Sua persuasa di meglio
commandar fra molti, non credesse poner con l'antico asioma nella
divisione, sicurezza maggior all'Imperio. Pure l'esperienza dimostra
essere la discordia un tarlo, che ne rode i fondamenti, mentre internandosi, ogn'uno ne' soli oggetti privati, per frastornarne l'insidie, o
procurarsi gl'avvanzamenti, resta divertita quell'applicatione, che
sarebbe solo dovuta agl'interessi del proprio Sovrano.
</p>
<p>Questa costitutione di Governo, ch'è proddotta in gran parte
dal placido genio, et inesplicabil clemenza di Sua Maesta, è mal
 proportionata alla tempra delle due Potenze, con quali è obligata
cimentarsi la forza divisa dell'Imperatore.
</p>
<p>Gl'Ottomani con la barbarie, e violenza delle massime, hanno
l'obbedienza ciecca de' Ministri, sforzano alle contributioni, e costringono i sudditi a portar il peso dell'armi , et a servir negl'esserciti.
I Francesi con la vivacità, e prontezza nel commando, con l'ordine in tutto introdotto, scorgono parallella a' primi ordini l'essecutione, onde può dirsi, che la loro attività, e vigilanza produchi
la loro fortuna, et è gran incanto, o gran sorte, che tutti piglino le
mode vane di quel Regno, e nessuno i modi tanto importanti di far
la guerra, e le massime del cabinetto.
</p>
<p>In Germania regnano dunque per molte cause degl'inconvenienti, et alcuni sono inevitabili. Il temperamento pesante della Natione,
l'auttorità dipendente di chi governa, e la neccessità, che molti commandino, cagionano le lunghezze, et altri ben essentiali discapiti.
Spesso accade, che le mature dispositioni, et i stessi dispendii, per
esser o troppo lentamente, o pocco cautamente adoprati, si convertono a danno di chi gl'impiega, onde alcuna volta succede come a'
stomachi sconcertati dal veleno, convertiscono in mortal humore
gl'alimenti, e la sostanza migliore.
</p>
<p>Deve però giudicarsi della robusta complession di quella Monarchia dai rifflessi, ch'anco nel mezzo a tant'interne imperfettioni, si
conservi non solo in stato di vigore, ma facci maggiormente conoscere la propria forza, potendo dirsi, che le due guerre, ch'occupan di
presente l'Imperatore, habbin servito di pietra di paragone, per far
conoscer il poter solido, et esagerato de' proprii Stati.
</p>
<p>Questi si dividevano in hereditarii, et elettivi. Al presente per
gl'errori de' sudditi, sonno tutti riddotti ad una medesima conditione.
L'Austria, Moravia, Silesia, Stiria, Carintia, Carniola, il Tirolo, et
alcuni Stati della Svevia, sono antichi, e furono sempre hereditarii
della Casa. La Bohemia l'è divenuta doppo la contumacia de' Popoli,
che prese audacemente l'armi, per scuotter il giogo, se l'han posto
più pesante, e decaduti da' privileggi, servirono l'armi loro contro
la propria libertà, perché sottomessi dalla forza maggiore perderono
il cospicuo dritto d'eleggere il loro Re. L'Ungheria gode fin hora
questo vantaggio, ma ne' primordii, e nel progresso di questa guerra,
inalzata la bandiera della ribellione, e le audaci fronti della rivolta,
domò l'Imperatore l'ardir contumace del Regno, e trionfò egualmente
 de' ribelli, e de' Turchi, così per doppia conquista, e con l'esempio
della Bohemia, passò anch'egli alla conditione d'hereditario.
</p>
<p>L'estesa di questi Stati tutti ubertosi, popolati, e con numero
grande de Nobiltà dovitiosa, costituiscon per la situatione, et oppulenza loro in sommo grado potente il loro Sovrano. Considerato poi
oltre modo, lo rende la qualità di Capo dell'Imperio, il di cui titolo
quantunque non le dii in essenza, ch'un'imagine di sovranità, l'auttorità ad ogni modo, che vi conserva, non lascia oltre i splendori del
posto di donarle vantaggi di notabil rimarco.
</p>
<p>È difficile dir con giustezza le rendite, che riccava Cesare di
tante Provincie, perché consistendo principalmente in contributioni,
e tasse estraordinarie, non si dà egualità, o proportione negl'anni,
ma la riccevono solo dai tempi, e dalle congionture a misura della
dispositione de' sudditi, e del bisogno, e prudenza dell'Imperatore.
</p>
<p>Le ordinarie, e naturali finanze, non sono quasi da nominarsi
a paragone di quello, ch'estraordinariamente si spreme, e degl'esagerati dispendii, ch'a tutto il mondo appariscono. Vien creduto,
che l'annua, e natural rendita dell'Imperatore oltrepassi di poco li sei
millioni di fiorini. Tra li più purgati fonti è quello delle minere dell'
alta Ungheria, le quali offerendo in questi ultimi tempi più dovitiose
del solito le proprie viscere, hanno in qualche parte proportionato
la loro beneditione (così chiamandosi la ricca rendita delle minere
Imperiali) all'urgenze cospicuc d'una guerra voraginosa.
</p>
<p>La somma poi a che ascendono le tasse, estraordinarie contributioni, et imprestiti, è senza certe misure, tanto perché dipendono
dalle congionture, e dal caso non sempre eguali, né egualmente
pronte essendo l'esattioni, quanto perché non hanno tempi preffissi,
mentre molte sussistono, anche quando regna la pace, anzi nel godimento della medesima quasi sempre ascendono a più gl'estraordinarii
proventi, che le fisse rendite, al che sono i sudditi accostumati.
</p>
<p>Molto dunque contribuiscono a Cesare le provintie, e Regni,
che le son soggetti, havend'essi d'aggravio oltre il contante vivo,
alloggi, quartieri, et altri pesi eccedenti, che rissultano a proffitto
dell'Imperatore; con tutto ciò vien creduto, che sarebbe assai più
dovitioso, se la sua clemenza fosse men indulgente, tanto verso l'universale de' sudditi, che non vuol in eccesso aggravati, ancorché opulenti; quanto verso gl'esattori, che dilapidano a man salva, e però
con indiscrettione. Passando per questi alvei ingordi ciò, che deve
 confluir negl'erarii del Prencipe, resta la maggior parte dell'oro
distratta in riccamente nutrire, ma già mai satolar l'insatiabil voracità di questi mostri, che divorano per così dire intieramente
lo Stato.
</p>
<p>Riporterebbe Cesare non leggero soccorso dai Mesi Romani,
ch'è una contributione, che le dà i memhri d'Imperio, quando egli
cimenta le proprie forze per il bene commune. Ne gode l'assegnamento da quegl'anni, che s'attrova in guerra colla Francia, ma
quest'è un sovegno prima disperso, che riscosso, mentre per ordinario
rimane a proffitto de' Prencipi medesimi, che dovrian contribuirlo;
o a titolo de' sussidii per mantenerli nel partito, o a riguardo de' Quartieri per renderli contenti. Tuttavia sempre rissulta in vantaggio,
perché molto di ciò, che non venisse assegnato, esser dovrebbe
somministrato in contanti.
</p>
<p>Come non può dirsi quanto veramente entri ne' scrigni dell'Imperatore, così è difficile rappresentar quello n'esca; basti dire, ch'alcuna parte è assegnata al mantenimento della Corte; molto impiegato
nell'abbisso della guerra; non poco disperso in pensioni, e benefficenze
inutili; moltissimo poi, come s'è detto dilapidato, e consumato con
quel danno, che ben spesso apparisce nelle mancanze del bisogno, e
nelle dilattioni a tutte le occorrenze.
</p>
<p>Non portato il temperamento della Natione a certo rifflesso, si
può asserire con assai verità, che manchi di previdenza, e perciò
anche ne' tempi più quieti mai si pensò a riempir antecipatamente i
vuoti erarii, per le esigenze future. Pare la costitutione del Governo
incapace di questa provida, e necessaria preavertenza, quando gl'esempii andati non ammaestrino, e sveglino una maggior attentione.
</p>
<p>V'è chi con molta ragione sostiene, che l'armi, et il denaro
siano i Cardini de' Regni, e che a misura, che questi si sostengono,
posa la potenza, o con solida sicurezza, o con dubietà vaccillante. Per
questo unendo così forti sostegni dello Stato, sarà giusto passar da
quanto spetta alle finanze, a ciò riguarda la forza dell'Imperatore, et
al numero, e qualità delle sue Truppe.
</p>
<p>Sempre per decoro dell'eccelso posto, per diffesa dello Stato,
per terror de' nemici, hebbe Cesare un ben composto essercito, tenendosi in pace armata, o in guerra ben proveduta. Le due presenti
hanno poi rinvigorite le massime, a segno che sotto il commando de'
suoi Generali in più parti militano vicin a centomila soldati di regolate
 Truppe Allemane, la maggior parte vetterane, e scielte, oltre i corpi,
che s'uniscono degl'Ungheri, e Rasciani, che quantunque di numero
incerto, non lascian alcuna volta di giungere sin a ventimila.
</p>
<p>La guerra d'Italia attrahe un corpo rillevante di queste forze, e
sono forse li più scielti, e li più conservati regimenti, perché senza
sfortunevoli incontri, si sono di lungo tempo trovati in comodi, e
ricchi Quartieri, senza disaggi, sempre nell'abbondanza, et assistiti
d'ogni requisito. Hora sono sotto il commando del Conte Caprara,
cauto, e ben intendente Generale, che saprà a costo d'amici, o nemici
mantenerli in perfetta costitutione.
</p>
<p>Al Rheno ancorché habbi Cesare fidato la diffesa di quel Real
fiume all'ampiezza per così dire delle sue acque, alla custodia de'
circoli convicini, e nell'andate Campagne alle Truppe dell'Elettor di
Sassonia, ha però a quella parte un numero di otto in dieci milla
Combattenti, sotto la direttione del Conte Stirum.
</p>
<p>La Transilvania vien custodita dalla vigilanza del General Vetterani, che vi commanda buoni Tedeschi, oltre quel numero de' Rasciani, et
Ussari, che può raccogliere a misura delle congionture.
Doppo l'infelice colpo riccevuto a quella parte dall'Haisler, che
costò poi a Cesare oltre tante perdite quella fatale, e quasi sopra
naturale di Belgrado, fu rinvigorita quella Provincia di questo nervo
considerabile, che la presserva dall'interne commottioni de' Popoli,
de' quali pur troppo fu conosciuto non poter fidarsi, e dagl'esterni
insulti del Teheli, e Tartari, che di continuo la tengono minacciata.
</p>
<p>Nell'Ungheria poi sotto il rissoluto commando del Prencipe
Luigi di Baden s'attrovano quarantaduemila soldati, composti sopra il piede
vecchio, parte di soldati agguerriti, parte di recrutte, e questo fu sempre
l'essercito il più hazardato, il più vittorioso, ma che inaffiò sovente
le palme stesse col proprio sangue, e che nel mezzo alla maggior
gloria si trovò abbattuto, e languente, per l'eccessive fatiche, e
lunghissime marchie. Quest'Armata viene quasi ogn'anno nuovamente
costrutta, et è miracolo del potere il rivederla tante volte ravvivata,
e rimmessa.
 </p>
<p>In altri tempi sarebbe stata minore la meraviglia, perché furono
l'Imperio tutto, la Moravia, Silesia, e il Regno di Bohemia vere fucine
d'Armati, ma in questo secolo di ferro, fra un consummo così universale di gente, si disperde la materia a segno, che manca a quelle
tanto feraci miniere d'huomini, gente per far soldati.
</p>
<p>In quest'anno si sarà più del solito preservato l'essercito, tenuto
lontano dalle grand'attioni, et assistito dall'armamento, naval sul
Danubio, ch'haverebbe dovuto render sicure, e pronte le vettovaglie,
e soccorrere i stanchi, et amalati, che sogliono cagionar sempre le
maggiori diminutioni.
</p>
<p>Di gran tempo fu conosciuta neccessaria la diffesa particolar
del Danubio; molte volte deliberata; per gran tempo differita. Resi poi
insofferibili i danni inferiti da' Navilii Turcheschi, la neccessità fece
esequire la legge, et i decretti dell'Imperatore. Il bene si può in
avvenire sperar anco maggiore, se non per coglier vantaggi sopra
nemici, per impedir almeno all'essercito Cesareo i malori.
</p>
<p>Il rimanente delle Truppe dell'Imperatore son impiegate in
molti pressidii della Bassa Ungheria, e di tutte le Città, e piazze de'
Stati Imperiali.
</p>
<p>Le Truppe Allemane, per poco sian aguerite, riescono universalmente di sommo valore, in particolare per due qualità mirabili nel
militare, e sono la sofferenza estrema nelle più eccessive fattiche, e
la cieca incomprensibil obbeddienza del soldato verso gl'Ufficiali.
Questa perfettione però ha i suoi gradi, giudicandosi, che la Cavalleria eccelli sopra l'Infanteria. Serve il Tedesco più volontieri a
Cavallo, ch'a piedi, onde in tempo di leve, e recrutte mai si leva la
Cavalleria, che non sii prima l'Infanteria completa. Gl'antichi Raiteri
erano inespugnabili per la lor fermezza, che in parte conservano nel
combattere. Coperti tutti d'Armature, formavano nel loro imperturbabil
contegno una muraglia di ferro; al presente è alquanto diminuita
questa lor forza, perché doppo la Campagna di Nizza, che per la perdita de' Cavalli obligò il soldato a gettar l'armatura, non ne furono
più coperti, ancorché si pensi di rimetterle nell'essercito.
</p>
<p>Sarebbe allungar tropo i tedii all'Eccellentissimo Senato, dar un'esatta
contezza de' Generali, basta rifflettere, che la guerra sempre ne fa, e
sempre ne consuma, e rare volte quelli, che succedono, sono migliori
di quelli, che periscono. L'Imperatore ne ha molti, e di molto valore;
però, tuttavia si deplora la perdita del Duca di Lorena, ch'alla
 fortezza del petto, e del braccio univa la dirrettion della mente, et
il credito nell'essercito, e nel consiglio, e ben si sono conosciuti gl'infausti effetti della Parca, che lo tolse alla sua Casa, a Cesare, et alla
Christianità. Ad ogni modo se il valore, e numero di tante forze disciplinate potessero unite in un sol corpo, e sotto ad un sol capo aggire
con tante braccia contro ad una sola potenza, tutto piegerebbe sotto
l'Aquile spiegate, et il solido potere dell'Imperatore, ma il più avveduto de' suoi competitori ben conoscendo questo vigore, non cerca,
che diminuirlo col separarlo.
</p>
<p>Per questo procura, che durino le due guerre, che sono d'eccessivo peso; in oltre studia i mezzi di portare la divisione tra gl'Aleati
stessi, e questo può più facilmente, ch'altrove succedere nel vasto
corpo Germanico; tanto per i varii interessi de' Prencipi, che lo compongono, che per la zizania, che vi si va seminando.
</p>
<p>Per discendere agl'interessi della Corte con le potenze straniere
può dirsi, che sopra esso gran corpo della Germania, non essercita
l'Imperatore quell'auttorità, che per la dignità di capo alcuno de'
suoi Consiglieri, vorebbe, ch'egli assumesse. Questa moderatione
però non è disgiunta dai sentimenti della prudenza, essendo un tal
composto come una fiera, che accarezata, e blandita, è capace di
docilità, ma facile ad irritarsi, contro la mano, che prettendesse
regerla con la sferza.
</p>
<p>Vien giudicato, che se l'Imperio vedesse fortemente dominare la
Casa d'Austria, portato per massima fondamentale, a non soffrir un
auttorità trascendente, e per proprio interesse a desiderar l'equilibrio,
cercasse d'abbassare la troppa elevatione, e di dar contrapeso all'eccedente grandezza. Per questo le maniere soavi, e ripiene di giustitia,
con quali si dirrigge Cesare, fan ch'egli sii in ottima intelligenza con
quasi tutto l'Imperio.
</p>
<p>Baviera è rittenuto dai vincoli soavi del Matrimonio, ch'ha
contratto con una figlia dell'Imperatore, et ad ogni hazardo s'è sempre altamente dichiarato per Casa d'Austria. Solo potrebbe rallentar
la perfetta unione la mancanza del Re di Spagna senza successione,
mentre Baviera per i dritti della moglie unica figlia della deffonta
Imperatrice Margherita sua madre, Infanta di Spagna, prettenderà a
gran parte di quella vasta heredità, e la nascita hora seguita d'un
Prencipe fortifficherà le sue raggioni. Può essere, che quell'Elettore
habbi con tanta premura affettato il Governo di Fiandra, per trovarsi
 in qualche modo al possesso di alcuna portione de' Stati Cattolici, se
ben v'è chi crede, che sorgendo quelle lacerate Provintie nelle fauci
d'una potenza conquistatrice, e sempre fortunata, sii pentito d'haverne procurato il Governo.
</p>
<p>Con l'Elettor Palatino visibile è la congiuntione d'affetto, e di
sangue, essendo fratello dell'Imperatrice Regnante, e tanto honorata,
e benefficata quella Casa, che senza peccato d'imperdonabil ingratitudine, non può non esser intieramente devoluta agl'arbitrii dell'Imperatore. Anzi passano fra i più fissi pensieri dell'Imperatrice, e forse
del Monarca stesso nuove, e maggiori prove d'affetto, credendosi
possi esser destinata in isposa al Re de' Romani l'ultima delle sorelle
di questo Prencipe, et in consequenza dell'Imperatrice coetanea dello
stesso Re.
</p>
<p>Brandemburgh è negl'interessi dell'Imperatore più che per
debito de' suoi Stati, per un implacabile, e natural avversione alla
Francia, contratta fin nel tempo della vita del Padre, onde può giudicarsi, che se non termina la guerra, non lasci d'essere nel partito
presente. Con la Corte di Vienna nacquero però de' sconcerti a causa
dell'heredità di Saxem-Lavemburgh, ma la prudenza, gl'interessi, e
la desterità fan, che questo seme di discordia giaccia sepolto, e senza
proddur mali effetti per hora.
</p>
<p>Doppo la morte del deffonto Elettor di Sassonia, pareva il presente tutt'inclinato a Casa d'Austria, ma varie prettese de' Quartieri,
che sono gl'ordinarii scogli, ne' quali urtano tutte le negotiationi con
Prencipi d'Imperio, intepidiscono l'ardor della preparata intelligenza;
poi l'ultimo fatto dell'arresto del General Cheningh, par che l'habbi
intieramente scemata; può credersi ad ogni modo, che se non sarà
favorevole, non habbi ad esser contrario nelle congionture presenti,
ancorché la Francia non sii per mancar d'approffittar in quanto le
sarà permesso di simili dissapori.
</p>
<p>Gl' Elettori Ecclesiastici sono tutti negl'interessi dell'Imperatore,
quello di Colonia, come fratello di Baviera è immancabile. Magonza
ammaestrato dagl'errori passati, non si può credere, che riccadi ne'
stessi pericoli di tutto perdere, e Treveri anco nel mezzo alle maggiori vessattioni, e iatture, conserva sempre il core Tedesco, e pieno
d'affetto, per la Maestà dell'Imperatore.
</p>
<p>La Casa di Brunsvik, e particolarmente il Duca d'Hannover, ha
per massima di navigar col vento delle congionture, e degl'accidenti.
 Egli cogle i proffitti, dove le son presentati: doppo haver datto mille
gelosie, e preso forse de' grand'impegni per l'honore dell'Elettorato,
si rigettò negl'interessi di Casa d'Austria, hora, che nuovamente nel
punto dell'essecutione, s'intorbidano le di lui speranze, si rende vaccillante la sua costanza, e le sue promesse, e par che vogli richiamare dall'Ungheria le Truppe concesse. Di questa Casa mai potrà
havere l'Imperatore stabile sicurezza, mentre ella si conduce più,
ch'ogn'altro colla sola cinosura del proprio interesse.
</p>
<p>Gl'altri Prencipi, e circoli della Germania, come inferiori di
forze, seguono la fortuna de' più potenti, massime nelle congionture,
che corrono, nelle quali radicati con animosità gl'impegni della
guerra ne' più auttorevoli, rapiscono questi, o con gl'allettamenti, o
con le minaccie gl'arbitrii de' più renitenti.
</p>
<p>Rappresentata l'intelligenza di Cesare coll'Imperio, saran portati i rifflessi a quella con gl'altri Prencipi, ma invilupate dalla crisi
presente con estraordinaria rivolutione le cose, lasciando l'ordine
della maggior dignità de' Prencipi, sarà seguito solo quello dell'aleanze, e degl'affari correnti, ond'alla conoscenza de' particolari interessi, vada unita l'Idea universale di ciò, che di più rimarcabile
emerge nel Mondo.
</p>
<p>Con la Corte di Spagna è naturale, hereditaria, et utile la corrispondenza, e durerà sempre non solo per gl'instinti del sangue, ma
per gl'instituti di buona politica. Vero è, che la Spagna più rittrahe
di vantaggio dall'Imperatore, che non ne dii; tuttavia se dal canto di
Cesare i proffitti dell'unione non sono essentiali, i discapiti della
desintelligenza, sarian al sommo grado dannosi; per questo si coltiva
con somma attentione. La maggior parte delle più gravi materie, prima
de stabilirle si communicano in Spagna, o al suo Ministro, e par che
tutto s'operi di concerto. Con questa confidenza non solo, ma con i
reciprochi concorsi di molte gratie s'alimenta l'amore. La Corte di
Vienna conserva però sempre un'aria di magioranza, e ben spesso un
predominio negl'affari, il quale però non si affetta, ma s'essercita alle
congionture. La mancanza di successione al Re Cattolico, fa che si miri
a gran parte di quella vasta heredità, e perciò come fu detto, si vorrebbe far passar l'Arciduca Carlo a Madrid, ma si crede ancora prematura la rissolutione. L'ambasciator Cattolico in Vienna gode mille
prerogative. Il presente Borgomainero s'insinua oltre modo ne' Consigli. Ha però più i riguardi, che gl'affetti dell'Imperatore, perché di
 genio forte, et ardito, s'esprime con vigore, e più costringe di
quello persuada il Sovrano. Perciò molte materie, che pur riguardan la
Spagna, si consultano a parte. È inoltre Borgomainero il maggior
nemico, ch'habbi la guerra d'Ungheria, da dove cerca, benché meno,
che per il passato, distraher le forze, per rivolgerle contro la Francia,
guerra, ch'i Spagnoli fanno coll'armi di Cesare, e de' Collegati: ancorché l'Ambasciator Cattolico appoggi con vigor eccedente massime
tali, et habbi la Maestà dell'Imperatore molta condescendenza per la
Corte di Spagna; ad ogni modo se questa sola fosse la remora, non
valerebbe a trattener un sol momento l'inclinatione di Cesare, naturalmente portata alla Pace.
</p>
<p>Quello, ch'ha maggior potere è l'Oranges, il quale ha preso una
superiorità così forte sopra i suoi Collegati, ch'è quasi offensiva alla
gloria di tutti loro. Ma la Corte di Vienna, et ogn'uno de' Prencipi interessati l'han supposto nelle loro speranze, come il rendentore della
commune libertà. Tuttavia gl'affari stan in billancia, e può essere, ch'in
avvenire anco più pesate siano le massime, tanto più, che la gelosia
di stato non andando mai disgiunta da' Prencipi, si è comminciato a
sospettar l'Oranges stesso di troppo attaccato a' proprii particolari
interessi, e che miri non a progressi di proffitto commune, ma ad
assicurarsi la Corona in capo con la destr'armata, e fortifficata dal
ferro, et appoggio de' Collegati. Con tutto ciò l'intelligenza coll'
Oranges è perfetta. A misura di questa tale è quella colla Inghilterra,
et Ollanda, Potenze, con quali militano i medesimi riguardi.
</p>
<p>Quest'unione con protestanti; gl'assensi dati per cacciar dal
Trono Naturale il Re Giacomo, et i rimproveri fatti dalla Francia
alla pietà dell'Imperatore, perché sostenghi con l'unione del suo partito gl'heretici contro la giusta causa d'un Re cacciato, per haver con
troppo zelo appoggiato l'interesse della religione, havean risvegliato
interni rimorsi nell'animo veramente Christiano di Cesare; ma gl'auttori della guerra, e quelli che hanno con eccedente passione, con i
Consigli, e con le proteste soffiato in questo gran foco, han poi anche
cercato di sanar l'interno religioso di quel Sovrano, e di calmar, et
appagar la di lui coscienza.
</p>
<p>Le ragioni furono, che come la giustitia si serve del ferro istromento ordinario della crudeltà, per troncar i capi rei, e purgar da'
 malvagi il Mondo; così esser permesso servirsi delle nationi ribelli a
Dio, come d'istromento, apunto per sanare i stati da' mali cagionati da
tante desolationi, et incendii portati con violenza nelle viscere di
tanti stati innocenti. Più volte essersi veduto, che Dio medesimo per
castigar i pecati de' Regni, e dei Re, s'era servito de' Popoli più infedeli, tirando hor dal Settentrione, hor dall'Oriente le nationi più
Barbare, e permettendo la sanguinosa inondatione de' Paesi più benemeriti della Chiesa. Al presente convenir credere, che la volontà
Divina più che l'impegno degl'huomini habbi promosso l'unione di
tanti Prencipi per se stessi separati d'interessi, d'inclinatione, e di fini,
et haver parlato con questo miracolo, perché ogn'uno apra gl'occhi,
e conosca la necessità dell'abbassamento di quella Potenza, che con
trascendente fortuna, e con abuso della medesima era in camino di
troppo salire.
</p>
<p>Certo è, ch'al presente sopra questo punto l'Imperatore s'è accommodato all'interesse di Stato, e leggittima le attioni della guerra
con la necessità della diffesa per esser stato attaccato.
</p>
<p>Le speranze poi d'internarsi con facilità nelle viscere della
Francia, persuasero il gran decretto di sostener il Duca di Savoia, et
oltre questi oggetti si prettese di dover soccorrerlo per atto di gratitudine, giudicandosi, ch'i di lui Stati siano divenuti vittima del commun
interesse. Questo sentimento fa pure, che quanto può bramare quel
Prencipe tutto ottenghi, onde si scorge oltre li spuntati honori, ch'il
suo Ambasciatore ha gran vantaggio ne' maneggi non solo, ma alcuna
volta nelle marche ancora di stima, che va procurando alla Corte.
</p>
<p>Così l'intelligenza colla Savoia è perfetta, e durerà almeno, fin
che continueranno gl'impegni presenti. Fu studio di quell'Ambasciatore di uguagliarsi di troppo al Ministro di Vostra Serenità, onde vi fu
bisogno di tutta l'attentione, e vigor di spirito, per conservar que'
dritti, che per dignità superiore, e per antico possesso, saran sempre
dovuti alla Maestà della Patria, et a chi deve sostenere le veci.
</p>
<p>Degl'altri Prencipi d'Italia, sarebbe superflua una lunga digressione, mentre sotto al sguardo della Publica prudenza apparisce la
costitutione de' loro interessi. Chiede al presente Cesare da ogn'uno
d'essi il commodo de' Quartieri, o l'utile delle contributioni. Genova
col dichiarirsi neutrale vorebbe cercar d'esimersene, ma circondata
da tutte le parti dalle forze di Casa d'Austria, trovandosi con pegni
tanto pretiosi, per gl'effetti, ch'i di lei sudditi han ne' Stati Spagnoli,
 ha di gran tempo formato a se stessa una cattena, che prima serviva
di dolce unione, hora riesce di duro peso.
</p>
<p>Il Gran Duca procura sottrarsi con le gelosie, che dà di gettarsi
in braccio ad altra fortuna; ma cauto, e saggio, è facile procuri salvar le aparenze, e con mano nascosta somministri quanto basti per
togliersi alle vessationi.
</p>
<p>Mantova soffre la forza de' due partiti, e fu sempre sensibile alla
Corte di Vienna, che Prencipe tanto congiunto si fosse lasciato rapire
dagl'incanti dell'oro a sposar altri interessi. Al presente per gl'affari
di Guastalla esacerbato, è facile, che non uniformi le massime, et i
Consigli, ch'alla sola necessità. E gran tempo, che l'Imperatore conobbe nulla poter sperare dal genio del Duca. Procurò la Regina di
Polonia, hora Vedova del Duca di Lorena, per l'heredità a lei spettante dell'Imperatrice Eleonora, ch'il Duca di Mantova facesse dichiaratione vantaggiosa a lei, et a' figlioli nel di lui testamento, ma
ripugnando a tutto ciò, che piace, o favorisce la Casa d'Austria,
negò compiacerla, né dev'esser stupore, ch'a tant'aversione si corrispondi nelle note maniere.
</p>
<p>Il Duca di Parma, ancorché congionto alla Casa di Neuburgh,
cerca salvarsi al favore dell'altrui raccommandationi; lo stesso fa
quello di Modena, ma nulla giova, et tutti gl'accennati Prencipi soccomberan in fine alle contributioni, perché la forza maggior li circonda, e la spada vicina le fa chinar il capo, per non esser più fortemente colpiti.
</p>
<p>L'impegno preso dalla Corte di Vienna nell'occorrenze di questa
Provintia, fu prodotto insensibilmente, prima si saria bramata solo la
demolitione di Guastalla poi si tollerarono più che si consigliassero le
rissolutioni di Fuensalida. In fine le dichiarationi della Savoia, e le
concepite vaste speranze fomentate dall'Oranges, strascinarono ne'
noti impegni. Hora par, che si tirino mottivi di consolatione dal rifflesso, ch'habbino l'armi Cesaree rilevato l'antica veneratione verso
l'Aquile Imperiali, che di sì gran tempo non furno spiegate nella Provintia. Quello v'è d'apprendersi è, che piantino un piede troppo fermo
nel Stato di Milano, e nella probabile, et imminente disaventura, che
la Corona di Spagna resti senza successione, procuri l'Imperatore
col mantenere la forza in quel Stato, assicurarsi d'una parte essentiale della prettesa heredità de que' Regni.
 </p>
<p>Con Svizzeri fu ne' principii della Guerra assai buona la corrispondenza, e durò, fin che le speranze di togliere alla Francia il nervo
considerabile di quella bellicosa natione, lusingò la Corte di Vienna,
ma disingannata dal conoscere insuperabile la venalità de' Svizzeri
stessi, che seguono il partito, e la mano, che proffonde, ha convertito
l'intelligenza in diffidenza aperta, né più si tengono né men nel
numero de' neutrali.
</p>
<p>Le Corone del Nort si sono conservate spettatrici nelle massime
rivolutioni, che corrono, dirigendosi a misura de' proprii interessi, si
son servite dell'aure più favorevoli, hor adherendo, hor allontanandosi da' partiti. Han procurato con riuscita scaldarsi a quest'universal incendio, ond'hanno non leggermente approffittato del Commercio.
La corrispondenza con esse fu sempre coltivata dall'Imperatore,
che tiene alle Corti di Svetia, e Danimarca suoi proprii Ministri.
Anch'il Portogallo s'avvantaggia nel traffico nelle combustioni presenti. Tra Cesare, e quella Corona sono uniti gl'affetti, per i gradi
del sangue, havendo quel Re in moglie una sorella dell'Imperatrice,
ma disgiunti li Stati, e gl'interessi, null'altr'accade ch'accennare
esser ottima l'intelligenza, che passa tra le due Corti.
</p>
<p>Già, che parla il strepito di tant'armi, si doverebbe tacere per
quello riguarda la Francia. La guerra viva, che sussiste, palesa bastantemente il stato, in cui s'attrovano gl'interessi tra queste due Potenze. Anche fuori della guerra la gelosia di Stato regnarà sempre
fra loro. Il principale mottivo, ch'hebbe la Francia di sfoderar l'armi
contro i Stati dell'Imperatore, fu di trattener il rapido corso delle di
lui vittorie, e della crescente grandezza. La più forte ragione, che
rittiene gl'Aleati d'Imperio di riddursi ai proggetti di pace, e che
prima convenga abbassar quella del Christianissimo, onde saran sempre radicati questi sentimenti, tenendosi ben spesso fra Prencipi, che
l'agrandimento altrui sii diminutione del proprio essere.
</p>
<p>Si credeva, che questa grand'unione dell'Imperatore, della
Spagna, Inghilterra, et Ollanda con l'Imperio, e Prencipi Confederati,
come nata senza essempio, e con meraviglia, così producesse effetti
corrispondenti alla sua mole, et al suo potere, ma è stato un Colosso,
che animato da più intelligenze, ogni parte poi havendo per così dire
un'anima particolare, non è stupore, se le operationi divertite da più
privati riguardi, non riuscirono di frutto a communi interessi d'una
sì grand'Aleanza.
 </p>
<p>All'incontro la Francia opera con un sol volere, et ancorché
circondato da ogni canto il Regno d'Armate ostili, ad ogni modo per
la forza d'una sola intelligenza operatrice, non solo lo cuopre, ma
porta sensibili offese a' suoi principali nemici.
</p>
<p>Ma di tutte queste Potenze può dirsi, che sì lunga, e sì dispendiosa la guerra, consunti da tutte le parti li Stati, snervati di soldatesche, impoveriti di denaro, si combatta di già fra loro, più con
l'ostination degl'impegni, con l'implacabilità degl'odii, e con le speranze immaginarie di vantaggiosi accidenti, che con la forza dell'armi hormai fiaccata, o coll'interesse de' Prencipi, che sarebbe nel
riposo.
</p>
<p>Pure è impossibile esprimer dove sii per terminar questa gran
crisi, che con motto così universale d'armi, e di sangue, agita da
tutte le parti l'Europa.
</p>
<p>Nel mezzo all'universale è ben conosciuta stanchezza, non apparisce, ch'un'ancor imperffetta speranza, mentre la Corte di Vienna,
che si lasciò fin hora condurre dalle massime de' Confederati, pare,
che vogli ella stessa dar motto a maggiori facilità col mostrar disposition d'ascoltar i proggetti.
</p>
<p>L'affare però è di lunga digestione, d'intreccio spinoso di riuscita difficile. Tant'interessi fra se stessi opposti; tante volontà;
tanti dissegni mal si potran unire. I prilimari stessi, et i concerti formeran un ben dilattato negotio. La garantia sarà punto di sommo
rimarco, non tutti i Prencipi Aleati potendo giurar in man del Ponteffice gl'impegni della lor fede.
</p>
<p>Non sarà punto di legger discusione la scielta de' Mediatori;
Hannover, e la Svetia si son offerti, e furono più graditi con parole,
ch'accettati con l'animo. La Polonia aspira all'honore di questo trattato. Il Papa, per la dignità del posto n'haverà gran parte, ma i prottestanti sempre impediranno, che non sii intiera. La saggia condotta
dell'Eccellentissimo Senato, il credito di consumata prudenza; il posto
glorioso, che con dignità sostiene nel Mondo, lo pongono in un cospicuo
prospetto. Quando si produchi a tempo senz'affettar desiderii, e
senza negliger gl'invitti dell'occasione, si vedrà la Serenissima Republica
in quel grado d'honore, e di stima, di cui fu da sì gran tempo in
possesso.
</p>
<p>L'Imperatore, e gl'Aleati, esaminando l'estesa esagerata delle
lor forze, dilattano più i discorsi, che le speranze alla prettesa di
 riddur le cose alla pace de' Pirenei. La Francia all'incontro vedendosi sostenuta dalla propria forza raccolta, e dalla costanza di sua
fortuna, va rittenuta nelle offerte, e se tutto non potrà conservare, è
facile, che rendi solo ciò, che non le complirebbe guardare.
</p>
<p>Chi volesse minutar le parti di questo gran negotio, tocherebbe
i confini dell'infinito, onde lasciando quanto concerne l'aleanza d'Imperio, la guerra, e la pace di Christianità, mi riddurrò come più
spettante agl'interessi di Vostra Serenità, alla Sacra Lega, in cui ha così
gloriosa parte il Publico Nome, et a ciò spetta alla guerra, e pace col
Turco, senza lasciar d'inserire, quanto concerne gl'interessi particolari de' Prencipi Confederati, e quelli tra Cesare, e la Republica
Serenissma.
</p>
<p>È il papa, per i sacri privileggi dell'auttorità insieme il Capo
della Christianità, e di questa Lega, che stretta con i nodi indissolubili della religione, e della fede, doverebbe pur havere indissolubile
l'essere.
</p>
<p>Quant'al particolare della corrispondenza tra la Corte di Roma,
e quella di Vienna, ella è soggetta a vicende, perché cambiandosi
ben spesso nella sede di Pietro il Pastore, secondo le inclinationi, e
la condotta d'esso, sussiste, o vacilla l'intelligenza. Sempre sta radicata una gelosia, ch'i Ponteffici troppo adheriscano alla Francia,
onde molto si sta attenti a questo punto, per arguire dalle loro operationi gl'interni sentimenti dell'animo, et a misura delle benefficenze, si giudica dell'affetto.
</p>
<p>Sono ben note le amarezze col precedente Pontifficato, gl'invalsi
sospetti di partialità verso la Francia, e per la promottione del Cardinal di Turbino. Nel presente si sono insensibilmente assopite, e
qualche soccorso opportunemente rilasciato a Cesare per l'urgenze
dell'Ungheria, unito alle speranze di più generosi sovegni, raddolcì
gl'animi, e comprò la benevolenza. S'admise il Nontio Tanara coll'ombre stesse di qualche aderenza alla Francia, e si gradiscono i di
lui uffitii per la pace di Christianità. Fin hora i Spagnoli non han
potuto interessar l'Imperatore ne' loro dissapori con Roma, né v'ha
apparenza, che si lasci tirar negl'impegni.
</p>
<p>Fu per qualche tempo massima del Papa d'alienar la Corte
Cesarea dalla pace col Turco, credendo uffittio del sacro suo carrattere mostrar questo zelo della maggior oppressione degl'infedeli. Ma
in fine accommodando alle congionture infelici de' tempi il riflesso,
 par, ch'i di lui Ministri lascino in presente, che senz'ostacolo
procedino le rissolutioni, ch'intorno tanto negotio si vano prendendo.
</p>
<p>Per la dignità del carrattere, per le passate premure, e parte
havuta in quest'aleanza, e per l'auttorità sacrosanta, di cui è rivestito, è come s'è detto considerato il Ponteffice per capo della Santa
Lega, ma scarsi a proportion di quanto operan gl'altri Prencipi, i
concorsi, e gl'aiuti, non si considera in lui, che l'imagine del più
degno posto, et i nudi titoli d'una figura, che farebbe maggiore, se
con più larga mano supplisce a quelli impegni, ne' quali ha colocato
tutti i Ponteffici successori, l'efficace, e religiosa premura, con cui
Innocentio XI strinse in unione così gravosa i Prencipi della Lega
stessa.
</p>
<p>Con la Polonia e la Corte di Vienna giornalmente appariscono
le diffidenze, e credo possano dirsi insannabili; tanto, perché son
radicate ne' cuori, quanto, perché vengon nutrite da mal volenti, et
interessati nella disunion di quelle due Corti. Fin che vi saranno
Francesi a quella di Polonia vi saran diffidenze. E quelli vi sussisteran lungamente, perché chiamati con i Parenti della Regina, han
sotto a quel Ciel pien di fattioni potuto far allignar la zizania, che
non potrà svellersi, che da un lungo corso d'accidenti, e di tempo.
Bettunes l'ha sparsa per tutt'il Regno, e la di lui morte non è bastante ad inaridir una semente, ch'ha preso proffonde, e dilattate
radici. Tant'altri Ministri Francesi, e gl'Inviati Tartari, o condotti, o
spinti da' Francesi stessi, han troppo inasprito la Corte di Vienna. Le
protteste, gl'impegni, gl'uffittii sono vani lenitivi ad una piaga invechiata. I sacri nodi del mattrimonio d'una sorella dell'Imperatrice
col figlio di quel Re uniscono legermente, e non stringono le due
Corti. I sospetti di pace particolare sussisteranno, fin che duri la
guerra col Turco. Anche quando il Re Polacco trovasse modo d'assicurar la sua fede, si temerà sempre di quella Republica, dell'auttorità de' Magnati, e della forza de' pratticati partiti. In oltre non v'è
balsamo, che sani il timore, sempre la Corte di Vienna sarà nelle diffidenze, et apprensioni, e questo è mal incurabile.
 </p>
<p>Prettese la Polonia unione di Truppe, cessione della Moldavia,
e della Valachia. Fu lusingata hor con intentioni, hor con promesse,
mai resa contenta; onde fatti reciprochi i mottivi dell'amarezze, si
sono resi gl'animi in troppo sospetto, et inosservabile alienatione.
</p>
<p>Dalla parte di Vienna, il solo interesse può far, che si dissimuli,
e si procuri di far creder affetti, e di tener quanto più sii possibile
la Polonia negl'impegni contratti. Il vedersi disperse le belle speranze, che si concepirono di quella parte nel principio di questa
guerra, e che nulla s'operi, accresce materia alle diffidenze, e fa giudicar inutili tante promesse, che col rinnovarsi delle Campagne, nacquero solo per morir ineffettuate. Non fu pero del tutto otioso l'impiego della Polonia, perché oltre la grand'opra d'haver redento l'Imperatore, e la Christianità con la salvezza di Vienna, ha in molte
Campagne divertito i Tartari, che non inondino con un torrente di
fiamme, di sangue il più fertile tratto dell'Ungheria, e che non concorrino ad ingrossar gl'esserciti Turcheschi. Fu pure di qualche
proffitto l'haver attirata la Moscovia negl'interessi della Lega, e quantunque sii questo parso un bene solo apparente; ad ogni modo per
qualche Campagna quest'unione valse a trattener i Tartari ne' loro
barbari nidi.
</p>
<p>Convien dire, che Cesare stesso conosca di rittraher non sprezzabil vantaggio dall'unione de' Polachi, già che opera con ogni potere
per trattenerli negl'impegni, e nella fede giurata. Fede, ch'osservata
con tanta puntualità, e con tanti testimonii gloriosi dai rissoluti consigli di Vostra Serenità e dal valore dell'armi Publiche, tante volte insanguinate ne' petti de' communi nemici, rende la Patria non meno somamente stimata, che considerata, et amata da Cesare, e da tutta la
Corte. Veramente il vigore, con cui la Serenissima Republica essercita la
guerra sempre viva, sempre attiva, sempre sommamente dannosa
a' suoi nemici, concilia un'opinione esagerata del suo potere, et una
veneratione di gran decoro al nome invitto di questo Governo, e ben
giustamente s'accrescerà l'acclamatione, e la meraviglia, quando
la fama con volo glorioso porti l'unanime decretto, et il generoso
consenso, che ridona alle sue Armate nell'invitta persona del Serenissimo, il Capo della Republica, il primo Generale del Secolo, il più
benemerito della Christianità, e della Patria.
</p>
<p>Varii sarebbero gl'affari, e gl'interessi di Vostra Serenità con la Corte
di Vienna, se il famoso, e principal negotio della guerra, e pace col
 Turco non oscurasse tutti gl'altri, per la sua importanza, e per l'iminenza, nella quale s'attrova. Tuttavia l'estesa del confine, che ha la
Serenissima Republica con la Casa d'Austria, rende sempre osservabile
questo punto, e ben spesso dall'interesse, et inquietudine de' confinanti risvegliato.
</p>
<p>Successi però poch'incontri nel corso dell'humilissimo mio Ministero, breve sarà la mora sopra la materia honorandomi solo rifletter con volo passaggero di penna, che nel stato delle cose presenti,
fortifficata da mottivi più solidi l'amicitia non può esser contaminata
da simili accidenti. Devo però toccare, che per vantaggio del Publico
interesse, et in caso di non poter evvitar i successi, sarà sempre
meglio, ch'i sudditi di Vostra Serenità operino di fatto, e non lascino
soprafarsi dagl'ordini rissoluti, e molesti, che ben spesso con auttorità soverchia, et independente rilascia il Consiglio di Gratz. Il prevenire sarà il miglior antidotto a' mali, ch'accader potessero, perché
sarà sempre più facile assopire un disgusto, ch'esigere una sodisfattione.
</p>
<p>Anch'il negotio de' Sali potrebbe tener occupata l'applicatione
de' Ministri di Vostra Serenità a quella Corte. Tuttavia dalla Publica prudenza, che sa accommodar alle congionture i Consigli, radolcita in
molti incontri con il rilascio di varii bastimenti la legge, ha totto nel
mio tempo l'occasione d'ammarezze, e molestie. Questa però è materia, che potrebbe darne, perché la mano troppo indulgente rende
più accerba la piaga, et incaminata da contrabandi un'apertura a
qualche ingiusto commercio, a Bucari, e Trieste, può esser, che l'interesse de' privati divenghi quello del Prencipe; si scorge, che la
Corte ha aperto l'ochio, e che invigila con tropp'attentione ad attirarsi que' proffitti, che per dovere, per convenienza, e per la forza
de' patti sono legittimi solo per Vostra Serenità. La vigilanza a questo gran
punto sarà sempre importante all'interesse dell'Eccellentissimo Senato.
</p>
<p>Fece la Corte negotio di qualche rimarco l'assunta prottettione
de' Ragusei, ma questa fu opera più delle lor arti, e dell'oro, che
genio del Ministero. Invaghirono prima Cesare con gl'allettamenti
d'ogni sorte di commercio, offerendo quella scalla per facilitarlo a
Bucari pure, e Trieste, più di tutto però valse il dinaro, che opportunemente sparso, e toccando la mano de' Ministri, interessò le massime, e gl'uffitii, che per tanto tempo con moleste premure inquietorono gl'animi di Vostre Eccellenze.
 </p>
<p>Per segno del lor vassalaggio s' obligaron doppo l'acquisto di
Buda ad un leggero tributo di 500 Ungheri d'oro, che pagano all'Imperatore. Quando l'insegne di Vostra Serenità comminciarono a spiegarsi
con l'aure favorevoli della fortuna, pensarono d'humiliar i loro riccorsi, e riccercar gl'appoggi dell'Eccellentissimo Senato, ma il genio loro,
ambitioso, e superbo divertì il consiglio, e si crederon bastantemente
a coperto sotto il manto dell'Imperial prottettione. Cesare però non
le presta, ch'un favor mendicato, e venduto dalla venalità di qualche
guadegnato soggetto. Quanto fu promosso di Tribigne, e Popovo,
fu manipolato dalle lor arti. Fatte conoscer all'Imperatore diede intentione di non ingerirsi. Il silentio posteriore auttentica quest'assercione, e la prudenza Publica ne goderebbe gl'effetti, se la sorte secondasse il desiderio di quegl'acquisti, che certo resteriano all'occupante senza reclami.
</p>
<p>Ma nel fluttuante stato delle cose presenti, e nel torbido d'una
guerra, che costa un mar di sangue, trovandosi Cesare con Vostra Serenità
in una medesima nave, e dovendo unitamente cercar nella pace il
neccessario porto, e la sospirata quiete, si fa questa l'affar maggiore,
e ch'impone per tutti gl'altri il silentio, così che è quasi la sola
materia dibattuta con i Ministri dell'Eccellentissimo Senato, e quella, che
giustamente occupa i Consigli, et i rifflessi di maggior peso.
</p>
<p>Per la medesima ragione si rende a me indispensabile render
conto di ciò, ch'in tale proposito giudico degno dell'Eccellentissimo Senato.
</p>
<p>Posso con verità asserire d'haver al mio giunger alla Corte
trovato l'affar della Pace in migliori dispositioni, che non lo lasciai.
Il raggio di quella speranza gradita, che rasserenò per qualche tempo
gl'animi con certa confidenza di questo bene, restò poi quasi intieramente oscurato. Si vidde qualche apertura alla comparsa degl'Ablegati, ma le troppe felicità della Lega col difficoltar i trattati d'all'hora, ne lasciarono nel progresso smarire quasi intieramente la
traccia.
</p>
<p>Le grand'arti degl'Ablegati stessi, e le maniere del loro negotiato pregiudicorono altamente alla trattatione. Mauro Cordato raffinando nella sagacità, fece a tutti sperare cose, che non poteva concedere, e nel stesso fiorire della negotiatione, corruppe quel frutto,
che si sarebbe potuto cogliere. Verso la Serenissima Republica fece grand'
 espressioni, lo coltivai giust'agl'ordini Publici, et hora può
credersi, che possi alla Porta molto giovare, o molto nuocere, essendo totalmente istrutto degl'affari di Christianità.
</p>
<p>Ciò, ch'anche contribuì in quel tempo ad allontanare la conclusione, fu, che l'Imperatore, finché non sentì il grave peso
delle due guere, o fin che passeggiò fra i trionfi, non rifflettendo
all'incostanza della fortuna, e dell'armi, che sono giornaliere,
dilatò così estesamente i dissegni, che non credé poter trovar
argine alla rapidità delle proprie vittorie. Nelle stesse consultationi
di pace giudicandosi neccessità dover anch'in tempo di calma
mantener in Ungheria valido corpo di Truppe, credeasi consiglio
migliore tenerle essercitate nell'attioni della guerra, che neghitose
negl'otii della pace. Tale fu la confidenza nella prosperità de' successi, e l'opinione dell'abbattimento de' Turchi, che fu lasciata in una
Campagna la custodia dell'Ungheria, e dell'estese conquiste, a poco
più di diecimila Combattenti. Questa confidenza fu poi pagata con la perdita
d'una battaglia in Transilvania, e con quella di Nizza, Vidin, e
Belgrado, a che s'aggiunse l'errore di conservar acquisti troppo
disgiunti, e lontani.
</p>
<p>Tali discapiti, la continuatione della guerra Francese, l'estenuatione dell'erario; la spopolatione de' Paesi, convertì que' desiderii,
che solo apparenti s'hebbero per sodisfar i Collegati d'Imperio in
ardor ben vivo, e sincero della pace col Turco. Ma o per haver sbagliato ne' mezzi, o per haver peccato negl'estremi, hor col troppo
prettendere, hor col haver com'al presente troppo, o affretati, o affolati i Ministri per trattarla, o in fine per una dura fatalità permessa
dall'Onnipotenza, restano sin hora inani i voti, e le diligenze per un
sì gran bene. La vera staggione di matturar questo negotio, e di far
la pace, era doppo l'acquisto di Belgrado, che fu coetaneo con quello
della Morea, ma il momento è sparito, e non resta, ch'il pentimento.
</p>
<p>Si conosce coll'esperienza, esser stata buona, e saggia una
massima lasciata tra molt'altre in heredità a Cesare dal Vecchio Montecucoli, che fu Generale di noto grido, sagace, prudente, e d'egual
valore nel cabinetto, ch'in campo. Quest'è che, l'Imperatore dovea
guardarsi di far una lunga guerra contro Turchi, mentre 20 vittorie
non potevano abbassar la loro potenza, et all'incontro in una sola
 battaglia perduta, poteva Cesare tutto perdere. S'aggionge, che la
duratione della guerra insegna ad un nemico, ch'era inesperto, l'arti,
et i modi di farla con vantaggio, essendo più che certo, che la
guerra fa gl'Uffittiali, e i soldati, che tragono il sapere dall'esperienza.
</p>
<p>Questi dunque rifflessi aggionti alla calamità de' tempi, han fatto
cangiar i Consigli; et il bisogno, e la brama d'ottener la pace, ha
poi insensibilmente condotto la Corte alla mediatione d'Inghilterra,
prima temuta, alla fin consentita. Si pretende però, che non sii solenne, perché non accordata con la Porta, e che non sii che per
concertar il congresso, o i modi di trattare, mentre Cesare stesso
instrutto della passione dell'Oranges, per far succeder un accommodamento, non si fida d'abbandonar all'arbitrio de' Ministri Inglesi
affare di tanto rillevo, et è deplorabile fatalità, ch'essi, o per privato
interesse, o per ambitione di riportar l'honore di sì gran negotio, lo
pregiudichino per la tropp'avidità di perfettionarlo.
</p>
<p>S'è più volte procurato animar le premure dell'Oranges a passi
maggiori, e far emanar un ordine a' destinati Ambasciatori di prottestar la rottura dell'Inghilterra, et Ollanda, quando non si riduchi il
Gran Signore alla pace; ma operando quelle Nationi con i soli oggetti
dell'utile, poté più persuaderli gl'interessati riguardi det lucro, e
del commercio, che i politici riflessi di liberar Cesare da una sì
gran distrattione di forze.
</p>
<p>Con stupore poi deve mirarsi il tragico fine, al quale paiono
esposti i Ministri Inglesi inviati alla Porta. Due già cederono alla
fatalità; il terzo commincia a rissentire nella sua Idropisia gl'influssi
della stella contraria a queste missioni. Tuttavia possono esser effetti
naturali d'un caso veramente osservabile, et infelice.
</p>
<p>Pare dunque congiurato il Cielo, e gl'huomini contro l'intavolatura di questo negotio, ma più convien dirsi le congionture, et il barbaro fasto, e potere de' nemici. Le congionture fanno, ch'i Prencipi
Collegati impegnati con tanti acquisti, non possino sottoscrivere ad
indecorose restitutioni; il fasto, e potere de' barbari, che non consentino a cedere così vasto, e ricco paese. L'esperienza fa conoscere,
che la forza de' Prencipi Christiani per esser distratto non è bastante
a stancar quella degl'inimici.
</p>
<p>I colpi esterni sono o languidi, o di non sufficiente impressione
per humiliar la superbia Ottomana. Solo un mal interno, e l'interne
rivolutioni, che rodano le viscere a questo mostro di potenza, e 
 d'ambitione possono, in qualche parte fiaccarlo; s'è osservato, che
solo nelle peripetie di quell'Imperio, ch'in pochi anni fecero vedere tre
Sultani sul Barbaro Trono, lasciarono Campo ai vantaggi, se ben tanta
è la forza, che anco nella medesima Catastrofe d'infiniti sconvoglimenti, e di tanti Visiri, o deposti, o traffitti sempre è rissorta con
gran vigore.
</p>
<p>Doppo la morte di Chiuporli, il Visir successore parve persuaso al congresso, e più d'ogn'altro alla pace; ma non furono, ch'un
balleno le date speranze; si dileguorono nello stesso nascere, e fu
giudicato, che non vi sii Visir qualunque, che nell'ascender all'eccelso
posto ardisca sottoscriver un trattato con la cessione di tanti Stati
in mano a' Prencipi Christiani. La ragione è perché salendo fra un
stuolo d'emoli, e concorrenti, questi attenti alle di lui attioni, et ai
modi d'abbatterlo, considerando una tanta cessione per un crime
superior ad ogn'altro, temono i Visiri questo rimprovero, come una
causa capace à promovere la loro disgratia. Così billanciando gl'
hazardi vien credutto, ch'ogni Visir nel suo salire, sempre scielga
più tosto i pericoli incerti fra l'armi, che la rovina sicura nel negotio.
</p>
<p>S'aggionge, che gl'Emmissarii d'una Natione intraprendente,
dottata d'arte, e ricca di mezzi, conoscendo il suo maggior interesse
nella continuation di questa guerra, sanno alla Porta fomentar a
tempo tali timori, e promover speranze, e giovano così opportunemente
i loro vantaggi, che sempre vincono con ottenere l'intento loro. V'è
chi con qualche fondamento è persuaso, che la pace col Turco, non
possa farsi, se quella di Christianità non si stabilisce. Ma essendo
questa un lavoro di lunga fatica, convien sperare, che Dio vogli
dividere gl'interessi, troncar tante dilattioni, e questo gran nodo porgendo una volta il filo per uscire dai rivoglimenti di sì grand'impegni.
</p>
<p>Le diligenze, et i voti sono alla Corte, perché la trattatione
segua per via di congresso. Ma li Turchi incapaci di lunga negotiatione, impatienti di mettodo ne' maneggi, nasce una assai stabilita
opinione, ch'il caso, et un estemporaneo successo, debba in un
istante partorir questo bene. Crederian alcuni gran fortuna, ch'in
brevi sensi accordassero gl'Ottomani il posseduto, per poi discuttere con più posati dibattimenti i particolari interessi.
 </p>
<p>Sarebbe non leggero il vantaggio di Cesare, perché tiene limiti
facili, e conosciuti, la Serenissima Republica si troverebbe in maggiori difficoltà, perché più difficile ne' suoi stati la delineation del confine, et
più numerosi, et essentiali gl'altri punti del suo negotio.
</p>
<p>Par, che il voto dell'Imperatore sii di riquadrar i possessi, e
le conquiste; da un canto con la Sava, e fiume Vuna, o Vana; dall'
altro del Danubio con la Porta ferrea, e Monti, che dividono la Transilvania dalla Valachia. Fu parlato di qualche concambio, perché
si mira ad ottener Temisvar col negotio, quando non si potesse coll'
armi. Con quest'acquisto caderebbe Giula, e Ieno, e rimarebbe con
indicibil vantaggio libera la communicatione dell'Ungheria con la
Transilvania.
</p>
<p>Ma quella Provintia sarà sempre la pietra d'intoppo per la pace
coll'Imperatore. Fin hora furono inesorabili i Turchi in rilasciar
espressione di qualunque facilità ad accordarla. Altretanto sarà fermo
Cesare in sostenerla, essendo la più ricca, e pretiosa gemma, ch'habbi
acquistato all'Imperial suo Diadema.
</p>
<p>Verso la Serenima Republica più difficili, che con qualunque altro
de' Collegati si mostrano i nemici, tanto per l'importanza del Regno
della Morea gloriosamente à viva forza rapito all'indegna tirranide
loro, e per la distrattione di tanta gente occupata alle spiaggie del
Mediteraneo, e nell'Isole dell'Arcipelago, che per non poter, ch'ammaramente bevere il meritato affronto della generosa dichiaratione della
guerra, fatta in congionture, nelle quali l'orgoglio, e l'esagerata potenza
loro non poté vendicar gl'insulti, e ripulsar la ben giusta vendetta.
</p>
<p>Sarà consiglio dell'accostumata prudenza dell'Eccellentissimo Senato
nella costitutione degl'affari, star sempre allestito al negotio, tanto
per i casi sopr'espressi d'un estemporaneo maneggio, che per togliere
alla Corte di Vienna i pretesti, quando si pensasse a qualche rissolutione. Sarà profficua pure la massima di secondar quelle di Cesare,
per haverlo propenso. Fu cercato più volte trar dal cuore, e dai
voti della Serenissima Republica antecipatamente i suoi sensi; ma ciò provenne dall'opinione della sapienza Publica, considerata come l'oracolo
della prudenza politica, per dar sul modello delle Publiche rissolutioni
forma a' decretti del Cesareo Consiglio.
</p>
<p>Tutta la condotta dell'Eccellentissimo Senato in quest'arduo negotio, fu
un esemplare di maturità, e seno proffondo, e le maniere tenute verso
Cesare, valsero molto a fortifficar que' sentimenti di natural 
 inclinatione verso questo Serenissimo Dominio, ch'ha sempre mai
dimostrato; non vi fu incontro, o felice, o molesto per la Patria, che con
proportionati affetti non fosse internamente sentito dall'Imperatore. Ma ciò,
che strinse il nodo, e ch'incattenò l'animo Augusto di quel Sovrano,
fu il nobil decretto di depositar nelle di lui mani le prettese della
Patria, e nel di lui cuore le più risservate deliberationi. Quest'atto
impegnò strettissimamente la di lui fede, et il di lui cuore, e può
moralmente credersi, ch'in tutte le occasioni sii per esser leale la di
lui puntualità.
</p>
<p>Non è punto di leggero rimarco la perpetuità della Lega, che
giurata prima, poi dichiarita con articoli più espressivi, s'è cercato
in alcun'occasione di corroborare. Cesare, e la maggior parte de'
Ministri mostrano di consentirvi. Solo Chinsky con massima particolare vi portò qualche dilatione. Parve, ch'anco vi porgesse la
mano, et il Consiglio riguardo alla Serenissima Republica, ma s'opponesse
rispetto alla Polonia, ch'egli giudica per la sua debolezza, e costitution di Governo più esposta a' nuovi insulti de' Turchi doppo la pace.
Le perdute speranze de' maneggi, riddussero nel silentio questo negotio, ma l'esperienza della Corte, del genio di Cesare, e della miglior,
e più auttorevole parte de' Ministri, fa ch'io possi tirar un oroscopo
favorevole a quest'affare, quando l'Eccellentissimo Senato si rissolvi a
ripromoverlo, e sostenerlo, chiare essendo le conventioni, e troppo religiosi i sentimenti dell'Imperatore per contravenirle.
</p>
<p>Rest'a rifflettere sopra la continuatione della guerra. E questa
hormai fatta una necessità, già ch'i Prencipi han arbitrio d'imbrandir l'armi, ma non di deporle. Dei dissegni di Cesare, quando vogli
attivamente adoprarle, non è difficile giudicare. Temesvar, Giula,
Yeno saranno il scoppo de' di lui attentati. Quando si rinnovassero i
prodigii di una sorte felice, e che ritornassero in qualche abbattimento i nemici, potrebbe anco tentarsi Belgrado; non per conservarlo, ben conoscendosi, che Turchi mai potran cederlo, ma per farlo
prezzo della pace, e per qualche concambio. Furono altre volte
girate le mire contro la Bossina, ma fu in tempo, ch'arridendo la
fortuna, si divoravano con i desiderii, e con le speranze i Stati, e le
conquiste. Pare, che Cesare n'habbi al presente abbandonato il pensiero, et in effetto raccolte le massime si dirriga con i rifflessi dell'
avvenire, e con la prudente consideratione di non vedersi i periodi
d'una guerra, ch'è una voragine d'oro, e di sangue.
 </p>
<p>S'osservò in questa Campagna cangiata l'inclination naturale
di Cesare, che sempre con ordini secretti, e più rissoluti di quelli del
suo consiglio di guerra, fu solito animare, e commettere di proprio
pugno al Prencipe Luigi d'hazardar le battaglie, d'intraprender gl'attachi, di forzar l'inimico. In questa, unito l'interno senso di Cesare
ai decretti del suo Consiglio, et alle massime di vera politica prudenza,
non ostante che fosse in piedi un'Armata di vicin a cinquantamila Combattenti
assistita dall'Armamento Navale, ad ogni modo raccolte le vele, si
naviga per la conservatione più, ch'alla gloria di nuove conquiste, s'è
tenuto Baden nella diffensiva, per preservar l'essercito, impossibile
spremer per tanto tempo da' Stati, benché ubertosi, tant'oro, e tanti
soldati, quanti ne consumma la guerra.
</p>
<p>Fu d'essa il Tekely il mantice più fiero, et il più dannato istromento. Dalla sua infedeltà, dalle sue arti, dalle sue suggestioni, e da'
suoi inganni, furono tramati i principii della guerra stessa, e l'orditure
di tant'avvenimenti. Egli poi la fomenta, e la sostiene, hor con lusinghe,
hor con fals'impegni; e per la conoscenza dell'enormità del suo errore
non sperando perdono, crede non trovar sicurezza, se non fra l'armi.
Veramente Cesare offeso dalla temerità di quest'infame, quanto
famoso ribelle, fu per gran tempo implacabile al perdono. Al presente
quando Turchi lo sostenghino s'accommoderà alle congionture, e
questo non sarà punto, che difficulti la pace.
</p>
<p>In altra figura comparisce a questo nicchio Marsilii, e benché
sii stato Ministro di diversione, più che di negotio, essendo il suo
nome corso per tanto tempo sui fogli, più però per una bizzaria della
sorte, che per la forza d'un merito, che non possede; mi farò lecito
accenare, che fra i capritii, e le vanità imprudenti del di lui genio,
si mostr'alieno dalla Serenissima Republica, nel supposto, ch'ella lo tenghi
per sospetto, fin da quel tempo, che portatosi a' confini di Licca, e
Corbavia, per la delineatione di quei confini, incluse nei dissegni di
quella parte Grassaz, come d'indubitabil raggione di Cesare; s'è poi
dimostrato sempre avverso, et ha forse assai opinion di se stesso, per
giudicarsi capace, quando havesse la mano in opera di tanto peso, di
poter pregiudicar a' di lei interessi.
 </p>
<p>Io Serenissimo Prencipe nel maggior negotio, ch'habbi di gran tempo
occupato l'applicatione Publica, temerei fossero le mie debolezze contumaci di qualche pregiuditio alla Patria, se un evidente conoscimento
non rassicurasse il mio animo con la certezza, ch'il di lei interesse
è in ottima costitutione a quella Corte, che l'Imperatore è veramente,
et intieramente disposto ai vantaggi di Vostra Serenità, e totalmente adomesticato il genio de' Ministri, renitenti per il passato in communicare
quanto concerneva questo grand'affare. Honorato con mia confusione
di due Plenipotenze, convenni ad onta delle mancanze far pompa
della stessa mia tenuità, e sostenuto dalla forza de' Publici decretti,
campeggiar con fortuna sopra una tal scena di gloria nel più gran
Teatro, che mai s'apprisce all'attentione del mondo.
</p>
<p>Ben devo consolarmi, che l'Eccellentissimo Zeno, mio successore, accoppiando alla propria prudenza, e virtù le parti tutte del merito, con la
desterità, saggia condotta, e decoroso splendore, riparerà i miei diffetti, e sosterrà le parti della Patria, dando hormai prove insigni, e
continue del suo gran valore, et utile applicatione.
</p>
<p>Fu in varii tempi assistita la carica da numero di più Cavalieri,
altri patricii, altri della Terra ferma, e da' miei stessi frattelli, onde
accresciuto in congionture diverse l'ornamento alla dignità del carrattere, fu sempre distinto fra il consummo glorioso delle proffuse
sostanze.
</p>
<p>In qualità di Segretario, m'accompagnò il Fedelissimo Giovanni
Pietro Cavalli, ch'accoppiando alla vivacità dello spirito l'applicatione, et habilità maggiore, promette ne' fresch'anni della sua età,
oltre i frutti di due prestati servitii in Francia, e Germania, sempre
più maturi effetti dell'acquistata esperienza, et essendosi trovato in
occasioni di viaggi di spesa, et incommodo, è dignissimo d'ogni testimonio del Publico aggradimento.
</p>
<p>Di me Serenissimo Prencipe, convertito in natura il debito di tutto
consacrare alla Maestà Publica, non posso, che con nuova oblatione
ridonar tutto me stesso, e direi anco le sostanze, se hormai esinanite,
non si rendesse quasi indegno della Publica grandezza la picciolezza
del sacriffitio. Ho impiegato il corso di quasi due intieri lustri in due
legationi, quelle apunto del maggior dispendio, e in tempi, e congionture le più gravose, e difficili. Sogiacqui al peso, et hazardo di molti
viaggi, fra quali, ben ardisco dire, che meriti il generoso rifflesso, e
compatimento di Vostre Eccellenze quello, che mi portò in varie, e più
 espososte parti dell'Ungheria tra gl'horrori della peste grassante, con
evidenti, e quottidiani pericoli della vita stessa, e con la necessità della
maggior proffusione. Fortifficato lo spirito dalla consideratione gloriosa
d'obbedir in gravissime congionture all'amata Patria, sprezzai ogni
rischio, e procurai proportionar all'hazardose occasioni la fermezza
dell'animo, et all'honorevol'incarco il lustro, et obligato decoro.
</p>
<p>In ogni maneggio prottesse, e benedì il Signor Dio l'interno
mio zelo, e la retta mente. Tutte le molestie furono allontanate dall'Eccellentissimo Senato; impedito il passaggio per i stati di Vostra
Serenità delle Truppe Cesaree, e sepolto nel silentio l'occorso al confine di
Trieste. Non disaplicato in sostener la dignità del raccommandato
carattere, potei deludere gl'ambitiosi dissegni dell'Ambasciator di Savoia.
Conciliar la veneratione al Publico nome, e guadegnar la corrispondenza, et affetto di tutti i Ministri. Il solo premio de' miei sudori,
sarà superiore all'opra, quando all'interno contento dell'attioni mie
s'unisca il Reale compatimento della Patria.
</p>
<p>Nel punto di congedarmi degnò l'Imperatore in testimonio di
sua generosa approbatione porgermi una gioia, che tirò dal proprio
dito. Ella è presentata a piede dell'Augusto Trono di Vostra Serenità, non
potendo considerarla, se in nuovo dono la Maestà benefficante dell'Eccellentissimo Senato non le dà nuovo preggio con la generosità de' suoi
voti. </p></div1></body></text></TEI.2>
