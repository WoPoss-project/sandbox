<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Bibbia Istoriata Padovana della fine del trecento</title>
    </titleStmt>
    <extent>448 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2004</date>
      <idno>bibit000373</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Bibbia istoriata padovana della fine del Trecento : Pentateuco, Giosue, Ruth</title>
        <editor id="ed">Folena, Gianfranco</editor>
        <editor id="ed2">Mellini, Gian Lorenzo</editor>
        <publisher>N. Pozza</publisher>
        <pubPlace>Venezia</pubPlace>
        <date>1962</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>300</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CDD">
        <term>096 - MINIATURA</term>
      </keywords>
      <keywords scheme="CGB">
        <term>Narrativa</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Venezia</name>
      </respStmt>
      <item>Correzione linguistica</item>
    </change>
    <change>
      <date>2004-10-16T00:00:00.000+02:00</date>
      <respStmt>
        <name>Ilenia Sabelli</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2004-10-27T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>

<body>


<div1>
<head>GENESI</head>
<div2>
<head>&lt;C&gt;APITOLO PRIMO DE GENESIS</head>
	<p>I. <hi rend="italic">Como en lo començamento Dio creà el cielo e la terra. La terra sì era vana e vacua e le tenebrie sì era sovra l'abisso e el spirito de Dio andava sovra le aque; e Dio fé la luxe e sì partì la luxe dale tenebrie. E sì appellà dì la luxe e nocte le tenebrie. Questo fo la domenega</hi>. [1–5].</p>
	<p>II. [Como de luni Dio separò le aque che sì era soto el cielo] dale aque che sì era sovra el cielo. [6–8].</p>
	<p>III. <hi rend="italic">Como</hi> d[e marte] <hi rend="italic">Dio sì congregà tute le aque che sì era</hi> [soto del cielo in un] <hi rend="italic">logo, e questo sì è el mare, e sì</hi> [le separò dala terra] <hi rend="italic">e sì fé tute le herbe e tuti li arbore</hi>. [9–12].</p>
	<p>IIII. Como de mercore Dio sì fé el sole e la luna e le stelle, perché sì fosse la luxe la quale partisse el dì dala nocte. [13–19].</p>
	<p>V. Como de çobia Dio fé el [pexe e tuti li animale che nasce en le aque e sì fé tuti li oxeli e sì li benedisse digando: «Debiè crescere e multiplicare». [20–23].</p>
	<p>VI. Como de venere Dio fé tuti li animale e tute le bestie dela terra [e po' sì creà] Adam: del fango dela [terra el fé Adam, e sì el fé ala ymagene e ala similitudene soa], e de [una dele coste] de Adam el fé Eva e sì li benedisse digando:«Debiè <gap/> terra e segnoreçare li oseli, li pesse e tuti li animali». [24–31].</p>
</div2>

<div2>
<head>&lt;C&gt;APITOLO SEGUNDO DE GENESIS</head>
	<p>VII. <hi rend="italic">Como de sabado Dio repossà e sì benedisse et santifichà el sabato, perché l'aveva compìo ogni soa ovra la quale ello havea creata</hi>.[1–3].</p>
	<p>VIII. Como Dio sì à metùo Adam e Eva en lo paraìso terresto, en meço del quale sì era piantà lo arbore dela vita &lt;e&gt; dela sciencia del bene e del male. E sì ge comandà Dio che de ogni fructo i possa magnare, salvo che li no magne del fruto del'arbore dela vita, emperçonde che li murirave. Una fontana ensiva del paradixo, dela quale èsse quatro fiume: Physon, Geon, Tigris, Eufrates. [8–14].</p>
	<p>VIIII. <hi rend="italic">Como Adam, in presentia de Dio, mete la nome a tuti li oxeli e a tuti li animali dela terra</hi>.[19–20].</p>
</div2>

<div2>
<head>&lt;C&gt;APITOLI TRI</head>
	<p>X. <hi rend="italic">Como el demonio, in forma de serpente, demanda Eva</hi>: «Per que caxon no magnati del fructo del'arbore del paradixo?». <hi rend="italic">Responde Eva</hi>: «Dio sì à comandà che no [en magnemo, açò che no moremo]». <hi rend="italic">Responde el serpente</hi>: «Vuj no morerì, [an deventarì chomo domedij, che sapia el ben e el male»]. [1–5].</p>
	<p>XI. Como el serpente dé a Eva de quel fructo. [. . .] Eva sì dà del fruto a Adam, e tuti dui magnò del fruto. [6].</p>
	<p>XII. Como Adam et Eva, habiando magnà de quel fructo, li se vete nudi, e per vergogna li se coverse de foye de figaro. [7].</p>
	<p>XIII. Como Dio vestì Adam e Eva de pelliçe e sì li descaçà del paradixo [21].</p>
	<p>XIV. Como Dio demandà a Adam: «Perché magnas–tu del fructo del quale e' te aveva fato <hi rend="italic">comandamento</hi> che tu no magnassi?». Respondé Adam: «Questa femena, la quale tu m'ày data per compagnia, sì me dé del fructo, e sì l'ò magnà». Disse Dio a Eva: «Perché haxi fato questo?». Respondé Eva: «El serpente sì m'à enganà e sì ò magnà». Dio sì maledisse el serpente e sì disse a Eva: «Tu parturirasi en dolore e sì serasi soto la possança del'homo». E sì disse a Adam: «In lo suóre del tuo volto tu magnerasi el to pan, infina che tu [seraxi] in terra, emperçonde che tu si' terra e sì retornerasi in terra». [11–19].</p>
	<p>XV. Como Dio mete per guarda sula porta del paraìxo un angnolo cherubin cum un gladio de fogo in man. [24].</p>
</div2>

<div2>
<head>CAPITOLI QUATRO DE GENESIS</head>
	<p>XVI. Como Adam ave duj fioli, Cayn e Abel. Cayn fo lavoraóre de terra, Abel fo pastore de piegore. [1–2].</p>
	<p>XVII. Como Cayn offerisse a Dio deli fruti dela terra, Abel offerisse deli meiore primogeniti dele soe piegore. E Dio sì guardava a Abel e la soa offerta, e sì no guarda Cayn né la soa offerta. [3–5].</p>
	<p>XVIII. <hi rend="italic">Como Cayn se</hi> [ <gap/> <gap/> ] no aveva guardà <hi rend="italic">né ello, né la soa offerta. E Dio ge disse</hi>: «Perché te coroçi tu [ <gap/>]? E se tu fê male, tu saverasi subito el peccà». [5–7].</p>
	<p>XVIIII. Como per invidia Cayn sì amaça so fradelo Abel. [8].</p>
	<p>XX. Como Dio reprehende Cayn che l'abia morto so fradelo Abel; e sì ge dé la soa maledicion, mostrandoge el sangue del so fradelo.[9–11].</p>
	<p>XXI. Como Lamech, che fo del parentà de Cayn, alcise Cayn [<hi rend="italic">ala selva</hi>. E questa fo la generation] de Cayn: Cayn <hi rend="italic">fo pare</hi> de Enoch. Enoch fo pare de [Irad. Irad fo pare de Maviael. Maviael] fo pare de <hi rend="italic">Matusael</hi>. Matusael fo pare de Lamech, el quale [<gap/> doe] moiere <hi rend="italic">Ada e Sella. De Ada ave</hi> dui fioli, Jael e Jubal, el quale <gap/> de quilli che [save] <hi rend="italic">sonare cithara e organo</hi>. De Sella lo ave Tubalcain, el quale fo[<gap/> <gap/>]. Soa serore ave nome Noemma. [19–22].</p>
	<p>XXII. Como Lamech dixe a soe moiere Ada e Sella che lo habia morto Cayn. [23–24].</p>
	<p>XXIII. Adam fo pare de Seth e sì vixe anni novecentotrenta e po' morì. Seth fo pare de Enos e sì vivé anni novecentododici e po' morì. Enos fo pare de Caynam e sì vivé anni novecentocinque e po' morì. [1–11].</p>
	<p>XXIV. Caynam fo pare de Malalehel e sì vivé anni novecentodieci e po' morì. Malalehel fo pare de Jareth e vivé anni novecentoquarantacinque e po' morì. Jareth fo pare de Enoch e sì vivé anni novecentosessantadue e po' morì. [12–20].</p>
	<p>XXV. Enoch fo pare de Matusalem e sì vivé anni trecentosessantacinque. Questo Enoch no morì; Dio sì lo recevé vivo e pì non fo veçù, perché l'andé cum Dio. [21–24].</p>
	<p>XXVI. Matusalem fo pare de Lamech e sì vivé anni novecentosessantanove e po' morì. Lamech fo pare de Noè e sì vivé anni settecentoventicinque e po' morì. Noè habiando cinquecento anni ençenderà Sem, Cam e Jafeth. [25–31].</p>
</div2>

<div2>
<head>CAPITOLO SEXTO</head>
	<p>XXVII. Como Dio dixe a Noè: «E' voyo disperdere ogni creatura per la soa iniquità; débite fare una archa de legno che sea longa trexento cubiti, cinquanta cubiti larga e trenta cubiti alta, e fàge una fenestrela e una porta». [13–16].</p>
	<p>XXVIII. Como li maistri lavora el legname per fare l'archa. XXVIIII. Como li maistri fa l'archa. XXX. Como Dio fa vegnire ala presentia de Noè tuti quilli oxeli [e li] anemali i quale sì dé intrare cum ello in l'archa. [1–6].</p>
</div2>

<div2>
<head>CAPITOLI SETIMO</head>
	<p>XXXI. Como Noè e soa moiere e soy fioli Sem, Cam e Jafeth e soe moiere e li oxeli e li animali entra in l'archa. [13–15].</p>
	<p>XXXII. Como Dio assera de fora la porta del'archa, quando ognomo fo intrati dentro. [16].</p>
	<p>XXXIII. Como per le aque del'abisso e dela pioça dal cielo, che piove quaranta dì e quaranta note, crescé le aque XV cubiti de sovra la maore montagna del mondo; e per questo sì se anegà ogni creatura dela terra. [17–22].</p>
</div2>

<div2>
<head>CAPITOLI OTO DE GENESIS</head>
	<p>XXXIV Istorie. Como Noè [averse la fenestra, et como do' cento e cinquanta dì, sì mandà fora el] corvo, el quale no à retornà più da Noè; e da po' el mandà fora la columba. [1–8].</p>
	<p>XXXV. Como Noè destende la man per tòre dentro l'archa la columba che porta el ramo de olivaro en segno che le aque sì era descresùe. [9–11].</p>
	<p>XXXVI. Como Noè averse la fenestra del'archa e sì vete la terra. [13].</p>
	<p>XXXVII. Como Dio averse la porta de l'archa, e Noè cum soa moiere e soy fioli e tuti li oxeli e li animali ensì fora [de l'archa]. [15–19].</p>
	<p>XXXVIII. Como Noè [hedifica uno altaro] e sì fa sacrificio a Dio. [20].</p>
</div2>

<div2>
<head>CAPITOLI NOVE</head>
	<p>XXXVIIII. Como Dio benedisse Noè et tuta la soa fameya, mostrandoge l'archo vergene en lo cielo, prometandoge che mai più el no abisserave el mondo [13–15].</p>
	<p>XL. Come Noè empianta la vigna. [13–20].</p>
	<p>XLI. Como Noè bevé del vino dela vigna e sì se inebrià e po' sì se despoià. Veçando so fiolo Cham so pare ebrio e nudo sì fé befe de ello. [21–22].</p>
	<p>XLII. Como Cham, per fare befe de so pare, dixe a Sem e Jafeth so fradeli che [so pare Noè era] ebrio e nudo. [22].</p>
	<p>XLIII. Como Sem e Iafeth tollé un pallio ale spale per no vedere la vergogna del pare, getò el palio adosso el pare, e sì el coverse. [23].</p>
	<p>XLIIII. Como Noè cognoscé, per voluntà de Dio, che Cham sì havea fato befe de ello e che Sem e Jafeth sì l'avea coverto; e 'l dé la soa maledicion a Cham e sì dé la soa benedicion a Sem e a Jafeth. Noè vivé novecentocinquanta anni e po' morì. [24–29].</p>
</div2>

<div2>
<head>&lt;CAP. XI&gt;</head>
	<p>XLV. Como Nembroth vole fare fare la tore en la terra de Sannaar, e sì fa taiare le priede. [1–5].</p>
	<p>XLVI. Como li maistri tra' fora li quareli dela fornaxe. [1–3].</p>
	<p>XLVII. Como Dio metté confusion en li maistri e en le ovre che fasea la tore, che quando li demandava una cossa, i ge ne portava un'altra; e per questo, ch'i' no se entendeva l'uno l'atro, li cessà de fare la tore. Imperçò la fo yamà de Babel, çoè confusion.[5–9].</p>
</div2>

<div2>
<head>CAPITOLI DODEXE</head>
	<p>XLVIII. Como Dio aparse a Abram e sì ge disse: «Debi insire dela terra toa e de casa de to pare, e debi vignire in la terra, la quale e' te mostreré. E' te faré possente e sì te daré la mia benedicion». [1–2].</p>
	<p>XLVIIII. Como Abram va via e sì mena cum ello soa moiere Serai e Loth, fiolo de so fradelo Aran, e tuta la soa fameya e tuta la soa roba. E sì andé in la terra de Canaam. [4–5].</p>
	<p>L. Como Dio aparse a Abram e sì ge promesse che 'l darave ala soa semença tuta la terra de Canaam. Abram hedificà in quello logo uno altaro. [7].</p>
	<p>LI. Como Abram cum tuta la soa fameya sì va in Egipto, per la grandissima fame la quale era in la terra de Canaam.[10].</p>
	<p>LII. Como Abram disse a soa moiere Sarai: «E' te priego che tu debi dire che tu si' mia serore, açò che no sea morto e che possa avere ben per la gratia toa». [11–13].</p>
	<p>LIII. Como i principi de Pharaon tolse Saray e sì la dé a Pharaon. E per amore de Saray fo ben tratà Abram, e 'l ge fo donà bestiame e fameya in quantità. [14–16].</p>
	<p>LIIII. Como Dio flagela Pharaon e la soa casa de grandissime piage per amore de Saray, moiere de Abram. [17].</p>
	<p>LV. Como Pharaon restituisse a Abram Serai, soa moiere. [18–19].</p>
</div2>

<div2>
<head>&lt;CAP. XIII&gt;</head>
	<p>LVI. Como Abram sì se parte da Loth, so nevo, per la grandissima richeça ch'eli avea de arçento, de oro e de bestiame, digando Abram: «Và da qual parte tu vòi, e debi tòre quel che te piaxe, açò che 'l no sea question intro mi e ti». [8–9].</p>
	<p>LVII. Como Loth sì se partì da Abram e sì andé habitare cum tuta la soa fameya e 'l so bestiame apresso el fime Çordam in le terre de Sodoma. [11–12].</p>
	<p>LVIII. Como aparse Dio a Abram e sì ge disse: «Leva li ocli toi inverso aquilon e a meçodì e a oriente e a occidente; tutta questa terra e' la daré ala toa semença in sempiterno». [14–15].</p>
</div2>

<div2>
<head>CAPITOLI QUATORDEXE</head>
	<p>LVIIII. Como Amraphel re de Senaar, Arioch re de Ponto, Chodorlaamor re de Elam, Tadel re dele çente sì combaté in campo cum Bara re de Sodoma, cum Bersa re de Gomora, cum Sennaab re de Adame, cum Semeber re de Soboim e cum el re de Segor: quatro re in contra cinque re. [1–2, 8–9].</p>
	<p>LX. Como li cinque re fo sconfiti dali quatro re e sì scampà li cinque re ala montagna [10].</p>
	<p>LXI. Como li quatro re sì andé a Sodoma e a Gomora e pijà Loth, nevó de Abram, cum tuti quilli de quelle region, cum tuta la soa sustancia, e sì l'à menà via per prixi. [11–12].</p>
	<p>LXII. Como Abram, cun trexento e dexeoto soi famigy e cum altra çente dela convale de Mambra, perseguì quilli quatro re e sì rescatà Loth cum tuta la çente e cum la robaria. [14–16].</p>
	<p>LXIII. Como Melchisedech, re de Salem, sacerdoto del'altissimo Dio, per la vetoria offerse a Dio pan e vino e sì benedisse Abram e sì ge dé la diexema de ogni cossa. [18–20].</p>
</div2>

<div2>

<head>CAPITOLI QUINDEXE</head>
	<p>LXIIII. Como Dio aparse a Abram de note mostrandoge le stelle del cielo, e sì ge dixe: «Guarda, se tu poy, le stelle: cossì serà la toa somença». Abram el crete a Dio e questo sì g'è reputà a iustixia. [1–6].</p>
</div2>

<div2>
<head>CAPITOLI SEDEXE</head>
	<p>LXV. Como Sarai, moiere de Abram, veçando che la no faxeva fioli, tolse Agar soa schiava e sì la dà a Abram digando: «Abi a fare cum ella, açò che possi avere fioli de ella». [1–2].</p>
	<p>LXVI. Como Sarai molto se lamentà a Abram dela soa schiava, la quale, veçandose essere gràvia, despresià soa madona Sarai. Abram responde: «[Ell'] è toa schiava, fàne çò che te piaxe». [5–6].</p>
	<p>LXVII. Como Saray, moiere da Abram, molto affliçe Agar, soa schiava, perché la la desprisiava. [6].</p>
	<p>LXVIII. Como Agar scampà da Sarai, soa madona, in lo deserto. Lo agnolo de Dio ge aparse e sì ge dixe che la retorne da soa madona e sì se debia humiliare digando: «Tu si' gràvia de un puto, el serà un fiero homo: mitege nome Ysmael». [7–11].</p>
</div2>

<div2>
<head>CAPITOLI DEXESETE</head>
	<p>LXVIIII. Como Dio aparse a Abram e sì ge dixe: «E' sum Dio omnipotente, e sì te multipliceré grandemente. E' no voyo che tu habi più nome Abram. E' voyo che tu habi nome Abraham, emperçonde che tu seraxi pare de molte çente. Circum&lt;ci&gt;deraxi ti e tuti li maschi. Sarai, toa moiere, voyo che habia nome Sara e sì la benedirò e de ella e' te darò un fiolo: mitige nome Ysaac». [1–19].</p>
	<p>LXX. Como Abraham se circumncixe per comandamento de Dio. LXXI. Como Abraham circumcixe so fiolo Ysmael <gap/>; de la soa fameya per comandamento de Dio. [23].</p>
</div2>

<div2>
<head>CAPITOLI DEXEOTO DEL GENESIS</head>
	<p>LXXII. Como, stagando Abraham in la convale de Mambra, apresso la porta dela soacasa, vete vegnire tri agnoli en contra ello; subito se getò in terra adorando una sola cossa, e sì disse: «Segnore mio, se ò trovà gratia in li ochi toi, no passare oltra dal to servo». [1–3].</p>
	<p>LXXIII. Como Abraham aparechià da magnare soto un arbore a quilli tri agnoli e sì ge serviva. Disse li agnoli: «In questo tempo e' retorneremo da ti e Sara toa moiere haverà un fiolo». Sara sì se stava drio la porta aldando queste parole. [8–10].</p>
	<p>LXXIIII. Como quisti tri agnoli, abiando magnà, va inverso Sodoma e Abraham va cum illi <gap/>. [16].</p>
	<p>LXXV. Como quilli tri agnoli sì disse liberamentre a Abraham como li voleva profundare Sodoma e Gomora per quello turpissimo peccà. E Abraham sì retornà [a chasa] soa. [17–33].</p>
</div2>

<div2>
<head>CAPITOLI DESNOVE</head>
	<p>LXXVI. Como in la hora del vespero, sentando Loth in la porta dela cità de Sodoma, vene dui agnoli, e 'l ge andé in contra e sì li adorà enclinandose in terra e sì li menà in casa soa. [1–2].</p>
	<p>LXXVII. Como Loth sì ha apareyà la mensa ali dui agnoli e sì ge serve. [3].</p>
	<p>LXXVIII. Como el povolo de Sodoma cerchè tutta la casa de Loth dai puti infin a li vechi e dixe a Loth: «Dàne adesso quilli dui çovene, i quale è vegnù questa note da ti, che nui volemo uxare cum illi». Respondé Loth: «Fradeli mei, no fè questo male. Io ho doe mie fiole vergene, tolìle e fè de elle quel che ve piaxe, purché vui no faxè questa vergogna». E quilli volea getare le porte dela casa per terra. [4–9].</p>
	<p>LXXVIIII. Como el puovolo de Sodoma sì circondà la casa de Loth digando: «Nuy voyemo quilli dui çoveni e sì voyemo usare cum essi, e se tu no li vogli dare, nuy getetemo çó le porte dela toa casa per força». Loth respose: «Fradeli mei, mi ho doe fiole femene le quale ancora sì sum vergene, tolìle e sì debiè usare cum elle, purché a quisti dui, i quale sè çunti in casa mia, vuy no façà recriscimento né vergogna». E quilli de Sodoma, no voyando cessare, deventà çegi, e li angnoli menà Loth in casa e sì asserà la porta. [4–11].</p>
	<p>LXXX. Como Loth, per conseyo de quilli dui angnoli, andé a chatare dui soi çendere; e sì ge disse chomo Dio vole desfare Sodoma per li soy grande peccati et elli debia vegnire fora dela citade e serà salvi. Elli no volse ensire e sì perigolà cum li altri peccaóri de Sodoma. [14].</p>
	<p>LXXXI. Como quilli dui angnoli la domane piglià Loth e soa moyere e doe soe fiole per le mane e sì li condusse fora dela cità de Sodoma. [15–17].</p>
	<p>LXXXII. Como Dio fé movere da cielo fuogo e solfere sovra le citade de Sodoma e de Gomora e de tute quelle regione e sì le somerse cum tuti li soy habitatore. [24–25].</p>
	<p>LXXXIII. Como Loth cum soa moyere e doe soe fiole va via in verso la citade de Segor per essere salvi, e soa moyere se guarda en drio e per questo deventa una statoa de sale. [26].</p>
	<p>LXXXIIII. Como Loth andé su un monte en una speluncha cum le doe soe fiole, e la maore disse ala menore: «Nostro pare sì è antigo e sì no è romaxo al mondo homo che possa uxare chom esso nuy. Debiamolo enebriare; questa notte e' dormirò cum ello e doman da note nu lo enebriaremo: tu dormirasi cum ello e a questo modo nuy averemo somença de nostro pare». Loth non sentì questo fatto. [30–34].</p>
	<p>LXXXV. Como la fiola maore se engravià de so pare e patorì Moab, dal quale desexe li Moabitani, e la menore simelmente se engravià de so pare e partorì Amon, dal quale desexe li Amonitani enfina al dì presente. [36–38].</p>
</div2>

<div2>
<head>CAPITULUM XX GENESIS</head>
	<p>LXXXVI. Como Abimelech, re de Gerare, tolse Sara moyere de Abraham, digando ella che la era serore de Abraham. Lo re no ave a fare cum Sara. [21].</p>
	<p>LXXXVII. Como aparse de note Dio en vixion al re Abimelech e sì ge disse: «Tu morirasi, perché tu asi tolto la moyere a so marìo: rendigela che l'è propheta; el farà oratione per ti e sì viverasi». [3].</p>
	<p>LXXXVIII. Como subitamente quella note Abimelech, re de Gerare, fé chiamare tuti li soi servi e sì ge disse questo insonio e tuti ave gran paura. [8].</p>
	<p>LXXXVIIII. Como la maitina Abimelech, re de Gerare, restituisse a Abraham Sara soa moiere, scuxandosse de questo fato; e sì donò a Abraham servi e fantesche, piegore e boi, e mille dinari de argento, e sì li lassà andare via. [14–15].</p>
</div2>

<div2>
<head>CAPITULUM XXI GENESIS</head>
	<p>LXXXX. Como Sara, moyere de Abraham, in soa veyeça partorisse Ysaach. [2–3].</p>
	<p>LXXXXI. Como Abraham, en cavo de oto dì, circumcixe so fiolo Ysaac, habiando Abraham cento agni. [4–5].</p>
	<p>LXXXXII. Como veçando Sara çugare Ysaac so fiolo cum Ysmahel fiolo de Agar de Egipto, soa schiava, l'ave molto per male e disse a so marìo Abraham: «Chaça via la mare e 'l fiolo. E' no voyo che 'l fiolo dela schiava sea herìo cum mio fiolo Ysaac». E 'l sape molto dura cossa a Abraham. [9–11].</p>
	<p>LXXXXIII. Como Dio aparse a Abraham e sì ge disse: «No te apara aspera cossa sovra el puto e sovra la schiava: debi fare tuto quello che te dise Sara toa moyere». [12].</p>
	<p>LXXXXIIII. Como la maitina Abraham tolse del pan e uno vasselo de aqua e sì meté sule spale a Agar soa schiava e sì la caçà via cum Ysmahel so fiolo. [14].</p>
	<p>LXXXXV. Com Agaar andé cum Ysmahel so fiolo en lo deserto de Bersabe; e seando consumata l'aqua del vasselo, getò el puto soto un arbore per no lo vedere morire de sede. E lo agnolo de Dio sì ge aparse e sì la confortà. [15–18].</p>
	<p>LXXXXVI. Como Agar vette in lo deserto meraveiosamente un poço; e sì tra' del'aqua e empie el so vasselo e sì dà da bevere a Ysmahel so fiolo. [19].</p>
	<p>LXXXXVII. Como Agar habità cum Ysmael so fiolo en lo deserto de Pharam. Ysmahel crescé e sì deventà un çovene sagitario. [20].</p>
	<p>LXXXXVIII. Como Ysmahel, habitando in lo deserto de Pharan, sposa per soa moiere una femena de Egipto. [21].</p>
	<p>LXXXXVIIII. Como Abimelech, re de Gerare, e Sicol, principo del so exercito, vene da Abraam a fare pato cum ello che 'l fosse so amigo. Abraham fo contento, nientemente el represe molto el re de un poço che ge fo tolesto; el re se scuxà e Abraham sì donà al re piegore e boi e sete agnele per testimoniança de questa amicitia. [22–31].</p>
</div2>

<div2>
<head>CAPITOLO XXII DE GENESIS</head>
	<p>C. Como Dio volse tentare Abraham e sì ge aparse de note e sì ge disse: «Debi tòre Ysaac to fiolo, al quale tu porti grande amore, e debimelo sacrificare su un monte el quale e' te mostrerò». [1–2].</p>
	<p>CI. Como Abraham, de note, subitamente, menà el so aseno fora dela stala, tolse Ysaac so fiolo e sì menà dui çoveni chom esso ello. [3].</p>
	<p>CII. Como Abraham, in cavo de tri dì, sì lassà quilli dui çovene cum el so aseno, digando: «Aspetème infina che retorno». E metté le legne dal sacrificio su le spale a so fiolo Ysaac e ello portà cum mane el fogo e un gladio. [4–6].</p>
	<p>CIII. Como Abraham voyando sacrificare a Dio so fiolo Ysaac, l'angnolo ge aparse digando: «Guarda no destendere la toa mane [né amaçare] questo puto».[9–12].</p>
	<p>CIIII. Como Abraham fa sacrificio a Dio de una piegora, la quale ge aparse quando el deveva sacrificare so fiolo Ysaac. [13].</p>
	<p>CV. Como Abraham retorna a casa soa in Bersabe cum so fiolo Ysaac e cum li dui çoveni e cum el so aseno. [19].</p>
</div2>

<div2>
<head>CAPITOLI XXIII DE GENESIS</head>
	<p>CVI. Como Sara, moyere de Abraham, habiando cento vintisette anni, morì in la cità de Hebron, in la terra de Canaam. [1–2].</p>
	<p>CVII. Como Abraham comprà da Ephron, fiolo de Seor, un campo in la terra de Canaam, in la contrà de Mambra, per quatrocento sicli de argento, in lo quale campo era una spelunca dopia, in la quale ello fé sepelire Sara soa moiere. [16–19].</p>
	<p>CVIII. Como Sara vene sepelìa in la predita speluncha de Mambra. [19].</p>
</div2>

<div2>
<head>CAPITOLI XXIIII DE GENESIS</head>
	<p>CVIIII. Como Abraham, siando vechiessimo, sì chiamà el so servo più veyo dela casa soa e sì ge disse: «Metti la toa man sul mio peteneyo, ch'e' te voyo schonçurare per lo segnor Dio del cielo e dela tera che tu no debi tòre moiere a mio fiolo Ysaac deli fioli deli Chananei, in li quali jo habito». [1–4].</p>
	<p>CX. Como quel servo de Abraham tolse diexe cameli e ogni altra cossa neccessaria, e sì andé in la provincia de Mesopotamia, en la cità de Nachor, per tòre moyere a Ysaac. [10].</p>
	<p>CXI. Como, cavalcando, el servo de Abraham pregà mesier Domenedio che ge devesse demostrare che quella çovene, ala quale el dixesse: «Dàme bevere un pocho de aqua dela toa ydria», e la respondesse: «Volentiera», che quella devesse essere moyere de Ysaac. La prima çovene la quale trovà el servo, sì fo Rebecha, fiola de Batuel, fiolo de Nacor, fradelo de Abraham, la quale dé bevere cum la soa ydria al servo de Habraham e ali soi cameli. [11–20].</p>
	<p>CXII. Como el servo de Abraham, intendando da Rebecha che la era del parentà de Abraham, sì ge mette ale rechie doe armille che pexava diexe sicli de arçento. [22].</p>
	<p>CXIII. Como Rebecha corsse cum gran freça in casa; e sì rasona a so fradelo Labam e a soa mare tuto questo fatto del servo. CXIIII. Como Labam, fradelo de Rebecha, mena el servo de Abraham in casa e sì dà bevere e magnare ali cameli del servo; e la mare de Rebecha sì receve el dito servo. [31–32].</p>
	<p>CXV. Como el servo de Abraham, sentando a tavola, e' no vole magnare se in prima el no dixe a Batuel, pare de Rebecha, e a Labam, so fradelo, tuta la caxon per la quale l'à mandato el so segnore Abraham. [33] . CXVI. Como el servo donà a Rebecha vasseli de ariento; e a so pare e a soa mare e a soi fradeli fé altri presenti per lo matrimonio che era fatto.[53].</p>
	<p>CXVII. Como se fa le noçe de Rebeca, la quale dé essere sposa de Ysaac. [54].</p>
	<p>CXVIII. Como el servo de Abraham mena Rebecha e la soa norigarixe. [59–61].</p>
	<p>CXVIIII. Como el servo, çonçando a casa del so segnore Abraham cum Rebecha e la soa compagna, trovà Ysaac apresso un poço. E sapiando Rebecha dal servo che quello era so marìo Ysaac, desmontà subitamente de su el camelo, e per vergogna se coverse de un palio. [65].</p>
	<p>CXX. Como el servo dixe a Ysaac ogni cossa per ordene. [66].</p>
	<p>CXX. Como Ysaac sposa Rebecha in la camera che fo de Sara soa mare. [67].</p>
</div2>

<div2>
<head>CAPITULI XXV DE GENESIS</head>
	<p>CXXII. Como Abraham sposa una femena che ave nome Cethura dela quale ave sei fioli: Çamram, Jexam, Madan, Madian, Jesboch, Sue. [1–2].</p>
	<p>CXXIII. Como Abraham constituisse so herìo so fiolo Ysaac de tuto quello che 'l possediva. E ali fioli dele soe concubine el ge donà presente e sì li separà da Ysaac.[5–6].</p>
	<p>CXXIIII. Como Abraham sì è morto habiando cento setantacinque anni. Ysaac e so fradelo Ysmahel sì 'l fa sepelire in la speluncha duplice apresso Sara soa moyere. [7–9].</p>
	<p>CXXV. Como Ysmahel, fiolo de Abraham e de Agar de Egypto soa schiava, have doxe fioli: Nabaioth, Cedar, Abdehel, Maabsam, Masma, Duma, Masa, Adad, Thema, Hur, Naphis,Cethma. [12–15].</p>
	<p>CXXVI. Como Ysmahel, habiando cento trentasete anni, morì e vene sepelìo. [17] CXXVII. Como Ysaac, fiolo che fo de Abraham, priega Dio che Rebecha soa moiere se possa ingraviare. Rebecha, sentandosse gràvia, demandà mesier Demenedio que cossa sea quella che ge fa tanto abatimento in lo corpo. Dio ge rispose: «Sì è dui puti deli quali ensirà dui povoli». [21–23].</p>
	<p>CXXVIII. Como Rebecha partorì dui fioli: Exaù e Jacob. [24–25].</p>
	<p>CXXVIIII. Como Exaù fò chaçaòre e lavoraóre de terra. Jacob fo simplice e sempre stava in casa. [27].</p>
	<p>CXXX. Como Exaù, siando vegnù molto stancho e molto afamà dal campo, trovà che Jacob avea cotto lente. Jacob no ge ne volse dare se prima el no ge vendesse la soa primogenita cum çuramento. Veçandose Exaù morire da fame, per una scuèla de lente e per un pocho de pane sì fé so fradelo Jacob essere primogenito. [29–34].</p>
</div2>

<div2>
<head>CAPITOLI XXVI DE GENESIS</head>
	<p>CXXXI. Como Ysaac cum Rebecha soa moiere e cum tuta la soa fameya, per grandissima fame la quale era in le soe contrade, se partì e sì andò habitare in Gerara, in la terra de Abimelech, re de Palestina. [1].</p>
	<p>CXXXII. Como Dio aparse a Ysaac confortandolo e dixe che 'l no debia andare in Egypto. [2].</p>
	<p>CXXXIII. Como Ysaac dixe a Abimelech, re de Palestina, e ala soa çente, che Rebecha sea soa serore, temandose de essere morto per la soa beleça. [6–7].</p>
	<p>CXXXIIII. Como el re Abimelech, guardando per una fenestra, vete trepare Ysaac cum soa moiere Rebecha in una camera. [8].</p>
	<p>CXXXV. Como el re Abimelech dixe a Ysaac: «Per que caxon ê–tu dito che questa toa moyere sea toa serore? Se alguno del povolo avesse habù a fare chom eso ella, tu faxivi vegnire grande peccà sovra de nuj». E così comandà al povolo, soto pena dela morte, che alguno no debia havere a fare carnalmentre cum ella. [9–11].</p>
	<p>CXXXVI. Como Ysaac deventà in quele contrade grandenissimo richo homo de ogni bestiame e de molta fameya; e per questa grande richeça quilli de Palestina ge aveva grande invidia. [12–14].</p>
	<p>CXXXVII. Como el puovolo de Palestina, per grande invidia, aterrà li puçi de Ysaac. [15].</p>
	<p>CXXXVIII. Como Abimelech, re de Palestina, per invidia, sì dà combià a Ysaac e a tuta la soa fameya. [16].</p>
	<p>CXXXVIIII. Como Ysaac vene a stare apresso el torrente de Gerare , e sì fé fare altri puçi, i quale haveva aqua viva, per li quale puçi vene gran question in fra li pastore de Gerare e li pastore de Ysaac, digando li pastore de Gerare che quella aqua fosse soa. [17–20].</p>
	<p>CXL. Como Ysaac fé cavare altri puçi. E Dio ge aparse confortandolo. [22–24].</p>
	<p>CXLI. Como Ysaac sì hedificà uno altaro a mesier Domenedio che ge era aparso. E como re Abimelech vene da ello cum Ochoçar e Phycol, duxe dei cavalieri, e altri soi amixi, per fare una grande amistè cum Ysaac. [25–29].</p>
	<p>CXLII. Como Ysaac fé gran convivio al re Abimelech e ala soa çente, e ive fo confermà in fra illi grande amistè. [30–31].</p>
	<p>CXLIII. Como Esaù, fiolo de Ysaac, habiando quaranta anni, sposà in un trato doe moyere, Judith, fiola de Beeri de Etheo, e Basamath, fiola de Helon, le quale femene aveva offeso l'anemo de Ysaac e de Rebecha. [34–35].</p>
</div2>

<div2>
<head>CAPITOLI XXVII DE GENESIS</head>
	<p>CXLIIII. Como Ysaac, seando tanto antigo che 'l no ge vedea, chiamà Esaù so fiolo maore e sì ge dixe: «Debi tòre le toe arme e el carcasso e lo archo, e và piglia alguna cossa de chaçaxon, e fàme da magnare segundo el me apetito, açò che la anema mia te benedisca enanço che mora». [1–4].</p>
	<p>CXLV. Como Esaù va a chaçare per compire la volentà de Ysaac so pare. [5].</p>
	<p>CXLVI. Como Rebecha, moyere de Ysaac, habiando aldù le parole de Ysaac, dixe a Jacob so fiolo: «Jo ò aldù to pare dire a Esaù to fradelo ch'el debia andare a chaçare e farge da magnare, che po' el ge darà la soa benedicione. Fiolo mio, fà per lo mio conseyo, và tosto ala stala dal greço e portame dui perfeti cavridi e farò magnare che piaxerà a to pare, açò che el te benediga enanço che 'l mora». Responde Jacob a la mare: «Me fradelo sì è peloxo e mi no sum peloxo, e mo' temo che se me pare me palpa e trove che no sum peloxo, che 'l me daga la soa maledicion per la benedicion, creçando che l'abia voludo inganare». Responde la mare: «Questa maledicion sia in mi. Fiolo mio, fà quello che te ho dito». In quela fiada andè Jacob in la stala e alcixe dui perfeti cavridi. [5–13].</p>
	<p>CXLVII. Como Jachob porta dui cavridi morti a soa mare Rebecha, e ela fa el magnare per Ysaac so marìo. [14].</p>
	<p>CXLVIII. Como Rebecha involçe le pelle de cavréo intorno le mane e el colo de so fiolo Jacob, e sì ge dà el magnare che 'l lo porte a so pare Ysaac. [15–17].</p>
	<p>CXLVIIII. Como Ysaac, habiando magnà dela vianda la quale ge haveva portà Jacob, ge dé la soa benedicione, creçando che 'l fosse Esaù, so fiolo maore. [18–27].</p>
	<p>CL. Como Esaù vene cum el magnare dela soa caçaxon, poco drio Jacob so fradelo, digando a Ysaac so pare: «E' sum Esaù, to primogenito, magna e dàme po' la toa benedicione». Per la qual cossa Ysaac se spavì fortemente, digando: «Chi fo quelo che pur mo' vene da mi, e sì me portò da magnare, e sì à 'bù la mia benedicione e sì l'ò constituìo segnore di suò' fradeli?». Esaù, cum gran pianto, criàva: «Me fradelo falsamente me ha inganà, un'altra fià me tolse–lo la mia primogenita; pare mio, dàme la toa benedicione». Ysaac disse: «In la grasseça dela terra e in la roxada del cielo sea la toa benedicione». [30–39].</p>
	<p>CLI. Como Rebecha, aldando dire che Esaù volea alcire so fradelo Jacob, el menà da Ysaac so pare e tolse la soa benedicione, e sì scampà in Aran da Laban, fradelo de soa mare, per paura de so fradelo Esaù. [42–44].</p>
</div2>

<div2>
<head>CAPITOLI XXVIII DE GENESIS</head>
	<p>CLII. Como Jacob va in Mesopotania de Syria, a chasa de Labam so barba. [1–5].</p>
	<p>CLIII. Como Esaù sposa Meleth, fiola de Ysmahel, serore de Nabaioth, habiando doe altre moyere, Judith, fiola de Beeri de Etheo, e Basamath, fiola de Helon, per despeto dela benedicione, la quale haveva habù Jacob so fradelo da Ysaac so pare. [6–9].</p>
	<p>CLIIII. Como Jacob, dormando e tignando el cavo su algune priede, vete in visione una scala: la sumità dela scala tochava el cielo e li angnoli ascendeva e descendeva per la dita scala; e sì vete Dio in cavo dela scala confortandolo e prometandoge de dare tuta quella terra en la quale ello dormiva a ello e a tuta la soa somença drio ello. [11–14].</p>
	<p>CLV. Como Jacob, la maitina, seando desseà, dreçà la pria la quale lo havea tegnudo soto el cavo, e getòge olio su in testimoniança; e sì chiamà per nome quella cità Bethel, la quale haveva in prima nome Luça. E sì fé vodo a Dio de dare sempre la diexema de ogni cossa che lo havesse. [18–22].</p>
</div2>

<div2>
<head>CAPITOLI XXVIIII DE GENESIS</head>
	<p>CLVI. Como Jacob catà tri pastori cum tri greçi de piegore intorno un poço che era coverto de una gran pria. E ello domanda quilli pastori se li cognosce Laban fiolo de Nachor. Li respose: «Sì». E sì ge mostrà Rachel fiola de Laban, che vene cum un greço de piegore al poço per darge da bevere. [1–9].</p>
	<p>CLVII. Como Jacob tolse via la pria de sul poço, e fo trata del'aqua e fo dà bevere ale piegore; e Jacob abraçà Rachel soa parente e piançando e gridando fortemente el ge dixe como l'è fiolo de Rebecha. [10–12].</p>
	<p>CLVIII. Como Rachel corse tosto in casa, e sì dixe a so pare questo fato per ordene. Aldando so pare queste parole, el ge corse tosto in contra e sì lo abraçà e sì 'l basà e sì 'l menà in casa cum grande allegreça digandoge: «Tu si' mio osso e mia carne». [13–14]. CLVIIII. Como Laban, pare de Lia e de Rachel, demandà Jacob so nevó: «Que pagamento te dev–ie dare, e tu me servi?». Responde Jacob: «E' te voyo servire sete anni per avere per moier Rachel, toa fiola». Laban fo contento. [15–19].</p>
	<p>CLX. Como Jacob servì a Laban, pare de Rachel, sete anni, e fo so pastore; e sì ge parse a Jacob quilli sete anni pochi per lo grande amore che 'l portava a Rachel. [20].</p>
	<p>CLXI. Como Jacob, in cavo de sete anni, sposà Rachel, e fo fatte le noçe a molti deli amixi de Laban, pare de Rachel. [21–22].</p>
	<p>CLXII. Como Laban enganà Jacob, imperçonde che la prima sera el menà Lya, soa fiola maore, in la camera de Rachel; e sì la fé andare in letto e sì ge dé una schiava che ave nome Celfa. Jacob dormì quella nocte cum Lya no sapiando chi la fosse. [23–24].</p>
	<p>CLXIII. Como la maitina Jacob, veçando che lo aveva dormìo cum Lia, molto se lamentà a Laban, so soxero, digando: «E' t'ò servìo sete anni per aver Rachel, e tu me axi enganò dagandome Lia». Responde Laban: «El no è usança in questo luogo che 'l se marìe innanço la menore cha la maore. Servime altri sette anni e te darò Rachel». Jacob fo contento. [24–27].</p>
	<p>CLXIIII. Como ala fin de quella setemana fo fatto un'altra fiada le noçe de Rachel. E sì andò a letto cum ella; e Laban sì dé a Rachel, soa fiola, una schiava che ave nome Bala. [28–30].</p>
	<p>CLXV. Como Lia ave quatro fioli de Jacob, de tempo in tempo l'uno drio l'altro: el primo fo Ruben, el segundo Symeon, el terço Levi, el quarto Juda. [31–35].</p>
</div2>

<div2>
<head>CAPITOLI XXX DE GENESIS</head>
	<p>CLXVI. Como Rachel, veçandose esser sterile, ave invidia de soa serore Lia che aveva fato quatro fioli, e sì dixe a Jacob: «Dàme fioli, altramentre voyo morire». Responde Jacob: «Sum–ie Dio, che te possa dare fioli?». Dixe Rachel: «Debi çasere cum Bala, mia fantesela, açò che la se ingravie e che la impartorischa sule mie çenochie e per questo modo e' possa avere fioli». Jacob fo contento. [1–4].</p>
	<p>CLXVII. Como Bala, fantexela de Rachel, ave duj fioli de tempo in tempo l'uno drio l'altro: el primo ave nome Dan, el segundo Neptalim. [5–8].</p>
	<p>CLXVIII. Como Lia, veçando che la no faxeva più fioli, sì dà Celfa, soa schiava, a Jacob, che 'l debia çasere cum ella; dela quale lo ave dui fioli: Gad e Asser. [9–13].</p>
	<p>CLXVIIII. Como al tempo che se miéva el formento, Ruben, primogenito de Jacob e de Lia, trovà mandragole in lo campo, le quale mandragole el dé a Lia, soa mare. [14].</p>
	<p>CLXX. Como Rachel demandà [la soa parte] de quele mandragole a Lia, soa serore; la no ge ne vole dare digando: «[<gap/> <gap/>] ancora queste mandagole». Responde Rachel: «[E' sum contenta che 'l dorma<gap/> <gap/> cum te e dàme] le mandragole». [14–15].</p>
	<p>CLXXI. Como Jacob dormì quella nocte cum Lia, dela quale lo ave de tempo in tempo dui altri fioli e una fiola: Ysachar, Çabulon e Dina. Sì che Lia ave in tuto sei fioli e una fiola: Ruben, Symeon, Levi, Juda, Ysachar, Çabulon; e la fiola ave nome Dina. [16–21].</p>
	<p>CLXXII. Como Jacob dixe a Laban, so suxero: «Debime dare le mia moyere e li mei fioli, che l'è tempo che retorne ala mia patria e che debia provedere ali miè' fatti». Laban priega Jacob che 'l domande che premio el vole per le soe faìge. Jacob demanda che tute le piegore e chavre le quale nascerà varie, sì sea sue; e quele che nascerà schiete bianche e schiete negre sea de Laban. Laban fo contento.[25–35].</p>
	<p>CLXXIII. Como Jacob tolse verge de povolaro e de mandolaro verde, e sì le scorçà in alguni [logi], e sì le metté in lo canale in lo quale se daxeva bevere ale piegore e ale chavre. E quando le beveva, se le guardava in le verge e li moltoni le covrisse subito, le se impregnava [e parturiva piegore e chavre] che no aveva la lana schieta bianca o veramente schieta negra. [37–39].</p>
</div2>

<div2>
<head>CAPITOLI XXXI DE GENESIS</head>
	<p>CLXXIV. Como Jacob demandà a Laban, so suxero, tute le piegore e li moltoni e le chavre e li bechi che sia de varij colori, segundo che li aveva fato pato insembre, e Laban no ge le vole dare. [5–7].</p>
	<p>CLXXV. Como Jacob, occultamente, no seando Laban a casa, tolse tute le piegore, moltoni, cavre e bichi de varij colori, e metté le soe moiere e li soi fioli sui gambeli, e partìsse per retornare da so pare Ysaac, in la provincia de Canaam. [17–20].</p>
	<p>CLXXVI. Como in cavo de tri dì, seando andò Laban a toxare piegore, el ge fo dito che Rachel, soa fiola, ge avea involà le soe ydole e che Jacob scampava cum tute le soe piegore e cum soe moyere. [21–22].</p>
	<p>CLXXVII. Como Laban in cavo de sette dì açonse cum soi fradeli sul monte de Galaad, perseguando Jacob; e in quello luogo li fé molte parole, digando Jacob a Laban quanto ben el ge aveva fatto e quante volte ello l'aveva inganà. Laban no ossà offendere Jacob per comandamento de Dio. [23–30].</p>
	<p>CLXXVIII. Como Jacob e Laban se acordà insembre, e Jacob fé uno tumolo de prie in testimoniança che li avea fatto paxe insembre; e sì magnà tuti de compagnia su quelle prie, in segno de concordia. E Laban baxà soe fiole e soi nevó' e sì ge dé la soa benedicione e partìsse de nocte da Galaad e retornà cum la soa compagnia a caxa soa. [45–55].</p>
</div2>

<div2>
<head>CAPITOLI XXXII DE GENESIS</head>
	<p>CLXXVIIII. Como Jacob andando cum le soe moyere e cum li soi fioli e cum lo so bestiame se incontrà in li agnoli de Dio e sì disse: «Questi sì è li casteli de Dio». E per questo el metté nome a quel luogo Manaym. [1–2].</p>
	<p>CLXXX. Como Jacob, temandose de Exaù so fradelo, fa doe parte de le soe moyere e deli soi fioli e del so bestiame, digando: «Se Exaù ferisse una parte, l'altra parte serà salva». [7–8].</p>
	<p>CLXXXI. Como Jacob mandà per li soi servi a donare a so fradelo Exaù CC cavre, XX piegore, XXX gambile cum soi fioli, XL vache, XX tori, XX axene cum diexe fioli de quele axene, comandando a quili soi servi che li debia dire a Exaù: «El to servo Jacob sì te fa apresentare questo e sì vene drio nuy, e forsi mo' che 'l se humilierà per questo presente». [13–20].</p>
	<p>CLXXXII. Como Jacob, in quella nocte, trovà un agnolo de Dio, e sì se abraçà insembre al çuogo dele braçe infina al dì. Dixe lo agnolo a Jacob: «Lasseme, che l'è l'aurora». Dixe Jacob: «È no te voyo lassare se tu no me benedixi». In questo lo angnolo tochà un nervo a Jacob: incontenente el nervo se ge scurçà, e sempre Jacob andé çoto e per questa cason li Çudei non magna de nesun nervo. In quela fià lo agnolo metté nome a Jacob Israel. [24–28].</p>
</div2>

<div2>
<head>CAPITOLI XXXIII DE GENESIS</head>
	<p>CLXXXIII. Como Jacob, veçando vegnire Exaù so fradelo cum quatro cento homeni, lassà soe moyere e soy fioli de drio da ello, e sete fiade sì adorà inchinandose in terra infin a tanto che l'açunse a so fradelo Exaù. [1–3].</p>
	<p>CLXXXIV. Como Exaù abraçà Jacob so fradelo, molto lagremando per grande amore, e sì ge perdonà e sì vete cum grande allegreça soe moyere e li soi fioli. E sì fé gran paxe insembre. [4–5].</p>
	<p>CLXXXV. Como Exaù retornà in quel dì in Seyer cum la soa çente. E Jacob cum tuta la soa fameya e cum tuto el so bestiame vene in Sochor. [16–17]. CLXXXVI. Como Jacob, seando çunto ala citade de Salem, [in la proventia de Chanaam], sì hedificà ive uno altaro e sì [y]amava el fortissimo Dio de Israel. [18–20].</p>
</div2>

<div2>
<head>CAPITOLI XXXIIII DE GENESIS</head>
	<p>CLXXXVII. Como Sichem, fiolo de Emor, <hi rend="italic">principo</hi> de quella regione, piglià per força Dina fiola de Lia e de Jacob, la quale sì era entrà in quella <hi rend="italic">via per vedere</hi> le done, e sì dormì cum ella, la quale sì era vergene. [1–2].</p>
	<p>CLXXXVIII. Como Sichem dixe a so pare Emor: «Dàme questa çovene per moyere». [4].</p>
	<p>CLXXXVIIII.Como Emor dixe a Jacob como sta el fato de Dina, e si la domandà per moyere de Sichem so fiolo. Responde Jacob che 'l vole aspetare soi fioli, i quale sì è a pascere le piegore.[5].</p>
	<p>CLXXXX. Como <hi rend="italic">Emor</hi>, pare de Sichem, domandà Dina per moyere de so fiolo Sichem a Jacob e a soy fioli. E quilli, molto coreçati dela vergogna che era fata a soa serore, no ge la volea dare per moyere. Tanto fo li priegi e le <hi rend="italic">promissione che fé Emor, che li fo</hi> contenti de dargela per moyere se li se voleva circumcidere. E li promesse de <hi rend="italic">circumciderse cum tuta la çente de la soa cità e de formare un solo povolo e habitare insembre</hi>.[6–18].</p>
	<p>CLXXXXI.Como Emor e Sichem so fiolo, cum tuto el povolo dela soa citè, se fa circumcidere açò che Sichem habia per moyere Dina, fiola de Jacob. [24].</p>
	<p>CLXXXXII. Como in cavo de tri dì da po' che li fo circuncixi, habiando maore dolore per le piage dela circuncixion, Symeon e Levi, fradeli de Dina per pare e per mare, andé maliciosamente in la cità, e sì alcixe Emor, principo de quella citè e Sichem so fiolo, e sì alcixe tuti li maschi dela cité e po' menà Dina soa serore cum sì fora dela citade. [25–26].</p>
	<p>CLXXXXIII. Como, seando insì fora dela citade Symeon e Levi cum soa serore Dina, li altri fioli de Jacob intrà dentro dela cità e si robà e menà per prixi tute le femene e tuti li fantolini cum tuto el bestiame de quella cità, per fare vendeta de la vergogna che era stà fata a Dina, soa serore. [27–29].</p>
	<p>CLXXXXIIII. Como Jacob reprende Symeon e Levi del gran male che li à fato de Emor e de Sichem, so fiolo, e l'altra çente de quella citè, digando: «Vuj mettì en gran perigolo cum quisti de Canaan, noy semo molto pochi». Li responde: «Li <hi rend="italic">no deveva</hi> vergognare nostra serore». [30–31].</p>
</div2>

<div2>
<head>CAPITOLI XXXV DE GENESIS</head>
	<p>CLXXXXV. Como Dio parla a Jacob confortandolo che 'l no se tema e che 'l debia andare in Bethel e lì debia hedificare un altaro. [1].</p>
	<p>CLXXXXVI. Como Jacob chyamà soi fioli e tuta la soa fameya e sì ge dixe: «Debié getare via de meço de vuy li domenedei forestieri e debiéve lavare e muàre de vestimente; e andemo in Bethel e lì façemo uno altaro a Dio, el quale sì m'à exaudìo in le mie tribulation». In quella fiada li ge dé tuti li domenedei li quale li aveva apresso de sì. [2–4].</p>
	<p>CLXXXXVII. Como li fioli de Jacob sì se lava e sì se muda de vestimente. [2].</p>
	<p>CLXXXXVIII. Como Yacob sepelisse sotto un arboro che à nome teribinto tuti li domenedei li quale ge aveva dà soy fioli. [4].</p>
	<p>CLXXXXVIIII. Como Jacob sì hedificà uno altaro de fora dala cità de Bethel, e Dio sì ge aparse, e Jacob sì chiamà quel luogo 'caxa de Dio', imperçunde che Dio ge era apparso. [7].</p>
	<p>CC. Como Debora, bayla de Rachel, moyere de Jacob, è morta; e sì fo sepelìa de fora dala cità de Bethel, soto un rovere. [8].</p>
	<p>CCI. Como Dio aparse a Jacob e sì ge dé la soa benedition e sì ge disse: «E' no voyo che tu habi più nome Jacob. E' voyo che tu habi nome Israel: de ti dé nascere gente, povoli e re. E sì daré ala toa semença tute queste terre». Jacob dreçà una pria per testimoniança, e sovra quela pria spanse olio, e si fé sacrificio a Dio. [9–14].</p>
	<p>CCII. Como Rachel, moyere de Jacob, em– parturisse un puto in Bethleem de Effrata, e si morì parturiando el fiolo. La comare, voyandola confortare, sì ge dixe che l'à imparturìo un puto. In quella fiada Rachel metté nome al puto Benoni [che sì è] a dire: “Fiolo del dolore mio”. E Jacob sì ge metté nome Beniamin, che sì è a dire: “Fiolo de man dextra”. Rachel morì incontinente per lo gran dolore del parto. [16–19].</p>
	<p>CCIII. Como Rachel, moyere de Jacob, fo sepelìa de fora de Bethleem de Efrata. Jacob ge metté una pria dal cavo per una recordança.[20].</p>
	<p>CCIIII. Como Ruben, fiolo de Jacob, ave a fare carnalmente cum Bala, concubina de Jacob, so pare. [22].</p>
	<p>CCV. Como qui sì è depento Jacob cum doe soe moyere, Lia e Rachel, e cum doe soe concubine, Bala, ancila de Rachel, e Celpha, ancila &lt;de&gt; Lia. [22–24].</p>
	<p>CCVI. Como qui sì è depento li doxe fioli de Jacob, e Dina soa fiola. Ruben, Symeon, Levi, Juda, Ysachar, Çabulon e Dina: quisti fo fioli de Lia, moyere de Jacob; Joseph e Beniamin: quisti fo fioli de Rachel e de Jacob; Dan, Neptalim: quisti fo fioli de Bala, concubina de Jacob e ancila de Rachel; Gath e Aser: quisti fo fioli de Celpha, concubina de Jacob e ancila de Lia. [22–26].</p>
	<p>CCVII. Como Jacob visità so pare Ysaac el quale sì era vechissimo. CCVIII. Como Ysaac, habiando cento e octanta anni, morì in la contrà de Mambra, in la citè de Arba, questa sì è Ebron. Jacob e so fradelo Esaù sì 'l sepelì cum grande honore. [28–29].</p>
</div2>

<div2>
<head>CAPITOLI XXXVI DE GENESIS</head>
	<p>CCVIIII. Como qui sì è depento Exaù, fiolo de Ysaac, cum tre soe moyere: Ada, fiola de Elon de Etheo, Oolibama, fiola de Anae de Sebeon de Eveo, Basemath, fiola de Ysmahel che fo fiolo de Abraam e de Agar, schiava de Sara, soa moyere de Abraam. [1–3].</p>
	<p>CCX. Como qui sì è dipinti cinque fioli de Esaù: Elipham fiolo de Ada, Raguel fiolo de Basemath, Jeus, <hi rend="italic">Jelon, Chore, fioli de Oolibama</hi>. [4–5].</p>
	<p>CCXI. Como qui si è depenti XX duxe i quale ensì de Esaù e de cinque soi fioli in lo monte de Seyr. Questo sì è Edon. [9–14].</p>
	<p>CCXII. Como Onam, fiolo de Sebeon, del parentà de Esaù, pascando li asini de so pare Sebeon in la solitudene, trova le aque calde.[24].</p>
	<p>CCXIII. Como qui sì è depinti XVIIII homeni e una femena, la quale ave &lt;nome&gt; Thamna. Quisti no fo duxe, e sì fo tuti dela generation de Esaù. [20–28].</p>
	<p>CCXIIII. Como qui si è depinti octo re, i quale fo dela generation de Exaù, i quale sì regnà in la terra de Edom: re Balach, re Joab, re Husan, re Adad, re Semla, re Saul, re Balaanam, re Adad. [31–39].</p>
	<p>CCXV. Como qui sì è depenti undexe duxe, i quale fo dela generatione de Exaù, in la terra de Edom e de Ydumea. [40–43].</p>
</div2>

<div2>
<head>CAPITOLI XXXVII DE GENESIS</head>
	<p>CCXVI. Como Joseph, fiolo de Jacob, habiando sexe anni, vete in visione, dormando, undexe faye de formento essere piete in contra una soa faya de formento. La soa faya de formento stava dreta, e quele undexe faye stava inclinate jnverso la soa faya. [6–7].</p>
	<p>CCXVII. Como Joseph, fiolo de Jacob, vete in somnio, dormando, el sole e la luna e XI stelle che lo adorava. [9].</p>
	<p>CCXVIII. Como Joseph dixe a so pare e ai soi fradeli questo insonio. Aldando, so pare Jacob sì 'l reprende digando: «Que vole dire questo insonio? Mi e toa mare e tuò' fradeli te adoreremo sovra la terra?». [10].</p>
	<p>CCXVIIII. Como Jacob dixe a so fiolo Joseph: «Tuò' fradeli sì pasce le piegore in la contrà de Sichimis. Và da illi e guarda se ogni cossa sè prospero e a illi e ale piegore, e debimelo renunciare». Responde Joseph: «E' sum presto». [12–14].</p>
	<p>CCXX. Como Joseph, per comandamento de so pare Jacob, sì se partì dela valle de Ebron per andare da soi fradeli in la contrà de Sichimis. E uno homo sì 'l trovà in un campo che 'l falava la via e 'l demandà: «Que circhi–tu?». Elo ge respose: «E' cercho miè' fradeli». Responde quello homo: «E' ge aldì dire che li voleva andare in Dothaim». [15–17].</p>
	<p>CCXXI. Como Joseph çunçe a soi fradeli; e quando i lo vete venire da lunçi, i disse: «El vene, quello che se insonia. Debiamolo alcidere e getemolo in la cisterna veya e sì diremo che la pessima bestia salvèga sì l'abia devorà. E mo' sì aparerà que ge çóe li soj insonij». Uno deli fradeli, Ruben, aldando queste parole, dixe: «No 'l debià alcire, né spandere el so sangue; getemelo in la cisterna che sì è in la solitudene». Questo dixéve–lo per liberarlo e per renderlo a so pare Jacob. [18–22].</p>
	<p>CXXII. Como Joseph fo preso da soi fradeli e fo despoyà dela soa vestimenta.[23].</p>
	<p>CCXXIII. Como Joseph fo metù nudo da soy fradeli in la cisterna in la quale no hera aqua. [24].</p>
	<p>CCXXIIII. Como Joseph fo venduto da soi fradeli XXX dinari de arçento a merchadante Hismaeliti, i quale vegniva da Galaad cum gambili, e sì portava merchandaria in Egipto. [28].</p>
	<p>CCXXV. Como Ruben, el quale sì era un deli fradeli de Joseph,per grande melenchonia se straça la vestimenta no trovando so fradelo Joseph in la cisterna. [29–30].</p>
	<p>CCXXVI. Como li fioli de Jacob alcixe un cavréo, e sì entençe de quel sangue la vestimenta de Joseph. [31].</p>
	<p>CCXXVII. Como la vestimenta de Joseph fo apresentà a Jacob so pare, digando el messo: «Guarda se questa sì è la vesta del to fiolo Joseph». Cognoscando Jacob la vestimenta, el se straça li drappi per dolore e sì dixe: «La pessima bestia salvadega sì à devorà el me fiol Joseph». [32–33].</p>
	<p>CCXXVIII. Como Jacob, per grande dolore da Joseph, sì è vestìo de celicio piançando molto tempo, e soi fioli sì è tuti congregadi denanço a ello per consolarlo; e 'l no vole recevere alguna consolatione. [34–35].</p>
	<p>CCXXVIIII. Como li merchadanti Hismaeliti, li quale sì avea comprà Joseph da soy fradeli per trenta dinari de arçento, mo' sì lo vende in Egipto a Phutifar eunucho e maistro dela milicia del re Pharaon de Egipto. [35–36].</p>
</div2>

<div2>
<head>CAPITOLI XXXVIII DE GENESIS</head>
	<p>CCXXX. Como Juda fiolo de Jacob sposà per moyere una femena la quale have nome Sue, fiola de un homo de Canaam, dela quale lo ave tri fioli: Her, Onam, Sela. [1–5].</p>
	<p>CCXXXI. Como qui sì è depento Juda e soa moyere Sue cum tri soi fioli, Her, Onam, Sela. [1–5].</p>
	<p>CCXXXII. Como Sue, moyere de Juda, sì è morta e sì ven sepelìa. [12].</p>
	<p>CCXXXIII. Como Thamar, la quale fo nuora de Juda, çoè moyere de Her e po' de Onam, fioli de Juda, seando vedoa e aspetando avere per marìo Sela, ultimo fiolo de Juda, veçando che Juda &lt;non&gt; gel daxeva per marìo, la metté çó li drapi vedoale e sì se stravestì e sì sentà su una via donde la saveva che doveva passare Juda, so soxero. E ello, creçando che la fosse una meretrixe, volse peccare cum ella, imprometandoge de dare un cavréo; e per are el dà el so baston e el so anelo e la soa armila. [13–18].</p>
	<p>CCXXXIIII. Como Juda peccà carnalmente cum Thamar, soa nuora, no la cognoscando e creçando che la fosse una meretrixe. Subitamente la se ingravià de dui fioli maschi, çoè de Phares e de Çaram. [18, 24, 29–30].</p>
	<p>CCXXXV. Como Juda manda per un so pastore un cavréo a Thamar in quello luogo o' l'aveva çasù cum ella. Li homini de quella contrada dixe al pastore che li no aldì may dire che 'l fosse meretrixe in quella contrada. [20–21].</p>
	<p>CCXXXVI. Como el pastore de Juda retornà in drio cum el cavréo digando a Juda che 'l no trovà quella meretrixe. [22].</p>
	<p>CCXXXVII. Como li homini dela contrà o' stava Thamar, seando gràvia in tri mexe, sì à annuncià a Juda che la sì è gràvia. Elo responde: «Fèlla brusare» .[24].</p>
	<p>CCXXXVIII. Como Thamar, vignando menà a brusare, sì mandà per un messo a Juda, so soxero, el baston, lo anelo e la armila, digando: «E' sum gravia de quel homo del quale sì è queste cosse». Cognoscando Juda che 'l ge avea dato quelle cosse, disse: «La sè più iusta de mi, questo sì è fato perché e' no ge ò dado Sela mio fiolo per marìo». E sì no fo brusà Thamar. [25–26].</p>
	<p>CCXXXVIIII. Como qui vene apresentà da parte de Thamar a Juda so soxero, uno anelo, una armila e un baston, le quale cosse haveva dado Juda a Thamar, soa nora, quando lo ave a fare cum ella carnalmente. E sì ge mandà a dire a Juda: «Ch'el gua&lt;rda, e s'el&gt; cognosce queste cosse sì m'à ingravià». Juda, cognoscando le cosse, disse: «Thamar sì è più iusta de mi, l'à fato questo perché e' no la diè per moyere a Sela, me fiolo». E sì no fo morta Thamar. [25–26].</p>
	<p>CCXL. Como Thamar parturisse duj fioli a uno parto, Phares e Zaran. [27–30].</p>
</div2>

<div2>
<head>CAPITOLI XXXVIIII DE GENESIS</head>
	<p>CCXLI. Como Putiphar, eunucho del re Pharaon de Egypto, principo dela soa milicia, constituisse Joseph, fiolo de Jacob, guvernale e rettore de casa soa e de tuta la soa roba; el quale l'aveva comprò dali Ysmaeliti. [1–4]. CCXLII. Como la moyere de <hi rend="italic">Putiphar, eunucho</hi> del re Pharaon e principo dela soa milicia, dixe a Joseph: <hi rend="italic">«Dormi cum mi». Perché el fo bello de faça e de persona</hi>. Responde Joseph: «E' no faré may tanta vergogna <hi rend="italic">al mio segnore che se fida de mi e sì m'à</hi> fato segnore e guvernatore de tucta la soa roba». [6–9].</p>
	<p>CCXLIII. Como Joseph, seando un dì entrado solo in casa per fare algune cosse del segnore so, la moiere de Putiphar, so segnore, pigyà Joseph per lo mantello e sì ge &lt;disse&gt;: «Dormi com esso mi». El no volse farlo e scampà fuora de casa e sì lassà el mantello in man de que&lt;lla do&gt;na. Veçando quella esser desprisiata da Joseph, començà a cridare forte, sì che la fameya vene da &lt;ella&gt;. E la disse: «Questo çudio m'à voyuto forçare; vedì che l'à lassà el mantello». [11–15].</p>
	<p>CCXLIIII. Como la dona, falsa e maliciosa, mostrà el mantelo de Joseph a so marìo, digando: «El m'à voyù forçare; no voyando mi consentire e cridando alta voxe, el me lassà el so mantello e scampà fora de casa». El marito sì 'l crete, veçando el mantello de Joseph, e sì 'l fé chaçare in la preson del re Pharaon. [16–20].</p>
</div2>

<div2>
<head>&lt;CAP. XL&gt;</head>
	<p>CCXLV. Como Joseph e el maistro di seschalchi e el maistro deli pistori del re Pharaon sì è tuti tri in prexon, e çascauno dixe el so ensonio a Joseph.</p>
	<p>El maistro di seschalchi dixe: «El me parea vedere denanço da mi una vigna, la quale aveva tri pampani e subitamente faseva le foye e le fiore e la uva. Et io voleva de quella uva maùra e sì la strucava in lo càlexe del re Pharaon e sì ge daxeva bevere de mia man». Responde Joseph: «Quilli tri pampani dela vigna significa tri dì: in cavo de tri dì el re Pharaon sì te libererà de prexon et sì te remeterà in lo to offitio. E' te priego che tu te arecordi de mi quando el te serà fato gratia, ché sum metù in questa prexon a torto».</p>
	<p>El maistro di pistore dixe: «E' me insuniava avere sul cavo tri canistri: in uno de questi tri canestri, el quale sì era pì alto deli altri, aveva de tuti li cibi che sa fare i pistore, e li oxeli del cielo sì magnava de quili cibi». Responde Joseph: «Quilli tri cisti significa tri dì: el re Pharaon te farà apichare e li oxeli del cielo devorerà le toe carne».</p>
	<p>In cavo de tri dì el fo fato gratia al maistro deli seschalchi. El maistro deli pistori fo apichà sula forcha e li oxeli sì ge straçà le carne. [1–22].</p>
	<p>CCXLVI. Como el maistro di seschalchi de Pharaon presenta da bevere al re Pharaon. [2].</p>
	<p>CCXLVII. Como li oxeli straça le carne al maistro di pistori sula forcha. [19].</p>
</div2>

<div2>
<head>CAPITOLI XL&lt;I&gt; DE GENESIS</head>
	<p>CCXLVIII. 1. Como el re Pharaon vete in ensonio, sovra un fiume, sette vache grasse e sette vache magre, et sete spige de formento piene de grani e sette spige de formento secce e sença grani. [1–7].</p>
	<p>2. Le vache grasse. Le vache magre. 3. Le spige de formento piene de grani. Le spige de formento secce sença grani. CCXLVIIII.Como el re Pharaon sì à mandà per tuti li soi savij de Egipto e sì ge dixe lo insonio, e nesuno de elli no gel sa deschiarare. El maistro deli soi seschalchi ge dixe che 'l mande per Joseph, che 'l ge saverà deschia&lt;ra&gt;re lo insonio. [13].</p>
	<p>CCL. Como el re Pharaon sì à fato trare Joseph fuora de preson e sì ge dixe per ordene el so insonio. Joseph responde che le sette vache grasse cum le sette spige piene de formento significa sette agni che dé essere l'uno drio l'altro de grandissima abundantia de vituaria; le sette vache magre cum sete spige secce, sença grani de formento, significa sete agni che dé essere drio quella abundantia, de tanta fame e sterilità che 'l serà impossibele a possere vivere per la gran fame. E sì ge dà conseio che 'l metta valente e savie persone che in quili sete agni de abundancia debia congregare in li granari de Pharaon la quinta parte de tuta la biava che nascerà in Egypto. Questo conseio piaxé a Pharaon e a tuti li soi servi; e sì constituì Joseph a questo offitio per lo più savio e pì sufficiente che se possesse trovare. [25–36].</p>
	<p>CCLI. Como Pharaon sì à fato vestire Joseph de <hi rend="italic">porpora, e sì ge mette in déo el so proprio anello, e sì ge à metudo</hi> al colo una colana de oro, e sì 'l constituisse retore e governaóre <hi rend="italic">de tuta la provincia de Egypto, e sì ge mette</hi> nome 'el salvaóre del mundo'. [42–45].</p>
	<p>CCLII. Como el re Pharaon sì à maridà Joseph e sì g'à dà per <hi rend="italic">moyere Aseneth</hi>, fiola de Phutifarro, prevede de Elipoleos, dela quale lo ave dui fioli maschi, enanço che 'l vegnisse li sete <hi rend="italic">agni dala fame</hi>: l'uno <hi rend="italic">ave</hi> nome Manasse e l'altro ave nome Effraim. [45, 50–52 ] . CCLIII. Como Joseph, abiando trenta agni, sì fé començare congregare in li granari del re Pharaon la quinta parte de tute le biave, le quale nascé in la grandissima abundantia de quili sete agni. [46–49].</p>
	<p>CCLIIII. Como in li sette agni dela grandissima fame tuti li povoli de Egypto, homeni e femene, vegniva a cridare in lo cospeto del re Pharaon che li moriva da fame. E 'l re Pharaon sì li mandava da Joseph. [53–55].</p>
	<p>CCLV. Como Joseph fa dare al povolo de Egypto biava per dinari. [56].</p>
</div2>

<div2>
<head>CAPITOLI XLII DE GENESIS</head>
	<p>CCLVI. Como Jacob, aldando che 'l se vendeva la biava in Eg[ipto, dixe ali] soi fioli. «Perché no consideré–vu che 'l se vende la biava in Egypto? Debiè descendere in Egypto; e comprè la biava necessaria açò che no moremo da desaxio».[1–2].</p>
	<p>CCLVII. Como li diexe fioli de Jacob, çoè Ruben, Symeon, Levi, Juda, Ysacar, Zabulon, Dan, Neptalim, Gath, Aser, comparse in Egipto denanço a Joseph, so fradelo, inçonochiandosse tuti denanço a ello e digandoge: «Segniore nostro, nuy te pregemo che tu ne venda de formento». Joseph cognosé incontenente soi fradeli, illi no 'l cognoscé. Respondé Joseph: «Vuj si' spioni e si' vegnuti a vedere le parte de Egypto, là dove le sta più debele». Responé tuti li soi fradeli: «El no è cossì, segnore nostro. Nuy semo dodexe fradeli tuti fioli de un solo homo. El nostro fradelo menore sì è romaxo cum nostro pare antigo per soa consolatione, e l'altro nostro fradelo no savemo que sea de ello». Questo sì era Joseph. [3–13].</p>
	<p>CCLVIII. Como Joseph dixe a soi fradeli: «Vu si' spie per la salù del re Pharaon, e ve prometto che vu no ve partirì de prexon se no ven qui el vostro minimo [fradelo. Un de] vu vaga per ello e li altri romagna in preson». Respondé li soi fradeli: «Nuy semo tuti toi servi e sì semo dela terra de Chanaan, [nu semo ve]gnù qui pacificamente per formento e no per altra malicia». Joseph li tene tri dì in prexon, no per vendeta, mo' perqué li [avesse cason] de fare vegnire Benyamin, so fradelo menore. [14–17].</p>
	<p>CCLVIIII. Como li fradeli de Joseph se conseyà insembre de lagare Symeon in prexon e andare illi cum el formento a so pare Jacob e menare Beniamin, so fradelo menore. E molto i se contristà de questo fato. Ruben dixe: «Degnamentre nuy portemo pena del nostro fradelo Joseph. Veçando le soe angustie non volessemo avere misericordia de ello; e' ve 'l dixeva ben, vuy no me volissi intendere». Joseph aldì queste parole e no se poté contegnire de piançere e 'l ge fé metere in la bocha de çascauno sacho dal formento, occultamente, li dinari, e sì retene Symeon in prexon. [18–25].</p>
	<p>CCLX. Como uno deli fradeli de Joseph, caminando per la via, voyando dare magnare al so aseno, aversò uno deli sachi dela biava e sì trovò dentro dal sacho li dinari che chostava quella biava. Veçando questo quilli dinari, molto se fé meraveya e sì 'l disse a soi fradeli e tuti se turbà de questo fato. [27–28].</p>
	<p>CCLXI. Como qui sì è vegnuti a Jacob soi fioli cum el formento, e çascauno sì trovà in la bocha del so sacho dala biava li dinari che costava quella biava, i quale ge aveva fato metere ocultamentre Joseph so fradelo. E li raxonà a so pare Jacob tuto el fato, e como l'è romaxo Symeon in prexon donfin a tanto che 'l sea menà in Egipto Beniamin. Jacob, aldando questo, sì à grande dolore, e sì no vole lassare menare Beniamin. Ruben dixe a so pare Jacob: «Dàmelo sovra de mi: se e' no 'l te 'l meno indrio, alçì cum le tuò' mane li mei dui fioli». [29–37].</p>
	<p>CCLXII. Como cressando la fame e mancando la vituaria a Jacob e a soi fioli, el fo contento che 'l fosse menà Beniamin, so ultimo fiolo, in Egipto, açò che Symeon fosse trato de prexon e che li possesse comprare dela vituaria. E Juda, so fradelo, tolse Beniamin [sovra de sì per] retornarlo a so pare Jacob. [1–14].</p>
</div2>

<div2>
<head>CAPITULI XLIII DE GENESIS</head>
	<p>CCLXIII. Como li fioli de Jacob sì è çunti in Egipto denanço ala pre[sencia de so fradelo] Joseph, e sì se inçinochia denanço a so fradelo e sì ge apresenta Beniamin. [15].</p>
	<p>CCLXIIII. Como Joseph volse magnare a meçodì cum tuti li soi fradeli. An[cor]a no s[aveva] nessum de elli che 'l fosse so fradelo. [25, 33–34].</p>
</div2>

<div2>
<head>CAPITOLI XLIIII DE GENESIS</head>
	<p>CCLXV. Como Joseph ocultamente &lt;fé metere&gt; in çascauno sacho pieno de formento li dinari che montava quella biava, e in lo sacho de Beniamin, so fradelo menore, el ge fé metere li dinari che montava quella biava e la soa copa d'oro cum la quale Joseph beveva. [1–2].</p>
	<p>CCLXVI. Como el despensaóre de Joseph, de comandamento de Joseph, açunse li fradeli de Joseph e si ge trovà in lo sacho de Beniamin la copa de oro, no sapiando nessuno de elli che la ge fosse stà metùa, e sì li fà retornare indrio, e sì li reprende molto forte; e elli se scuxa no sapiando alguna cossa de questo fato. [6–13].</p>
	<p>CCLXVII. Como el despensaóre de Joseph sì à conduti denanço a Joseph tuti li soi fradeli, e sì ge mostra la copa de oro, la quale ello sì a trovà in lo sacho de Beniamin. Joseph molto li reprende e tuti se scuxa. [14–34].</p>
</div2>

<div2>
<head>CAPITOLI XLV DE GENESIS</head>
	<p>CCLXVIII. Como Joseph no <hi rend="italic">se podé più celare, né ocultare a soi fradelli; fé ensire tuta la soa fameya fora de casa</hi> e fortemente piançando <hi rend="italic">cum alta voxe, disse sì forte che 'l fo aldù dala fameya de Pharaon: «E' sum vostro</hi> fradelo Joseph. <hi rend="italic">È ancora vivo me pare?». Quando li aldì che lo era Joseph, recordandosse che elli lo aveva</hi> vendùo trenta dinari, li have sì gran paura che li no poté favelare, e lo li consolà dolcemente e sì abraçà so fradelo Beniamin e baxàli tuti quanti e sì li mandà per so pare Jacob. [1–15].</p>
	<p>CCLXVIIII. Como Joseph dixe al re Pharaon che l'è vegnù soi fradeli, e che l'è vivo so pare e sì sta in la provinaa de Chanaam. Pharaon fo molto aliegro; e comanda a Joseph che 'l faça cargare de biava li axeni de soi fradeli e che 'l ge debia dare charecti da condure so pare e tuta la soa fameya in Egypto. [16–20].</p>
	<p>CCLXX. Como li fradeli de Joseph tornà tuti quanti da so pare Jacob cum grande alegreça; e sì à cargà li soi axeni de formento, e Joseph sì à date a çascauno doe vestimente e a Beniamin cinque vestimente e trexento dinari de arçento. [21–23].</p>
	<p>CCLXXI. Como li charateri del re Pharaon va cum le charete e cum altri animali cum li fradeli de Joseph in la provincia de Chanaam per condure Jacob cum tuta la soa fameya a stare cum Joseph in Egypto. [24–25].</p>
	<p>CCLXXII. Como li fioli de Jacob dixe che Joseph sì è vivo e sì è [quasi segn]ore de Egipto, e sì ge dixe tuta la soa gloria e sì ge mostra li dinari e le vestimente che 'l ge ha [donà e sì ge] mostra le charete che à mandà el re Pharaon per condurlo cum tuta la soa fameya in Egip[to.</p>
	<p>Ald]ando Jacob queste parole, quasi che 'l se desedasse da uno grave sono, sì se meraveya [como si resuxidasse] el spirito, e 'l dixe: «E' voyo andare a vedere me fiolo Joseph inanço ch'e' mora». [26–28].</p>
</div2>

<div2>
<head>CAPITOLI XLVI DE GENESIS</head>
	<p>CCLXXIII. Como Jacob cum tuti li soi fioli e la soa fameya fa sacrificio a Dio apresso uno poço che ha nome “el poço del çuramento”. [1].</p>
	<p>CCLXXIIII. Como Jacob, dormando apresso al poço del çuramento, aldì in vixion che Dio ge disse: «Jacob, Jacob, e' sum Dio, fortissimo Dio de to pare, no avere paura, descendi in Egipto: e' te faré grande in granda çente e sì vignerò mi cum ti. E sì te menerò via de lì, e Joseph, to fiolo, sì te meterà le man suli ocli toi». [2–4].</p>
	<p>CCLXXV. Como Jacob vene menado in Egypto sula chareta, e tuti li soi fioli cum tuta la soa fameya va cum ello: setanta persone in fra maschi e femene de la cha' de Jacob fo in tuto quilli che andé in Egypto a stare cum Jacob. [5–27].</p>
	<p>CCLXXVI. Como Jacob, piançando, sì abraça e baxa so fiolo Joseph. E sì ge disse: «E' morirò aliegro da può' che ho veçùa la faça toa e che te lasso drio mi». [29–30].</p>
</div2>

<div2>
<head>CAPITOLI XLVII DE GENESIS</head>
	<p>CCLXXVII. Como Joseph andé dal re Pharaon cum cinque de soi fradeli menore. E sì ge dixe: «Me pare e miè' fradeli e tuta la soa fameya cum tuto el so bestiame sì se partì dela terra de Chanaan per habitare in Egypto per la gran fame che sì è in quella provintia». El re Pharaon demandà li fradeli de Joseph que arte li sa fare. Li respoxe: «Nuy semo pastore de piegore, nuy e li nostri pare, e semo tuò' servi». El re Pharaon disse a Joseph: «La terra de Egypto sì è in lo to conspecto; fàli habitare in perfecto luogo e debige dare la terra de Gessem». [1–6].</p>
	<p>CCLXXVIII. Como Joseph introdusse so pare Jacob denanço al re Pharaon; e da po' che 'l re Pharaon ave parlà cum ello e che lo ave veçùo volentiera, per amore de Joseph, el lo demandà quanti anni lo aveva. Respoxe Jacob: «E' ò cento e trenta anni, piçoli e rie. E sì non sum ancora çonto ala età dei mei pare». E po' sì dé la soa benedition al re Pharaon e insì <hi rend="italic">fuora del so</hi> palaço. [7–10].</p>
	<p>CCLXXVIIII. Como Jacob cum tuti li soi fioli e cum tuta la soa fameya e cum tuto el so ben quel che faço. Questo serà ancora go che se jama Ramases; e so fiolo Joseph, per comandamento del re Pharaon, ge daxeva suffitientementre <hi rend="italic">tuta la vituaria</hi> che ge bexognava a tuti quanti e ale soe bestie. [11–12].</p>
	<p>CCLXXX. Como per tuto el mundo sì era grandenissima fame e principalementre in le parte de Egipto e de <hi rend="italic">Chanaan</hi>; per la quale fame el puovolo de Egypto morando da fame, vene da Joseph cridando e domandando misericordia <hi rend="italic">che 'l ge desse</hi> dela biava. Concludando el fato, Joseph ave tuti li dinari de Egipto, e si li meté tuti in la texoraria del re Pharaon, e tuto el bestiame de Egypto e tute le case cum tute le possession e tuta la çente de Egypto sì se fé sclavi del re Pharaon, solamentre per avere da magnare e per somenare. Joseph fé pato cum illi che la quinta parte de tuta la biava che nascesse se devesse reponere in li granari del re Pharaon, e le altre quatro parte fosse deli homini per magnare e per somenare, salvo cha qu[el]la deli sacerdoti. [13–26].</p>
	<p>CCLXXXI. Como Jacob, habiando cento <hi rend="italic">quaranta sete agni, sì s'emfermà</hi>; e aproximandose ala morte, yamà so fiolo Joseph e sì ge dixe: «S'e' ò trovà gratia in lo to <hi rend="italic">cospecto, debi metere la toa man sul me peteneyo e çura</hi> che tu no me sepeliraxi in Egypto. E' voyo che quando e' serò morto, che tu me faci sepelire cum i mei pare». Joseph çurà de fare la voluntà de so pare. [28–31].</p>
</div2>

<div2>
<head>CAPITOLI XLVIII DE GENESIS</head>
	<p>CCLXXXII. Como Jacob benedisse li duj fioli de Joseph, Effraym e Manasse; e sì meté la man dextra sul cavo a Effraym, el quale sì era el menore, e si meté la man senestra sul cavo a Manasses, el quale si era el primogenito. Joseph l'ave per male che 'l metesse la man dextra Jacob sul cavo del menore, e sì ge volse levare la man digando: «Pare, questo si è 'l primogenito, Effraym sì è 'l menore». Dixe Jacob: «Fiol mio, e' so bestiame vene habitare in <hi rend="italic">un otimo</hi> luogrande in maçore çente». E sì ge dé la soa benedition. [1–22].</p>
</div2>

<div2>
<head>CAPITOLI XLVIIII DE GENESIS</head>
	<p>CCLXXXIII. Como Jacob, aproxemandose a morire, yamà dodexe soi fioli e sì ge dixe: «Debiève congregare, fioli de Jacob, aldì Israel vostro pare. E' ve voyo annunciare quelle cosse che ve dé vegnire in li novissimi dì». E prima el dixe a Ruben, so primogenito, po' a Symeon, po' a Levi, po' a <hi rend="italic">Juda, po' a Çabulon, po' a Ysacar, po' a Dan</hi>, po' a Gad, po' a Ser, po' a Neptalim, po' a Joseph. E finalmentre el dixe a <hi rend="italic">Beniamin, so ultimo fiolo</hi>.</p>
	<p><hi rend="italic">E quando el ge ave</hi> dito a çascauno quelle cosse che li avegnerave in li novissimi dì, <hi rend="italic">el ge dé a tuti la soa benedicione. E comandòge che quando el fosse</hi> morto, che i lo sepelisse in la terra de Canaam cum Abraam e Ysaac so pare; <hi rend="italic">e dite queste parole</hi> el morì. [1–32].</p>
</div2>

<div2>
<head>CAPITOLI L DE GENESIS</head>
	<p>CCLXXXIIII. Como Jacob sì è morto in lo conspecto de tuti dodexe soi fioli. <hi rend="italic">Veçando Joseph che lo era, el se ge getà</hi> sulla faça e, fortissimamentre piançando, baxà la faça de so pare. [1].</p>
	<p>CCLXXXV. Como Joseph comandà ali me[di]xi che debia conçare de cosse odorifere el corpo de so pare Jacob, açò che 'l se possesse conservare, segundo la uxança de Egypto che se faxeva ali corpi morti. [2–3].</p>
	<p>CCLXXXVI. Como Joseph domandà licencia al re Pharaon de sepelire so pare in la terra de Chanaam cum Abraam e Ysaac so pare. [4–6].</p>
	<p>CCLXXXVII. Como Joseph, cum tuti soi fradeli e cum una gran comitiva de çente e cum charete, andé in la terra de Chanaam a portare so pare Jacob a sepellire cum Abraam e Ysaac soi pare. [7–11].</p>
	<p>CCLXXXVIII. <hi rend="italic">Como Jacob vene sepelìo in la terva de Chanaam</hi>, in la speluncha dopia, in la contrà de Mambra. In quella speluncha fo sepelìa Sara, moyere de Abraam, e Abraam e Ysaac so fiolo e Rebecha, moyere de Ysaac, e Lia, moyere de Jacob, e Jacob. [12–13].</p>
	<p>CCLXXXVIIII. Como Joseph retorna in Egipto cum tuti soi fradeli e cum tuta la soa compagnia, habiando sepelìo so pare Jacob. [14].</p>
	<p>CCLXXXX. Como Joseph sì se apresentà al re Pharaon, seando retornà dala sepoltura de so pare Jacob. CCLXXXXI. Como li fradeli de Joseph, temandose che Joseph no se volesse vendegare dela inçuria che li ge haveva fato, dixe: «Nostro pare ne disse che te pregassemo che per so amore tu ne devissi perdonare».</p>
	<p>Joseph dolcementre s'i confortà piançando e sì ge disse: «Vuy pensandi male de mi e Dio muà quel male in ben; no abiè pensiero: e' ve nurigeré vu e vostri fiioli». Li si ge ençenochià tuti denanço e demandàge perdonança digando: «Nuy semo tuti toi servi». [15–18].</p>
	<p>CCLXXXXII. Como Joseph sì è amalà a morte, e sì chiamà so fradeli e soi fioli, Effraym e <hi rend="italic">Manasse</hi>, e li fioli deli soi fioli infina in la terça generation, e sì ge disse: «Drio la morte mia Dio ve <hi rend="italic">vesiterà</hi> e sì ve farà andare a la terra, la quale Dio çurà de dare a Abraam, Ysaac e Jacob. E' ve <hi rend="italic">priego</hi> che vu porté via le mie osse cum vuy». [22–24].</p>
	<p>CCLXXXXIII. Como Joseph sè morto habiando cento e diexe anni. [25].</p>
	<p>CCLXXXXIIII. Como Joseph vene sepelìo in Egypto. [25].</p>
	<p>CCLXXXXV. Como el puovolo de Israel, çoè li fradeli e li nevó' de Joseph, torna dala sepoltura de Joseph e sì va a stare in Gessen, in la provincia de Egypto, la quale ge aveva donà el re Pharaon a Jacob. CCLXXXXVI. Como li fradeli e li nevó' e li fioli de Joseph sì è çunti in Gessen in la provincia de Egipto. E sì habità in Egypto el puovolo de Israel quatro cento trenta agni, çoè infina al tenpo de Moyses.</p>
</div2>
</div1>

<div1>
<head>ESODO</head>
<div2>
<head>CAPITOLO I DE EXODO</head>
	<p>I. Como el re Pharaon sì fa murare doe citè, Phyton e Remeses; e per affliçere li Çudei açò che li no possesse inçenderare fioli, e tuto el dì li convegniva lavorare ale dite citè a portare prie, calcina, e fare ogni altra cossa per stentarli, e sempre vegniva bastonadi. [8–14].</p>
	<p>II. Como el re Pharaon comanda a doe femene de Egypto – una aveva nome Sefora e l'altra Fua, le quale levava i puti e le pute che nasceva ale femene çudie – che, quando el nascesse alguno puto çudio, che le 'l debia alçire, e se la fosse puta che le la debia salvare. Queste doe femene, temando pì Dio cha 'l re Pharaon, non volse alçire li puti deli Çudei; e sì se scuxa al re digando che le femene de li Çudei saveva ben levare li puti e le pute quando le imparturiva, sì che le no vegniva chiamate più a levare li soi fioli. [15–21].</p>
	<p>III. Como el re Pharaon comandà al puovolo che li [putti deli] Çudei, quando li nascerà, che li sea getè in lo fiume a negare e le pute che nascerà sì sea conserva[te]. [22].</p>
</div2>

<div2>
<head>CAPITOLI II DE EXODO</head>
	<p>IIII. Como uno homo del tribu de Levi, el quale ave nome Aniram, spoxà per moyere una femena del so tribu de Levi, la quale ave nome Iocabeth, deli quale nascé Moyses. [1].</p>
	<p>V. Como Iocabeth moyere de Anriam sì à impartorìo Moyses. [2].</p>
	<p>VI. Como Aniram pare de Moyses in cavo de tri mexe, veçando che 'l no posseva più tegnire oculto so fiolo Moyses, per paura del re Pharaon fé una navexella fata ala similitudene de una cuna piçola da puti, la quale sì era de pavera impegolà molto ben, e dentro sì ge metté Moyses recomandandolo a mesier Domenedio, e sì 'l metté in lo fiume. Maria, serore de Moyses, stava un puocho da lunçi e tacitamentre guardava e considerava questo fato. [3–4].</p>
	<p>VII. Como Termuth, fiola del re Pharaon, seando vegnùa al fiume per lavarse, vete vegnire çó per lo fiume quella cuna de pavera, e vette el puto vivo che sì era dentro, e subitamentre la pensà che 'l fosse deli fioli deli Çudei; e sì 'l tolé per so proprio fiolo, e sì ge metté nome Moyses, tanto vole dire “cossa tollesta fora del'aqua”. Maria serore de Moyses, la quale cognosceva el puto, sì stava cum Termuth fiola del re Pharaon, e sì dixe: «Volì–vu che vaga a chatare una bàela a questo puto?». E de comandamento de Termuth soa madona la andé a catarge la bàela. [5–8].</p>
	<p>VIII. Como Maria serore de Moyses, donçela de Termuth fiola del re Pharaon, dixe a soa mare Iocabeth tuto el fato de Moyses so fradelo, e sì ge dixe che la vegna da soa madona Termuth a tòre el puto per bailirlo da parte de la predita soa madona Termuth, e che la no debia dire che 'l sea so fiolo. [9].</p>
	<p>VIIII. Come Termuth, fiola del re Pharaon, sì dà Moyses a latare e a nurigare a Iocabeth, mare del dito Moyses, no sapiando che la fosse soa mare. [9].</p>
	<p>X. Como Iocabeth, mare de Moyses, habiando nurigò e deslatò Moyses, la l'à presentà a Termuth, fiola del re Pharaon. [10].</p>
	<p>XI. Como Moyses alçixe uno homo de Egypto sovrastante ali homeni çudei i quale lavorava tuto 'l dì per força ale muraye che faxeva fare el re Pharaon, perché quel sovrastante bateva un Çudìo. [11].</p>
	<p>XII. Como Moyses ocultamentre sepelisse in lo sabion quello homo de Egypto sovrastante, el quale ello aveva morto perché el bateva un Çudìo. [12].</p>
	<p>XIII. Como Moyses vole departire dui Çudei i quale faseva question insembre, e uno de elli dixe a Moyses: «Chi te à constituido principo e çudexe sovra de nuì? Me vo–tu forsi mo' alçire come tu alcidessi heri quello homo de Egipto?». Moyses, aldando queste parole, have paura, perché el credeva avere fato sì segretamentre che nessuna persona el savesse; e per paura del re Pharaon el scampà fora dela provincia de Egypto, e sì andà in la cità de Madian. [13–14].</p>
	<p>XIIII. Como el re Pharaon, aldando che Moyses aveva morto quello homo de Egypto, comandà ali homini de Egipto che 'l sea prexo Moyses per farlo morire. [15].</p>
	<p>XV. Como Moyses, seando scampà dela provincia de Egypto, çonse ala terra de Madian, e sentàsse per stancheça apresso un poço de fora dala Cità de Madian. E sette fiole del sacerdoto de Madian, el quale aveva nome Raguel Ietro, sì era vegnude al poço per trare del'aqua ale piegore de so pare. [15–16].</p>
	<p>XVI. Como alguni pastore vene al poço per deschaçare via quelle sette serore fiole del sacerdoto de Madian, e no vole che le daga bevere ale soe piegore. [Veçando] questo fato Moyses, el descaçà per força via quelli pastori, e sì defese quelle sette [serore]. [17].</p>
	<p>XVII. Como quelle sette serore andé da Raguel so pare, sacerdoto de Madian, e sì ge dixe como uno homo de Egypto sì le ha defendù dali pastore «e sì à trato instesso l'aqua e sì à [dado] a bevere a le nostre piegore». Responde Raguel, [çoè] questo homo: «Perché no l'avì–vu menà [com esso] vu, che 'l magne del pan? Andèlo tosto a chiamare». [18–20].</p>
	<p>XVIII. Como seando vegnù Moyses da Raguel sacerdoto de Madian, çurà de habitare cum ello e sì sposà per soa moyere Sephora, fiola de quello sacerdoto, e sì habità cum ello. [21].</p>
</div2>

<div2>
<head>CAPITOLI III DEL'EXODO</head>
	<p>XVIIII. Como Moyses, pascando le piegore de Ietro so soxero preve de Madian, vete in lo deserto, al monte de Dio Oreb, mesier Dominedio in fi&lt;a&gt;ma de fogo in meçò de un spino, e no se brusava né no se consumava quello spine. [E] in quella fiama de fuogo Dio sì favelava a Moyses digandoge: «Vàtene da Pharaon e dìge da mia parte che 'l lasse andare el me puovolo. E congrega li antigi del povolo de Israel e dìge: “El segnore Dio deli vostri pare sì me aparse, el Dio de Abraam, de Ysaac e de Jacob, e sì dixe che l <gap/>çao l'afliçion nostra e sì vole [. <gap/> che ve mene] in le terre deli Chananei e deli [Ethei e deli Amo]rei e deli Ferecei e deli Evei e deli Jebusei, a quella terra la quale abundantemente [produxe late e] melle”». E molte altre parole ge dixe Dio [a Moyses]. [1–22].</p>
</div2>

<div2>
<head>CAPITOLI IIII DEL'EXODO</head>
	<p>XX. Como Dio dixe a Moyses: «Que è quello che [tu axi en la man?». Responde] Moyses: «La sè una [verga». Dixe] Dio: «Getela in terra». Moyses getà quella [verga <gap/>] deventà un serpente. [Veçando] Moyses che la era fata serpente, per paura <gap/>. [1–3].</p>
	<p>XXI. Como Dio dixe a Moyses: «Destendi la toa man, e piglia la chóa de quel serpente» Moyses piglia la chóa del serpente, e subitamentre lo deventa in verga como la era in prima. [4].</p>
	<p>XXII. Como Dio dixe a Moyses: «Mitti la toa man dentro dal to sen». Habiando Moyses metù la man in sen, subitamentre la deventa levrosa biancha ala similitudene de nieve. E Dio ge dixe: «Tra' fora la man del sen». E la retorna sana como la era da prima. Qui comandà Dio molte cosse a Moyses: fra le altre cosse el ge dixe: «Debi tòre questa verga in la man toa; cum la verga tu farasi li signi meraveyosi». [6–9].</p>
	<p>XXIII. Como Moyses tolle combiato da Ietro sacerdoto de Madian so soxero. E sì ge dixe che 'l vole retornare in Egipto da soi fradeli a vedere se li sum vivi. E Ietro ge responde: «Và in paxe». [18].</p>
	<p>XXIIII. Como Moyses retorna in Egypto e sì mena cum sì Sephora soa moyere e Gersan e Lieçer soi fioli. [20].</p>
	<p>XXV. Como Sephora moyere de Moyses circuncide Elieçer so fiolo. [24–26].</p>
	<p>XXVI. Como Dio apparse a Aron, fradelo de Moyses, e sì ge dixe: «Và in lo deserto in contra Moyses to fradelo». [27].</p>
	<p>XXVII. Como Moyses e Aaron se abraça e sì se baxa per alegreça; e Moyses dixe a Aaron ogni cossa per ordene che ge aveva dito Dio, e li signi che 'l ge aveva comandò. [27–28].</p>
	<p>XXVIII. Como Moyses e Aaron sì à congregà li antigi del puovolo deli fioli de Israel, e sì ge dixe ordenatamentre tuta la volentà de Dio, e denanço al so cospeto sì ge fé li signi. El puovolo crete ogni cossa a Moyses e sì adorà mesier Domenedio. [29–31].</p>
</div2>

<div2>
<head>CAPITOLI V DEL'EXODO</head>
	<p>XXVIIII. Como Moyses et Aaron dixe al re Pharaon da parte de Dio che 'l debia lassare el so povolo de Israel che 'l sacrifiche in lo deserto. Responde el re Pharaon: «E' no so chi sea questo vostro segnore Dio de Israel, e sì no ve voyo lassare andare». E questi responde: «El signore de li Çudei sì ne à chiamadi che nuy debiamo farge sacrificio açò che no moremo da pestilencia e da gladio». E 'l re Pharaon no li volse lassare andare via. [1–2].</p>
	<p>XXX. Como el re Pharaon comandà al so povolo de Egypto e ali sovrastante deli soi lavorieri che 'l faseva fare, che li debia opprimere e affliçere li Çudei tropo più che li no faseva in prima, in ogni fadiga che li ge possa far fare, açò che li non possa inçenderare né multiplicare. [6–9].</p>
	<p>XXXI. Como el puovolo de Israel andà da Moyses e da Aaron, lamentandose molto forte e digando: «Che vu vegnisse qui! Nu semo tropo più afliti. El se pò dire che vuy habià portà un cortello in man al re Pharaon che ne debia tuti alcidere». [20–21].</p>
	<p>XXXII. Como Moyses favela a Dio digando: «O signore Dio, perch'è afflicto questo povolo? Da po' ch'e' sum andà da toa parte al re Pharaon questo popolo sì è stà [tanto] più aflito e sì no l'asi liberà dale soe man». Responde Dio a Moyses: «Moyses, verasi que e' voyo fare a Pharaon: per forte man el lasserà andare el me povolo e per man robusta elo el descaçerà fora della soa terra». [22–23].</p>
</div2>

<div2>
<head>&lt;CAP. VI&gt;</head>
	<p>[XXXIII.] Como Moyses e Aaron favela al puovolo de Israel, e sì ge dixe como Dio ge à dito che 'l vole liberarli dela servetù de Pharaon e trarli de Egypto; e sì li condurà in la terra la quale el çurà a Abraam e a Isaac e a Iacob de devere dargela a li soi fioli a possedire. Quisti no crete niente a Moyses e a Aaron, tanto fo la grande angustia e le grande fadige che li portava. [9].</p>
</div2>

<div2>
<head>CAPITOLI VII DEL'EXODO</head>
	<p>XXXIV. Como Moyses abiando octanta anni e Aaron si fradelo habiando octanta tri ani, andé denanço al re Pharaon che da parte de Dio el debia lassare el so povolo andare a sacrificare in lo deserto. Responde el re Pharaon: «Mostrème signi che vu digà vero». Comanda Moyses a Aaron che 'l gete la verga in terra, la quale subitamentre deventà un serpente. El re Pharaon chiama li soi malefichi, e per incantation, getando illi verge in terra, le deventà dragoni; e lo serpente de Aaron sì devorà li dragoni de quilli incantaóre. Pharaon veçando questo [segno] più se indurà in lo so core, e no volse lassare el povolo. [1–13].</p>
	<p>XXXV. Como Aaron sì dà de la verga de Moyses so fradelo sul'aqua del fiume, e subitamente tuti li fiume, tute le fontane, tuti li lagi e tuti li palù de Egipto sì deventa sangue: tuti li pesse morì, tute le aque de Egipto sì fo marce e no posseva bevere el povolo de Egypto; [e sete dì stete] tute le aque piene de sangue. Pharaon, veçando questo, più se indurà in lo core, e no volse lassare el povolo de Israel. [20–25].</p>
</div2>

<div2>
<head>CAPITOLI VIII DEL'EXODO</head>
	<p>XXXVI. Como Aaron sì dà de la verga de Moyses so fradelo sul'aqua, e subitamente tute le aque de Egypto se empì de rane in tanta moltitudene che tuta la terra, tute le [case de Egypto era piene] de queste rane: e spetialmente tuto el palaço, le camere, li leti era carge e piene de queste rane. [1–7].</p>
	<p>XXXVII. Como tuto el palaço e le camere e lo leto e la tavola là che magnava el re Pharaon è pieni de queste rane. E Pharaon disse a Moyses e a Aaron so fradelo che li priege Dio che ge toya via queste rane, che 'l ge lasserà po' andare via el povolo de Israel. [8].</p>
	<p>XXXVIII. Como Moyses priega mesier Dominedio che faça andare via queste rane açò che Pharaon lasasse andare via el puovolo de Israel. Misier Domenedio sì lo exaudì e sì fé morire le rane de ogni logo. Veçando Pharaon che lo aveva reposso, pur se agrevà in lo so cuore e no volse lassare el povolo. [12–15].</p>
	<p>XXXVIIII. Como Aaron sì dà de la verga de Moyses so fradelo su la polvere, e subitamente el se empì la terra, lo aere de mosche canine, le quale fortissimamente più ponçe cha le altre mosche comune. [16–17].</p>
	<p>[XL.] Como tuta la terra de Egypto, tuti li homeni e tuto lo bestiame de Egypto sì era pien de queste mosche. Pharaon fé vegnire li malefici de Egipto che devesse fare [vegnire] de quelle mosche per le soe incantation. Sì no sapé né no poté fare vegnire. Pharaon se meraveyà molto. Respondé quilli malefici: «Questo sì è el dedo de Dio, çoè el spirito sancto, in la quale vertù Moyses e Aaron sì fa questo segno». Pharaon più se indurà in so cuore e no volse lassare el puovolo de Israel. [18–19].</p>
	<p>XLI. Como Moyses e Aaron so fradelo inscontrà el re Pharaon che andava inverso l'aqua una maitina, e sì ge disse da parte de Dio che 'l debia lassare andare el puovolo de Israel, altramentre el ge manderà sença numero de ogni generation mosche in ello e in li soi servi e in tuto el so bestiame e in tuto el so povolo de Egypto. [20–23].</p>
	<p>XLII. Como l'altro dì che vene, Dio mandà de ogni generation mosche in Pharaon e in li soi servi e in lo so povolo e in lo so be– stiame, in tanta quantità che tute le case cum tuta la provincia de Egypto fo pienà de mosche. Veçando Pharaon tanta tribulation de mosche, el pregà Moyses e Aaron che ge mande via queste mosche, che lo lasserà andare via el puovolo de Israel. [24–29].</p>
	<p>XLIII. Como Moyses priega mesier Domenedio che toya via dela provintia de Egypto questa generatione de mosche, e sì fo exaldio del priego so. E Pharaon no volse lassare andare via el povolo de Israel. [30–32].</p>
</div2>

<div2>
<head>CAPITOLI VIIII DEL'EXODO</head>
	<p>XLIIII. Como Moyses dixe al re Pharaon da parte de Dio che debia lassare andare via el so povolo, «altramentre el farà morire tuto el to bestiame, e sì no farà morire el bestiame de li Çudei». [1–5]. XLV. Como Dio manda la pestilencia in tuto el bestiame e in tuti li animale del re Pharaon e del povolo de Egypto, e sì no morì nessun animale del povolo de Israel. [6].</p>
	<p>XLVI. Como el re Pharaon mandò a vedere deli soi servi se l'era morto el bestiame e sì trovà che lo era sano e salvo; e più se indurà Pharaon, e no volse lassare andare el povolo de Israel.[7].</p>
	<p>XLVII. Como Moyses de comandamento de Dio tolle de la cendere del camin piena la man. [8–9].</p>
	<p>XLVIII. Como Moyses getà quella cendere, che l'aveva in man, in aere in presentia del re Pharaon e del so povolo; e subitamente Pharaon cum tuto el povolo de Egypto sì se impì e sì se coverse tuti de vexige [scrufuloxe] e de piage. E Pharaon più se indurà e no volse lassare el povolo de Israel. [10–12].</p>
	<p>XLVIIII. Como Moyses e Aaron dixe al re Pharaon da parte de Dio che 'l lasse andare via el so povolo, altramente el ge manderà una piaga in lo so povolo sì fata che 'l no fo la simele piaga da po' che 'l fo fata la provincia de Egypto. [13–14].</p>
	<p>[L]. Como el piove tempestà e fogo da cielo, e tuto el povolo e tuto el bestiame che se trovà al descoverto morì dala tempestà e da quel fogo, e sì se consumà tuta la herba e tuti li arbori del povolo de Egypto; salvo che in la terra de Gessen, in la quale stava el povolo de Israel, el no chaçì né tempestà né fuogo da cielo. [22–26].</p>
	<p>LI. Como in la terra de Gessen, in la quale habitava el puovolo de Dio, no chaçì tempestà né fogo da cielo; e fo sani e salvi li homini dela contrà de Gessen cum tuti li soi animale. [26].</p>
	<p>LII. Como el re Pharaon dixe a Moyses e a Aaron: «E' ò peccà, el vostro segnore Dio sì è iusto, mi e 'l me povolo semo malvaxie persone. Debiè prega[re 'l] segnore Dio per mi che 'l toya via questi toni e questa tempestà e questo fuogo, che ve lassaré pa[rti]re via liberamentre». Responde Moyses: «Quando [serò] ensìo fuora de questa cità, io destenderò le mie palme a Dio e incontinente el eesserà li tonitrui, la tempestade e el fuogo da cielo».[27–29].</p>
	<p>LIII. Como Moyses, seando ensìo fuora dela cità, destende le man al cielo pregando mesier Domenedio che fesse cessare li tonitrui, la tempestà e 'l fogo da cielo. E sì cessà questa tribulation. Pharaon, veçando questo, più se indurà in lo cuore e no volse lassare andare via el povolo. [33–35].</p>
</div2>

<div2>
<head>CAPITOLI X DE EXODO</head>
	<p>LIIII. Como Moyses e Aaron dixe al re Pharaon che 'l lasse andare el povolo de Dio a sacrificare cum tuti li puti e le femene, vechi e çovene, e cum tuti li soi animale. Responde el re Pharaon: «Cossì ve possa aidare Dio, como io ve lasserò andare». E sì fé caçare via denanço al so conspeto Moyses e Aaron. [8–11].</p>
	<p>LV. Como Moyses per comandamento de Dio destende la verga cum la man soa sovra la terra e subitamente Dio mandò un vento brusaìço tuto un dì e tuta una nocte, el quale condusse sì grande e sì innumerabele cavalete, le quale no fo may veçute innanço quel tempo, né serà mai veçute al mondo: le quale coverse tuta la provincia de Egypto, e sì fo piene tute le case de Egypto, salvo cha in la terra de Gessen, là che stava li Çudei. E queste chavalete magnà e devorà tuti li arbori e tuto quello che no aveva consumata la tempestà che chaçì cum el fogo dal cielo. [12–15].</p>
	<p>LVI. Como el re Pharaon cum gran freça fa chiamare Moyses e Aaron e sì ge dixe: «E' ò peccà in lo segnore Dio vostro e in vu. E ve priego che vu me perdonà questa volta e pregà el vostro segnore Dio che me toya via questa morte».[16–17].</p>
	<p>LVII. Como Moyses prega Dio che toya via queste cavalete, e subitamente el vene un vento da occidente grandissimo, el quale pigyà tute queste cavalete e sì le anegà tute in lo mare Rosso e no remaxe nessuna cavaleta in tuta la provincia de Egypto. Pharaon più se indurà in lo core, e non volse lassare el povolo de Israel. [18–20].</p>
	<p>LVII.Como Moyses per comandamento de Dio destende le man in cielo denanço al conspecto de Pharaon, e subitamente el vene tante tenebrie sovra da terra de Egypto e sì grosse tenebrie che le se posseva palpare, e sì durà tri dì e tre nocte che 'l no se poté vedere l'uno l'altro né moverse de quello luogo o' li era. E in la terra de Gessen o' stava li Çudei no fo tenebria alguna. [21–23].</p>
	<p>LVIIII. Como el re Pharaon dixe a Moyses e a Aaron: «Debié andare a sacrificare al vostro Dio, vu tuti vostri grande e piçoli; le vostre piegore e lo vostro bestiame e' voyo che 'l romagna qua». Responde Moyses: «Nuy voyemo menare tuto 'l nostro bestiame, ché no haveressemo animale da possere fare sacrificio a Dio». Pharaon se indurà in lo cuore, e no volse lassare andare via el puovolo de Dio. Disse Pharaon a Moyses: «Tuòtende denanço, e guarda che tu no viçi pì la faça nia. In quel dì che tu me vegniraxi denanço, tu moriraxi». Responde Moyses: «Cossì sea como tu asi dito. E' no te vignerò may più denanço ala toa faça». [24–29].</p>
</div2>

<div2>
<head>CAPITOLI XI DEL'EXODO</head>
	<p>LX. Como Dio dixe a Moyses: «Ancora e' voyo tocare Pharaon cum el povolo de Egypto cum una piaga. Debi dire a tuti quilli del povolo di Çudei che çascauna persona domande a imprèsteo dal so amigo e de la soa vexina vaselli de oro e de arçento; e darò gratia al me povolo che ognomo ge impresterà volontiera ogni cossa che li domanderà». [1–3].</p>
	<p>LXI. Como Moyses comanda al povolo de Israel da parte de Dio che li debia alçire çascauna fameya uno agnelo per fare la paqua, e sì debia tòre del sangue de quello agnelo, e cum una brancha de ysopo li debia metere de questo sangue sovra per le porte dele soe case, açò che insembremente li no mora dela ira de Dio cum li primigeniti del popolo de Egypto. [4–10].</p>
</div2>

<div2>
<head>CAPITOLI XII DE EXODO</head>
	<p>LXII. Como el povolo de Israel mete del sangue del'agnelo pasquale sovra le porte dele soe caxe cum una brancha de ysopo per comandamento de Dio fato a Moyses, açò che quando l'agnolo fesse morire tuti li primogeniti del puovolo de Egypto, el puovolo de Israel no avesse alguno male. [21–23].</p>
	<p>LXIII. Como el povolo de Israel per comandamento de Dio fa la pasqua in la provincia de Egypto, el quarto decimo dì dela luna de março, schomençando da vespero e durando infina ala nocte, magnando lo [angnelo] pasquale rostìo e magnando latuge agreste cum pan açimo, çinti molto striti ale rene cum calçari [in pè], tegnando çascauno de elli una maça in man; e sì m&lt;a&gt;gnava stagando in pè cum gran freça: a questo modo i [faseva] la so pasqua per comandamento de Dio. [2–11].</p>
	<p>LXIIII. Como la note de la pasqua descende lo angnolo de Dio; in la meça note percosse tuti li primogeniti del povolo de Egypto començando dal fiolo del re Pharaon. E tuti quanti morì in quella note e 'l no fo [caxa] in Egypto in la quale non fosse çente morta. Simelemente tuti li primogeniti de tuti li animale in quella nocte sì morì. El povolo deli Çudei e li so animali per volentè de Dio no ave male algun. [29–30].</p>
	<p>LXV. Como Pharaon dixe a Moyses e a Aaron che subitamentre li debia partirse de Egypto cum tuto el povolo de Israel e cum tuti li soi animale. [31–32].</p>
	<p>LXVI. Como el povolo de Israel per comandamento de Dio domandà a imprèsteo al popolo de Egypto vasseli de oro e da arçento de çascauna condition in gran quantità, e molte vestimente. E Dio inspirà el povolo de Egypto che imprestasse al povolo de Israel tuto quello che 'l ge domandava, e per questo modo fo molto richo el povolo de Israel, e fo molto povero quello de Egypto. [35–36].</p>
</div2>

<div2>
<head>&lt;CAP. XIII&gt;</head>
	<p>LXVII. Como Moyses e Aaron cum tuto el povolo de Israel, homini e femene, puti e pute, cum tuto el so bestiame sì se parte de Egypto per andare in le terre de promission. Mesier Domenedio ge mostrava de dì la via cum una colunna de nuovola, e de note ge mostrava la via cum una colonna de fogo; e l'agnolo de Dio sempre acompagnava quel povolo. E sì porta cum sì le osse de Ioseph fiolo de Iacob. [17–22].</p>
</div2>

<div2>
<head>&lt;CAP. XIV&gt;</head>
	<p>LXVIII. Como Moyses per comandamento de Dio dé dela verçella sul'aqua del mare Rosso, e subito el [mare se] averse in doe parte, e tuto el povolo de Israel cum tuto el so bestiame passà el mare a salvamento. E simelemente Moyses dé dela verçella sul'aqua de quel mare Rosso e subito el mare se asserà, e sì aniega el re Pharaon cum tuto el so exercito e cum tute le soe carete, el quale perseguiva el povolo de Israel.[21–25].</p>
</div2>

<div2>
<head>CAPITOLI XV DEL'EXODO</head>
	<p>LXVIIII. Como Maria prophetissa, serore de Moyses e de Aaron, sonava per alegreça un timpano, e sì andava cantando spiritualemente denanço da tute le femene del povolo de Israel, laldando Dio che li aveva liberà dele man del re Pharaon, e che lo aveva anegà in lo mare Rosso Pharaon cum tuto el so exercito. [20–21].</p>
	<p>LXX. Como el povolo de Israel sì è çonto in lo deserto, in un logo che aveva nome Marath; e morando el povolo de Israel da sede perché quellè aque era molto amare, quel povoio comença molto murmurare contra Moyses, digando que déguno bevere. [22–24].</p>
	<p>LXXI. Como Moyses per comandamento de Dio mette un legno dentro da quella aqua amara; e subitamente la deventà dolçe sì che 'l povolo poté bevere de quella aqua a so piaxere. [25].</p>
	<p>LXXII.Como Moyses cum tuto el povolo de Israel sì è çonto in un logo che aveva nome Elym, in lo quale logo era dodexe fontane e setanta palme. [27].</p>
</div2>

<div2>
<head>CAPITOLI XVI DEL'EXODO</head>
	<p>LXXIII. Como Moyses cum tuto el povolo de Israel sì è çonto in lo deserto de Sin, el quale sì è in fra Elym e Synai. E començà a murmurare el povolo contra Moyses e contra Aaron, digando: «Mo' fosse–nu morti per le man de mesier Domenedio in Egypto quando nu sentàvemo sovra le olle dela carne, e sìi magnàvemo el pan cum gran saciamento! Per qual cason ne avì–vu menà in questo deserto per fare morire tanta moltitudene de çente da fame?». [1–3].</p>
	<p>LXXIIII. Como Dio dixe a Moyses: «Debi dire al povolo che 'l no se lamente e che 'l no tema per paura de fame, imperçonde che da vespero vu magnerì la carne e la maitina vu ve sacierì de pan. E per questo vu saverì ch'e' sum el vostro segnore Dio». [4–5].</p>
	<p>LXXV. Como Moyses e Aaron dixe al povolo de Israel che Dio ge fa a savere che da vespero li magnerà dela carne, e dala maitina li se sacierà de pan; e che li no debia murmurare conuca Dio. [6–7].</p>
	<p>LXXVI. Como ala hora del vespero vene infinita et innumerabele moltitudene de coturni incercha le habitation del povolo de Israel, e sì se getava in terra quisti coturni e sì se lassava pijare a çascauna persona che livoleva pijare, sì che 'l povolo poté magnare dela carne quanto i voleva. [13–14].</p>
	<p>LXXVII. Como el povolo de Israel magna dela carne e del pan cum grande abundantia, çoè la carne de coturni; e 'l pan sì fo fato de una semença fata come churianduli, biancissima como sì è la rosada che chaçe dal cielo, dolcissima como è el mele. E questa somença caçiva de note dal cielo e covriva tuta la terra como fa la rosada. Quando che 'l povolo la vete la maitina, meraveyandose molto el disse 'Manhu', tanto vole dire in lengua çudia 'Que meraveya è questa?'. E da po' in qua la fo chiamata manna, e de questa manna el povolo quaranta agni fo nurigà in lo deserto. [15].</p>
	<p>LXXVIII. Como Moyses comanda a Aaron che debia tòre un vasselo novo e impirlo de quella manna. Moyses tolse po' questa manna, e sì la meté in una orna d'oro, e sì la dé a Aaron che la alogasse in la archa del tabernaculo, a perpetuale memoria che Dio aveva nurigà el povolo de Israel quaranta agni in lo deserto.[33–35].</p>
</div2>

<div2>
<head>CAPITOLI XVII DEL'EXODO</head>
	<p>LXXVIIII. Como seando el povolo de Israel in lo deserto, in uno logo che à nome Raphidim, in lo quale logo no era aqua da possere bevere, se coroçà molto contra Moyses, digando: «Dàne del'acqua, che nuy possamo bevere. Perché ne [ê–tu] menà fora de Egypto a farne morire da sede in questo deserto, nuy e li nostri fioli e lo nostro bestiame?».[2–3].</p>
	<p>LXXX. Como Moyses dixe a mesier Domenedio: «Que donte fare a questo povolo? Stagando pocho li me lapiderà». Responde mesier Domenedio a Moyses: «Và inanço al povolo, e debi tòre cum ti deli più vegli de Israel; e cum la verga che tu dessi sul mare Rosso, bateraxi la pria de Oreb, e mi starò ive denanço a ti sovra la pria de Oreb e subitamente l'ensirà l'aqua fora dela pria e beverà el povolo». [4–6].</p>
	<p>LXXXI. Como Iosuè del tribu de Estraym discipolo de Moyses, cum pocha çente del povolo de Israel, per comandamento de Moyses combaté cum el povolo de Amalech in un luogo che à nome Raphydin. E Moyses andé in çima el monte a pregare Dio che 'l so povolo vençesse. E de quanto Moyses orava, el so povolo vençeva. E quando per stancheça Moyses no orava, Amalech sì era vençaóre. Veçando Aaron e Hur che 'l puovolo serave stato perdaóre se Moyses cessase de orare, li sustentava Moyses, açò che per le soe oratione el povolo de Dio vençesse. E per queste oratione el povolo romaxe vitorioso. [8–13].</p>
	<p>LXXXII. Como Moyses per la vitoria la quale haveva habudo Iosuè e el povolo de Dio contra Amalech, sì hedificò uno altaro, e fa sacrifitio a Dio, e sì mette nome a quello altaro 'Alegrça mia'. Questo homo Amalech fo fiolo de Helyphar primogenito de Esaù fiolo de Ysaac. [15–16].</p>
</div2>

<div2>
<head>CAPITOLO XVIII DE EXODO</head>
	<p>LXXXIII. Como Ietro, prevede de Madian, abiando aldù dire tute quelle cosse le quale aveva fato Dio a Moyses e al povolo de Israel, como Dio aveva conduto el povolo fora de Egypto cum quilli <gap/>denanço al re Pharaon per le man de Moyses tolse Sephora, soa fiola moyere de Moyses [cum duy so nevó'] e Elieçer e sì li menà a Moyses in lo deserto; e sì se schontra in Moyses per grande allegreça e 'l lo abraça [asai]. [1–7].</p>
	<p>LXXXIIII. Como Moyses si raxona a Ietro sacerdoto de Madian so soxero tute quelle cosse le quale aveva fate Dio al Pharaon e al povolo de Egypto per amore del povolo de Israel, [e sì] 'l ge dixe la gran fayga che li aveva [per tuta] la via e como Dio li aveva liberati. Per la qual cossa Ietro ave [grande] alegreça e sì benedisse Dio che li [aveva] liberà dele man de Egypto e del re Pharaon. [8–10].</p>
	<p>LXXXV. Como Ietro, sacerdoto de Madian soxero de Moyses, per alegreça dele grande gratie le quale aveva fato Dio a Moyses so çendere e al povolo de Israel, fa sacrifitio a Dio; e Aaron fradelo de Moyses cum li più antigi del povolo de Israel vene da Ietro per magnare cum ello denanço da mesier Domenedio. [12].</p>
	<p>LXXXVI. Como ogno dì, de doman infina al vespero, Moyses sentava e sì stava a rendere raxon al povolo de Israel. Ietro, sacerdoto de Madian so soxero, veçando el muodo che tegniva Moyses, sì ge dixe: «Questa no è bona cossa: cum mata fadiga tu consumi ti e 'l puovolo, de doman enfina al vespero. Tu solo no poraxi sostegnire questa fadiga. Fà per lo mio conseyo e Dio serà cum ti. Ti solo atendi al povolo, a insegnarge quelle cosse che apartene ai fati de Dio; e sì eleçi de çascaun parentà del povolo homeni possente i quale tema Dio, e ch'è veritevole e che no ame avaricia; e de questi homeni constituissi tribuni centurioni, qinquagenarii e degani, i quale debia da ogni tempo çudigare e rendere raxon al povolo. Se tu faraxi questo, tu adimpliraxi la voluntà e el comandamento de Dio, e questo povolo retornerà cum paxe ali soi logi. E quelle cosse che serà più greve e maore tu le çudigerasi». [13–23].</p>
</div2>

<div2>
<head>CAPITOLO XVIIII DEL'EXODO</head>
	<p>LXXXVII. Como Dio favela a Moyses sul monte de Synai in lo deserto, e sì ge comanda che 'l debia favelare al povolo, e sì ge diga: «Vu avì veçùo quello che ò fato a quelli de Egypto e quello che ò fato a vuy. Se vuy farì li mei comandamenti, vuy serì el me povolo fra tuta l'altra çente». [3–6].</p>
	<p>LXXXVIII.Como Moyses favela al povolo de Israel, e sì ge dixe tute le parole le quale ge à dito Dio su el monte de Synai. [7].</p>
	<p>LXXXVIIII. Como Moyses referisse a Dio le parole e la bona voluntà del povolo de Israel, como li dixe de volere obedire a Dio e de fare tuta la soa volenté. E sì dixe a Moyses: «Sanctifica questo povolo anchuo e doman. E fà che li lave le soe vestimente e staga aparechiè in lo terço dì».[10–11].</p>
	<p>LXXXX. Como elpovolo de Israel per comandamento de Moyses sì lava le soe vestimente, e sì se guarda de avere a fare né aproximare ale soe proprie moyere. [14–15].</p>
	<p>LXXXXI. Como el terço dì Dio aparse a Moyses sul monte Synay denanço dal povolo de Israel. [18].</p>
	<p>LXXXXII. Como Moyses dixe al povolo da parte de Dio che nessuna creatura debia avexinare al monte Synay, «né no debiè tochare li confini del monte. Çascauna persona che tocherà né che avixinerà al monte sea amaçà cum le priede e cum sagitte, sì le creature raxonevole qual le bestie». [21–25].</p>
</div2>

<div2>
<head>&lt;CAP. XX&gt;</head>
	<p>LXXXXIII. Como Dio, parlando cum Moyses, sì ge dixe li diexe comandamenti dela leçe e tuti li altri comandamenti, i quale el debia dire al povolo de Israel che li debia oservare. [1–7].</p>
</div2>

<div2>
<head>&lt;CAP. XXIV&gt;</head>
	<p>LXXXXIV. Como Moyses scrisse tuti li comandamenti li quale ge aveva dito Dio, salvo che 'l no scrisse li diexe comandamenti in questa fiada. [4].</p>
	<p>LXXXXV. Como Moyses, abiando scrito fi comandamenti de Dio, sì hedifichà un altaro al pè del monte Synay, e su quello altaro fé metere dodexe videli per li dodexe tribi de li fioli de Israel, e sì fé sacrifitio a Dio. [4–5].</p>
	<p>LXXXXVI. Como Moyses tolse la mità del sangue deli dodexe vedelli, i quale era stati sacrificà sulo altaro, e spanse quel sangue in conspecto del povolo de Israel, in honore de Dio. [6].</p>
	<p>LXXXXVII. Como Moyses, Aaron, Nadab e Abiu, cum setanta deli più antigi del puovolo de Israel, vete vesibelmentre mesier Domenedio, e sì vete soto li soi piè un lavorero meraveyoso del colore de saphyro e quasi del colore del cielo quando l'è più seren. E Dio sì dixe qui a Moyses: «Debi vegnire et ascendere sul monte, ché te voyo dare doe tavole de pria in le quale e' ò scrito la leçe e li comandamenti, i quale e' voyo che tu amaistri li fioli de Israel». [9–12].</p>
</div2>

<div2>
<head>&lt;CAP. XXV–XXXI&gt;</head>
	<p>LXXXXVIII. Como Moyses asexe in çima del monte Synai, e sì menà cum sì Josuè so ministro, e stete cum Dio sul monte XL dì e XL nocte, che 'l no magnà e che 'l no bevé. E Dio sì ge dé doe tavole de pria in le quale sì era scriti li diexe comandamenti dela sancta leçe, scriti dela man de Dio. E sì ge ordenà Dio che 'l faça fare la archa del Testamento, el tabernaculo, le vestimente sacerdotale e tuti li altri adornamenti dal Sanctus Sanctorum. [XXV, 13–18; XXXI, 18].</p>
</div2>

<div2>
<head>&lt;CAP. XXXII&gt;</head>
	<p>LXXXXVIIII. Como el povolo vene da Aaron, veçando che Moyses induxiasse XL dì a retornare de sul monte de Synai, e sì ge dixe: «Débine fare demedei, i quale ne debia guiàre, e no savemo que porria essere inschontrà a questo Moyses el quale sì n'à conduto fora de Egypto». Veçando Aaron el furore del povolo, el ge dixe: «Debième adure tuti li ornamenti de oro i quale porta vostre moyere e vostre fiole ale rechie».[1–2].</p>
	<p>C. Como el povolo de Israel tole via dale rechie de le soe moyere e de soe fiole li ornamenti de oro per darli a Aaron, desiderando quel povolo de volere domenedei i quale li dovesse guiàre. [3].</p>
	<p>CI. Como Aaron receve dal puovolo de Israel arçentiere d'oro per fare li domenedei. [4].</p>
	<p>CII. Como Aaron getà dentro de una foxina over fornaxe li ornamenti de oro, i quale portava le femene ale rechie, e li altri lavorieri e arçentiere de oro. E meraveiosamentre ensì de quella foxina over fornaxe un vedello. [4].</p>
	<p>CIII. Como el povolo de Israel sì adora quello vedello e bala e fa grandissima festa intorno quello vedelo, digando l'uno al'atro: «Quisti sì è li domenedei toi, o Israel, li quale te à menà e conduto fora de Egipto» [4].</p>
	<p>CIIII. Como Moyses sì è desexo çó del monte de Synai, e sì porta doe tavole de pria in le quale sì era scriti li diexe comandamenti de la leçe, scriti cum la man de Dio; e Iosuè so ministro sì è de soa compagnia. [15–17].</p>
	<p>CV. Como Moyses, abiando leto tuti li comandamenti de Dio denanço al povolo, tolse del sangue del sacrifitio; e sì asperse el povolo, digando Moyses: «Questo sì è el sangue del pato, el quale pato sì ha fato Dio cum vuy sovra tute le soe parole». [?]. CVI. Como Moyses, veçando che 'l povolo de Israel adorava un vedelo de oro e sì diseva: «O Israel, quisti sì è li toi domenedii i quale te ha menà e conduto fora de Israel», per grandissima ira getò in terra le doe tavole de pria,in le quale sì era scriti li diexe comandamenti de la leçe de Dio; e sì le rompé e po' sì getà quello vedelo per terra e tuto sì el desfé. [19–20].</p>
	<p>CVII. Como Moyses reprende Aaron digando: «Que à–tu fato a condure questo povolo in questo grandissimo peccà?». Aaron respose: «Segnor mio, non te coroçare cum mi: tu cognosci che questo povolo sì è molto inclinevole al male. Li me disse: “Debine fare domenedii i quale ne debia guidare”, e per questo e' me fiè portare el so oro, e 'l getté in lo fogo, e sì è ensìo de quel fogo questo vedelo». [21–24].</p>
	<p>CVIII. Como Moyses comanda a quelli del tribo de Levi che debia alcidere tuti quelli che à abùo colpa de questo vedelo e de questa ydolatria. E sì fo morti in quel dì vinti trea millia homini. [27–28].</p>
	<p>CVIIII. Como Moyses dixe a mesier Domedio: «O Signore mio, questo povolo à fato grandessimo peccà a fare domenedii de oro. E' te prego che tu ge perdoni o veramentre despegaçame çó del to libro in lo quale tu me àsi scrito». E Dio ge responde: «E' despegaçeré çó del mio libro queluy che faxa el peccà. E sì visiterò questo peccà in lo dì dela mia vendeta». [31–34].</p>
</div2>

<div2>
<head>&lt;CAP.XXXIII&gt;</head>
	<p>CX. Como denanço dala porta del tabernaculo de Moyses descendeva in lo conspecto del povolo de Israel una colona in lo aere, e Dio favelava cum Moyses cum sòle fare uno amigo cum l'altro. Aldando e veçando el povolo questa grande meraveya, anche illi adorava mesier Domenedio. [9–10].</p>
</div2>

<div2>
<head>&lt;CAP XXXIV&gt;</head>
	<p>CXI. Como Moyses per comanda&lt;me&gt;nto de Dio fa doe tavole de pria ala similitudene dele doe prime tavole de pria, le quale ello aveva rote per desdegno del povolo che adorava lo vedelo de oro. [1–4].</p>
	<p>CXII. Como Moyses sì è andà en çima el monte de Synai ala presentia de Dio, e sì porta doe tavole de pria fate ala similitudene dele doe prime tavole. E cum gran reverencia disse a mesier Domenedio: «Dominedio e signore Dio misericordioso e benigno, patiente e de molte misericordie e veritevole, el quale guardi la misericordia e sì toli via le iniquità, le malitie e li peccà:e sì no è alguno che sea innocente apresso ti; tu si' quello che rende le iniquità deli pare in li fioli in li nevó' in la [tercia e 'n] la quarta generation: e' te priego, Segnore mio, se ò trovà gratia in lo to conspecto, che tu vegni cum nuy. Questo povolo sì è de dura cervice: debine tòre via le nostre iniquità e li nostri peccà, e debine possedire». [5–9].</p>
	<p>CXIII. Como Moyses scrisse de comandamento de Dio in le doe tavole de pria li diexe comandamenti de la sancta leçe de Dio e sì stete cum Dio sul monte de Synai XL dì e XL nocte che 'l no magnà né no beve. [28].</p>
	<p>CXIIII. Como Moyses desexe del monte de Synai portando in man le doe tavole de pria in le quale sì era scriti li diexe comandamenti dela leçe de Dio. Lo aveva la faça cornuta perché lo era stado in compagnia de mesier Domenedio, e sì no saveva che l'avesse le corne. Aaron cum tuto el povolo per gran meraveya e per paura no se olsava aproximare a Moyses. E ello li chiama a sì. [29–31].</p>
	<p>CXV. Como Moyses sì à fato congregare tuto el povolo de Israel denanço da sì, e sì ge mostra le tavole dela leçe deli diexe comandamenti de Dio, e sì ge dise e sì ge comanda che li debia fare tuto quello che Dio ge à comandà sul monte. L'era tanto el spiandore che insiva dela faça de Moyses che 'l povolo no ge posseva guardare. Imperçò Moyses se metté un vello sula faça açò che più leçieramente i lo possesse guardare e che li no avesse paura dele soe corne. [32–35].</p>
</div2>

<div2>
<head>&lt;CAP: XXXV&gt;</head>
	<p>CXVI. Como el povolo de Israel, homeni e done, offerisse a Moyses arçentiere, aneli e altri ornamenti de oro e prie pretiose per fare l'archa del tabernaculo e el candelier[o] d'oro el quale aveva sette lucerne d'oro in çima, e per fare i turibuli e li altri vasi de oro necessarii al sacrifitio e per fare vestimente sacerdotale [a Aaron]. [20–23].</p>
	<p>CXVII. Como Moyses in presentia de Aaron so fradelo e de tuto l'altro povolo, per comandamento de Dio sì chiama duy homini, Beselehel fiolo de Huri del tribo de Juda, e Oliab, fiolo de Achisamech del tribo de Dan, che li dovesse fare l'archa, el tabernaculo, i cherubini d'oro, el candeliero d'oro cum le sette lucerne d'oro, le quatro coverte del tabernaculo – la prima fo de cortine, la segonda de celicio, fata de pello de cavra, la terça fo de pelle de molton fate rosse, e la quarta fo de pelle de molton fate laçure –, e per fare tute le vestimente sacerdotale e tute le altre cosse necessarie al sacrifitio:ali quale dui homini Dio sì dé tanta facultà e tanto intellecto che li sapé fare de orevexaria e de marangonia e de ogni altra arte tuto quello che sè luogo a questo fato intriegamentre. [30–35].</p>
</div2>

<div2>
<head>&lt;CAP. XXXVI&gt;</head>
	<p>[C]XVIII. Como Beselehel e Oliab so compagno lavora de orevexaria le cosse necessarie al sacrifitio e al'archa del tabernaculo. [1 ss.]. [C]XVIIII. Como Beselehel e Oliab so compagno lavora de marangonia le cosse necessarie al tabernaculo. [20 ss.]. [C]XX. Como Beselehel e Oliab so compagno lavora le cortine cum le quale fo coverto l'archa del testamento e el tabernacolo. [8 ss.].</p>
</div2>

<div2>
<head>&lt;CAP. XXXIX&gt;</head>
	<p>CXXI. Como Beselehel e Oliab so compagno sì scolpisse in le prie pretiose le nome deli dodexe fioli de Iacob. [14]. CXXII. Como Beselehel e Oliab so compagno lavora la vestimenta sacerdotale de Aaron.[1].</p>
</div2>

<div2>
<head>&lt;CAP. XXXVII&gt;</head>
	<p>CXXIII. Como Beselehel e Oliab so compagno lavora el candeliero de oro. [17].</p>
</div2>

<div2>
<head>&lt;CAP. XXXVIII&gt;</head>
	<p>CXXIV. Como Beselehel e Oliab so compagno lavora le colone del tabernaculo. [10].</p>
	<p>El capitolo de questa archa sì è scrito a tre carte drio questa.</p>
</div2>

<div2>
<head>&lt;CAP. XXXVII&gt;</head>
	<p>CXXV. Como qui sì è fata la archa del testamento, la qual fo longa dui cubiti e un somexo e larga un cubito e un somexo, e sì fo alta un cubito e meço.Questa archa fo de un legno che à nome sethim el qual legno né se marcisse may né no se pò may bruxare, e sì è molto leçerissimo –, e sì fo tuta coverta de oro fino dentro e de fora, per la qual cossa el no pareva el legno. E sì aveva una corona de oro fino intorno el coverchio e sì aveva sovra el coverchio dui cherubini d'oro fino massici, uno da uno di cavi dela archa e l'altro dal'altro cavo del'archa. Quisti dui cherubini. se guardava l'uno l'altro e cum le soe ale sì covriva l'archa. Sovra el coverchio del'archa sì era una tavola de oro fino,tanto longa e larga quanto era l'arca; e questa tavola sì aveva nome propiciatorio. Su questo propiciatorio vegniva mesier Domenedio a favelare a Moyses e al summo sacerdoto in lo dì del sacrifitio. Questa archa ave quatro aneli de oro fino, uno per ogni canton, in li quali aneli sì ora doe stange de legno sethim tute coverte de oro fino, e mai no deveva esser trate fora deli aneli d'oro per comandamento de Dio. Cum queste stange vegniva portà l'archa da un luogo al'altro, quando el povolo andava via. Dentro da questa archa sì era le doe tavole de pria in le quale sì era scriti li diexe comandamenti dela leçe, e sì ge era un vaso de oro fino in lo quale sì era la manna, e sì era dentro da questa archa la vercella de Aaron, la quale fiorì.</p>
	<p>El tabernaculo fu longo trenta cubiti e sì fo large diexe cubiti, e sì fo alto diexe cubiti. El fo asserà da tre parte: dala parte de aquilon, da&lt;la&gt; parte de meçodì, e dala parte de occidente. E si fo averto dala parte de levante, açò che 'l sole ge andesse dentro.</p>
	<p>La ave quatro coverte: la prima sì fo diexe cortine longe XXVII cubiti çascauna e large quatro cubiti, fate de diverse cosse, de bisso, de iacinto, de porpora e de seta tenta de diversi colori, le quale se apicava cum cinquanta circuli de oro fino; la segonda coverta la quale stava sovra questa prima sì fo undexe cortine fate de pello de cavra, le quale cortine se yamava cilicio:çascauna de queste sì era longatrenta cubiti e larga quatro cubiti e sì se apicava cinquanta circuli de brondo; la terça coverta che fo de sovra da queste altre doe coverte sì fo de pelle de molton tente in colore rosso; la quarta coverta che fo de sovra da tute queste tre coverte sì fo de pelle de molton tente in colore celestro, e queste pelle se yamava iacentine. Questo tabernaculo sì era fato de tavole de legno sethim, longe diexe cubiti, large un cubito e meço e grosse quatro déa ças&lt;c&gt;auna tavola; e sì era coverte de oro fino da ogni parte e sì se incastrava de una in l'altra e sì aveva capiteli de arçento in li quali le se affermava, e sì ave çascauna de queste tavole aneli d'oro fino, in li quali aneli se meteva stange de legno sethim per possere portare queste tavole quando el se desfaxeva el tabemaculo. [1–14].</p>
	<p>El capitolo de questo candeliero sì è scrito doe carte oltra questa. CXXVI. Como qui sì è fato un candeliero maxiço de oro purissimo per comandamento de Dio. Como el fosse longo la scritura dela Bibia non dixe niente, né anche no 'l dixe li expositore dela Bibia. Questo candeliero ave una asta dreta e su per questa asta sì era quatro sciphi, çoè quatro cope fate ala similitudene de nóxe, e sì ge era apresso de çascauna de queste cope a muò' de un çiglio, e in ogniluogo unde era questa copa e questo çiglio sì era una sperula, çoè una cossa fata in tal modo che covriva la conçuntura de questa copa e de questo çiglio. Da una parte de questa asta del candeliero sì procedeva tre altre aste. E simelmentre dal'altra parte dela asta del candeliero sì procedeva tre altre aste, e queste sie aste aveva çascauna de elle tri sciphi, çoè tre cope fate a muò' de nóxe, e tri çigli cum tre sperule, segundo che aveva la asta grande de meço. E tute queste sete aste sì era tute inguale, e su çascauna de queste aste sì era una lucerna de oro fino la quale sì era piena de olio purissimo de olivari, le quale lucerne Aaron e soi fioli sacerdoti impigyava ogni sera, e sì ardeva infina ala maitina dentro dal tabernaculo. Questo candeliero sì aveva doe fòrfexe d'oro fino cum le caynele d'oro per possere mochare le lucerne, e sì aveva duy vasi de oro fino cum aqua per amorçare li paviri e li moculi de quelle lucerne.[17–23].</p>
	<p>El capitolo de questo Aaron summo sacerdoto sì è scrito a doe carte oltra questa.</p>
</div2>

<div2>
<head>&lt;CAP. XXXIX&gt;</head>
	<p>CXXVII. Aaron del tribo de Levi, fradelo de Moyses e de Maria fioli de Aniram e de Iocabeth, fo el primo sacerdoto de l'antigo testamento constituido e ordenado da mesier Domenedo a Moyses so fradelo. In questa forma fo vestìo Aaron quando lo intrava in lo tabernaculo a sacrificare overo a favelare cum Dio per alguno conseyo o per pregare per lo povolo, e similementre tuti li altri summi sacerdoti che fo drio ello infina al tempo dela destrution de Ierusalem, fata per Tito e Vespexiam. El modo como se aparava el summo sacerdoto sì è questo. Inprimamentre lo se despoyava tuto nudo, e sì se lavava molto ben cum aqua li piè e le man, e po' che ello era suto lo se meteva una grande braga fata de bisso finissimo, la quale braga era molto ben rechamata dala parte de sovra, e sì era sì grande questa braga che 'l se la tirava e sì se la ligava molto streta sul meço dela scina, e sì ge descendeva çó infina ali çinochi. Po' sì se meteva una camixa de bisso la quale ge açonçeva infina ali piè, e sì era molto assetada al corpo: aveva le manege strete e sì aveva el colaro streto cum doe ligaùre sule spale, po' sì aveva una fassa de bisso larga quatro déa, rechamà de fiori de diversi colore: cum questa fassa se infassava el pieto infina al bonigolo dagandose pareye volte, e po' si se la ingropava denanço dal bonigolo, e faseva pichare dui cavi de questa fassa ingualmentre infin a più de meça gamba. Po' sì aveva sovra questa camixa de bisso una vestimenta la quale se chiamava 'sovrahumerale', la quale sì era de oro fino filà e de iacinto e de porpora e de seda tenta e de bisso, e sì no aveva manege e sì çonçeva infina ale rene e sì se aserava dali fianchi cum ancini e cum aneli d'oro fino, e sì era averta un palmo in lo pieto, e su çascauna spala aveva una grande pria pretiosa che ven chiamà onichino, metùa in oro a muò' de uno anelo: in quela pria che era su la spala dreta sì era scolpì le nome deli sei più antigi fioli de Iacob, e in l'altra pria sì era scolpì le nome deli altri soy sei fioli più çovene. Po' se meteva su questa vestimenta un'altra vestimenta che aveva nome 'rationale', fata ala similitudene de quello che era fato el sovrahumerale, e sì era dopia questa vestimenta açò che la non se rumpesse per lo cargo dele priede pretiose. Haveva questa vestimenta in lo pieto uno ornamento de oro finissimo, un somexo per ogni quaro, in lo quale sì era metù dodexe prie pretiose in quatro ordene. In çascauna de queste prie era scolpida la nome de uno deli fioli de Iacob: in lo sardo era scrito Ruben, in lo topaço era scrito Symeon, in lo smaraldo era scrito Levi, in lo carbonculo era scrito Iuda, in lo saphyro era scrito Dan, in lo iaspide era scrito Neptalim, in ligurio era scrito Gad, in lo achates era scrito Asser, in lo ametisto era scrito Ysacar, in lo cristolito era scrito Çabulon, in lo onechino era scrito Ioseph, in lo berillo era scrito Beniamin. Po' sì vestiva da sovra da tute queste veste una vestimenta celestra averta denanço al pieto, perché el se possese vedere el rationale, çoè quelle doe prie pretiose, e sì era averta dai fianchi como è le dalmatiche deli nostri çagi da guagnelio, e sì era longa infina in terra e sì aveva dal pè intorno setanta dui sonagli de oro fino, i quale era molto ben ligà a questa vestimenta cum dodexe cordele de iacinto e de porpora, e sì ge era altritanti pumi ingranè fati de iacinto e de porpora, de bisso e de séa tenta, çoè un sonagyo d'oro e un pomo engranà. Po' sì portava sul chavo una mitria tuta celeste, la quale aveva tri circhi de oro finissimo: sovra el primo cerchio più apresso el fronte sì era intorno intorno fiori de oro; de sovra dal'altro cerchio de oro si era un solo fiore de oro; de sovra dal'altro cerchio d'oro sì era intorno intorno pumi ingranè de oro fino, cum spini d'oro molto ponçente, fati per man de orevexe. In lo fronte aveva una lama de oro finissimo, fata ala similitudene de meça luna, in la quale era scolpìe le sacrosancte parole del nome de Dio, Aiot Adonai, tetragrammaton, he, ioth, et, uau. E questa &lt;mitria&gt; sì se ligava cum una binda de bisso ligà cum uno ancino d'oro a uno anelo d'oro che 'l portava soto la mitria, e sì ge picava questa binda su per tute do le spale de soto dala barba.</p>
	<p>Questo lo adornamento de Aaron summo pontifico de Dio. [1–30].</p>
	<p>CXXVIII. Quisti quatro preve sì fo fioli de Aaron: Nadab, Abiu, Eleaçar, Ithamar. Quando elli doveva fare sacrifitio a messer Domenedio, sì se despoiava, lavavasse li piè e le man, metevasse quele medesime brage e quella camixa de bisso, e sì se cençeva cum la fassa como faseva el summo sacerdoto, salvo che li non se meteva altre vestimente in dosso. E sì stava descolci de quanto se faseva el sacrifitio, e cossì stava descholço el summo sacerdoto al sacrifitio. Quisti preve portava in cavo al sacrifitio una bereta de colore celestro, la quale se yamava 'thiara', la quale se ligava cum molte binde de bisso incercha el cavo. E po' sì ge pichava questa binda su tute doe le spale infina de soto dala barba. [41–42].</p>
</div2>

<div2>
<head>&lt;CAP. XL&gt;</head>
	<p>CXXVIIII. Como Dio dixe a Moyses el modo che 'l dé tegnire a consegrare Aaron so fradelo sumo pontifico, e a consegrare Nadab, Abiu, Eleaçar, Ithamar, tuti quatro preve fioli de Aaron. [12–13].</p>
	<p>CXXX. Como Moyses per comandamento de Dio sì fa che Aaron e li quatro soi fioli Nadab, Abiu, Eleaçar, Ithamar preve tene tuti cinque le mane sovra el cavo de un vedello che Moyses vole amaçare, e fare sacrifitio a Dio. CXXXI. Como Moyses ha metùo del sangue de quello vedello su uno deli canton del'altaro. E lo avanço del sangue el spande, bagnando el pè de so altaro per comandamento de Dio. CXXXII. Como Moyses per comandamento de Dio sì fa che Aaron e soi fioli tene tuti cinque le man sovra el chavo de uno molton, per fare sacrifitio a Dio, e 'llo el vole amaçare. CXXXIII. Como Moyses tocha la extremità dela reya dextra de Aaron e de tuti quatro soi fioli, e li dedi grossi dele soe man dextre e li dedi grossi deli soi pedi dextri cum el sangue de quello molton per comandamento de Dio. CXXXIV. Como Moyses per comandamento de Dio fa 'asperges' a Aaron e ali quatro soi fioli sacerdoti, getandoge per la faça e sule vestimente sacerdotale del sangue de quello molton e delo olio dela untion sancta. E a questi doi modi Moyses per comandamento de Dio consegrà Aaron e li soi quatro fioli sacerdoti, Nadab, Abiu, Eleaçar, Ithamar; e simelmentre consegrà le soe vestimente sacerdotale. CXXXV. Como Moyses per comandamento de Dio de fora da tute le habitation del povolo de Israel sì fa brusare la carne e la pelle cum le buèlle de quello vedelo, che amaçà Moyses per fare sacrifitio a Dio, quando &lt;Aaron&gt; e soi fioli ge tegniva la man su el cavo. CXXXVI. Como Moyses per comandamento de Dio tolse la chóa e li interiori de quello molton, che lo amaçà per fare sacrifitio a Dio quando Aaron e soi fioli ge tegniva la man sul cavo; e sì tolse una crosta de pan açimo del sacrifitio, conspersa de olio sancto, e tute queste cosse el meté sulo altaro in conspecto de Aaron e de soi fioli. E sì fé sacrifitio a mesier Domenedio.</p>
</div2>

<div2>
<head>&lt;CAP. XX&gt;</head>
	<p>137. Qui sì è scriti li diexe comandamenti dela sancta leçe e tuti li altri comandamenti, li qual comandamenti mesier Domenedio sì dé a Moyses sul monte de Synai in lo deserto, segundo che se contene in lo libro <title>EXODO</title>, el quale sì è el segundo libro dela Bibia. Li diexe comandamenti scrisse mesier Domenedio cum la soa propria man sule doe tavole de pria; li altri comandamenti scrisse Moyses per voluntà de mesier Domenedio, como appare in lo dito libro EXODO començando ali vinti capitoli del predito libro. COMENÇA LI DIEXE COMANDAMENTI DELA SANCTA LEÇE DE DIO SCRITI IN DOE TAVOLE DE PRIA. 138. EL PRIMO COMANDAMENTO. No averasi domenedii forestieri denanço da mi, çoè mi solo sum el to Domenedio. No te fare algun ydolo, e no adorare cossa che similitudene sea in cielo, como è el sole, la luna e le stelle, né che sea sovra la terra chomo è lo homo, la femena e li animali, né che sea in l'aqua chomo è diverse generation de animale che briga in le aque, né cossa che sea soto la terra, como è dragone e serpente, segundo che soleva adorare diverse generatione de çente che adorava chi el sole chi la luna chi le stelle chi animale chi ymagine fate in forma de homo e chi fate in forma de femena. E tale adorava serpente e tal dragone o altri bruti animali per soi domenedii: tu me di' adorare, ch'e' sum el to Domenedio forte e amabele, el quale visita la iniquità deli pare in li fioli in la terça e in la quarta generation de quelli che me averà despresià e volyù male. E sì sum to Domenedio el quale fa misericordia e gratia in mille generation a quilli che me vole ben e che averà oservà li mei comandamenti. Siché no adorare alguno altro dio se no mi solo. [1–6].</p>
	<p>139. EL SEGUNDO COMANDAMENTO. No assumere el nome del to segnore Dio vanamentre, imperçonde che no vorò avere scuxà quella persona che mençonerà el me nome vanamentre, çoè indarno. Sovra questa parola dixe che 'l nome de mesier Domenedio se mençona vanamentre çurando falsamentre, mençonando superfluamentre, mençonandolo cum bosie e cum altri ingani. [7].</p>
	<p>140. EL TERÇO COMANDAMENTO. Debié sanctificare el sabato, çoè debié avere quel dì per dì sancto. Non fare in quello dì alguna cossa né ti né to fiolo né toa fiola né 'l to servo né la toa serva né la toa bestia, çoè chavalo o aseno o buò, né la persona forestiera la quale serà dentro da casa toa. Sie dì possì licitamentre lavorare, el setimo dì vu devì repossare, imperçò che in sie dì Dio fé el cielo e la terra e tute le altre cosse, e in lo septimo dì el repossà e sì benedì e sì 'l sanctifichà. [8–11].</p>
	<p>141. EL QUARTO COMAMDAMENTO. Debie honorare to pare e toa mare de dopio honore: primamentre farge grandissima reverentia e honore, e po' farge ogni cossa necessaria, açò che longamentre tu possi habitare sovra la terra, la quale el to segnore Dio te ha promesse de darte. [12].</p>
	<p>142. EL QUINTO COMANDAMENTO. No alcidere alguna persona né cum le man né cum el to conseyo né cum la mente né cum la voluntà, e no stare de alturiare quello a chi tu poy scampare la morte, altramentre tu serissi homicidiale. [13].</p>
	<p>143. EL SEXTO COMANDAMENTO. No mechare, tanto vol dire no abia ad affare carnalmentre la femena cum lo homo se 'l no è so marìo, e lo homo carnalmentre no habia &lt;ad affare&gt; cum alguna femena salvo se la no fosse soa moyere. [14].</p>
	<p>144. EL SEPTIMO COMANDAMENTO. No fare furto çoè non involare; no tòre quello de altrù per força né per ingano o per rapina o vero uxura. [15].</p>
	<p>145. LO OCTAVO COMANDAMENTO. No parlare contra el proximo to falsa testimoniança, e no dire contra del to proximo alguna boxia ben che 'l no sea expressa testimoniança in çudixio. [16].</p>
	<p>146. LO NONO COMANDAMENTO. No desiderare la chasa del to proximo né debi desiderare alguna altra soa cossa immobele. [17].</p>
	<p>147. LO DECIMO COMANDAMENTO. No desiderare la moyere del to proximo e no desiderare el so servo, la soa ancilla, la soa piegora, el so bo et el so aseno. E no desiderare alguna cossa che sea del to proximo. [17].</p>
	<p>148.&lt;O&gt;ltra quisti diexe sacratissimi comandamenti, mesier Domenedio disse a Moyses in quello medeximo logo sul monte de Synai in lo deserto: «Debi dire ali fioli de Israel: 'Vu avì veçùo che del cielo e' ve ho favelà. E per tanto e' ve arecordo che vu no ve debià fare domenedii de arçento né de oro. Debième fare altaro de terra, e sovra de quello altaro vu me offerirì li animali dal sacrefitio e le altre oblation e offerte pacifiche, çoè le piegore e li buò e li altri animali segundo la leçe per sacrifitio, in çascaun luogo per memoria del me nome; e sovra quello altaro e' vignerò e sì ve benedirò. E se vu me fessi altaro de pria, guarda no me 'l hedificare de prie sfendùe o rote: debilo fare de una sola pria. E no rompere quella pria cum alguna cossa da posserla rompere, imperçò che lo altaro serave choroto. E guarda che 'l no se monte per schalini per andare su alo altaro, açò che 'l no se demostre la vostra vergogna». [22–26].</p>
</div2>

<div2>
<head>&lt;CAP. XXI&gt;</head>
	<p>149. &lt;S&gt;e tu comprerasi un Çudìo per to servo, sie anni el te servirà; in lo septimo anno lassalo andare libero e gratiosamentre: e cum quella vestimenta o veramentre cum tale vestimenta cum la quale el vene a essere to servo, cum tale vestimenta lassalo andare libero e francho. Se lo haveva moyere quando el fo vendùo, debia soa moyere liberamentre andare cum ello. Se so mesiere g'averà dà moyere da po' che 'l lo comprà, e lo habia fato fioli o vero fiole, la moyere, li fioli e le fiole debia romagnire servi del so segnore; e quello sì anderà via libero cum tal vestimente cum quale el vene. E se 'l piaxe al servo voler stare cum so mesiere, non ostante che 'l possesse romagnire in la soa libertè in lo septimo anno dela soa servitù, in quella fiada so mesiere el debie menare denanço dala porta del tabernaculo; e in la presentia deli sacerdoti cum una subia sì ge debia forare le rechie in testimonianza che tuto el tempo dela vita soa el serà servo de quello so segnore, e specialementre infina al iubileo, çoè infina al termene de cinquanta anni, se 'l vive tanto tempo in lo quale ogni homo romagniva libero. [1–6].</p>
	<p>150. &lt;S&gt;e alguna persona venderà soa fiola per comcubina de altri, el septimo anno la dé romagnire libera et francha, e sì dé avere la dota e le vestimente e ogni altra cossa necessaria per le soe noce in chaxo che 'l so segnore no la avesse marià in questo meço; e se innanço el septimo anno la ge vegnisse in desgratia per alguna cossa, el no è licito al so segnore a posserla venderla ad altre persone, e sì ge dé dare la dota per la quale la se possa mariare. E se in fra el termene deli sette anni o&lt;l&gt; l'avesse spoxà o ello o so fiolo, e la ge despiaxesse in questo meço, nientemente la dé avere la dota e le vestimente e ogni altra cossa necessaria per la quale la se possa mariàre. E se cossa fosse che 'l pare o so fiolo no avesse habù a 'ffare carnalementre cum ella, avegna dio che la fosse stada comprada per comcubina, e lo septimo anno la dé essere libera e francha e no dé avere dota alguna. [7–11].</p>
	<p>151. Se alguna persona alçirà una altra persona voyandolo alçire, e' voyo che quello homicidiale sea morto. [12].</p>
	<p>152. &lt;S&gt;e alguna persona alçirà una altra persona per desgratia no la voyando alçire, debia scampare a una dele sete cità del refugio, e starà in quella cità seguro donfin a tanto che per li çudexe de quella cità el vegnira reconcilià quello homicidiale cum li parente de quello che fo morto. O veramentre quando el somo pontifico morirà, el porà retornare a stare seguramentre a chaxa soa. Mesier Domenedio ordenà a Moyses sette cità in le quale possesse scampare e stare seguramentre uno che alcidesse per desgratia un altro no 'l voyando alçire. [13–14].</p>
	<p>153. Quelù che baterà o che ferirà so pare o soa mare, debia essere morto. [15].</p>
	<p>154. Quelù che involerà o homo o femena e sì li venderà, quando el &lt;sea&gt; sapùo questa malitia, subito debia esser morto. [16]. 159. Quelù che maledirà o so pare o soa mare debia essere morto. [17].</p>
	<p>156. &lt;S&gt;e alguno farà question insembre e l'uno ferisca l'altro cum pria o cum el pugno o cum altra cossa da ferire, e quelù che serà ferìo no mora per quelle feriùre, e çaserà in leto e da po' porà andare per la via cum uno baston, quelù che lo averà ferìo serà libero, salvo che voyo che 'l faça le spexe dele medexine e del medego. [18–19].</p>
	<p>157. &lt;S&gt;e alguna persona baterà o ferirà un so schiavo o una soa schiava in tal modo che subito el mora, quelù che l'à ferio dé essere morto. E se 'l schiavo o la schiava no morirà subitamentre e sì viverà un dì o dui dì, el so segnore serà libero da esser morto, perché el li aveva comprà per dinari. [20–21].</p>
	<p>158. &lt;S&gt;e 'l serà dui homini che faça remore insembre e per caxo sea che li dage a una femena gravia in tale modo che la desperda la criatura che l'à in corpo, e quella femena romagna viva, quello o quelli che averà fato male a quella femena covignerà satisfare per questo dano dela criatura desperdùa quanto piaxerà al marìo de quella femena. E se quella femena morirà, tuti dui quelli che faxeva question debia essere morti. [22–25].</p>
	<p>159.&lt;S&gt;e 'l serà alguno che façando custion cum un altro e sì ge cave un ochio, e' voyo che 'l ge sea cavà lo ochio a ello, e cossì de tuti li altri membri, ochio per ochio, dente per dente, man per man, pè per pè, bote per bote; e se ol lo schoterà sea scotà ello. E brevementre, quel male che averà fato quelù, sea fato a ello medeximo. [25].</p>
	<p>160. &lt;S&gt;e uno caverà lo ochio al so schiavo o veramentre ala soa schiava, per questo male el schiavo o la schiava romagnirà franchi e liberi dal so segnore e no serà più schiavi. E simelmentre se 'l so segnore se cavasse un dente de bocha, per questo male li no serà più schiavi. [26–27].</p>
	<p>161. &lt;S&gt;e un bo o una vacha cum le corne alcirà el fiolo o la fiola de altrui, quello bo, o vacha che sea, debia essere lapidà e morto cum le prie, e nessuna persona debia magnare de quella carne; e quelù de chi era el bo o la vacha sea tegnù de satisfare al pare o ala mare de quello fiolo o de quella fiola, che sì è morti, tanto quanto ge piaxerà a quello so pare o a quella soa mare. E per questo quelù de chi era el bo o la vacha no averà pena in la soa persona. E se 'l so bo o la soa vacha cum le corne alcirà el schiavo o vero la schiava de altri, debia satisfare trenta sicli de arçento al segnore del schiavo o dela schiava, e sì serà sença altra pena per questo. E se 'l serà fato a savere a quello de chi è el bo o la vacha cornùa che da tri dì in qua la tra' dele corne e che 'l la debie tegnire apassà in la stala açò che la no façe male a nessuna persona et el no ge la voya tegnire apassà, se 'l bo o la vacha daspò alçirà alguna persona, debia essere morto e lapidà cum le prie quel bo o quella vacha, e sea getà via la soa carne, che nessuna per– sona la magne, e lo homo de chi era quello bo o quella vacha sì sea morto. [28–32].</p>
	<p>162. &lt;S&gt;e alguna persona no tignerà apassà la soa cisterna, o veramentre che 'l faça cavare una cisterna e no la tegna coverta e dentro dala cisterna caçisse o bo o axeno e dentro ge morisse, l'è tegnùo quelù de chi è la cisterna de pagare a quello de chi è quel bo o axeno quello che 'l valle, e lo animale morto dé romagnire e sì dé essere de quellù de chi è la cisterna. [33–34].</p>
	<p>163. &lt;S&gt;e un bo alcirà un altro bo, debia essere vendùo el bo vivo, e li dinari che 'l serà vendùo vegna partì in doe parte: una parte sea de quello homo &lt;d&gt;el quale era el bo vivo, e l'altra parte de li dinari sea de quello homo del quale era el bo morto, e sì se debia partire in fra i dui el bo morto. E simelmentre se debia fare se una vacha alçidesse un'altra vacha, o veramentre alcidesse un bo. E se l'homo del quale era el bo che à morto l'altro bo saveva che da dui o da tri dì in qua el so bo feriva cum le corne e sì no l'à tegnù apassà in la stalla, debia rendere bo per bo a quelù de chi fo el bo morto, e el bo morto sì dé romagnire so. [35–36].</p>
</div2>

<div2>
<head>&lt;CAP. XXII&gt;</head>
	<p>164. &lt;S&gt;e alguna persona involerà una piegora e po' la venderà o veramentre l'alçirà, debia restituire quatro piegore per una piegora involà al bono homo de chi fo la piegora. [1].</p>
	<p>165. &lt;S&gt;e alguna persona involerà un bo e sì l'alçirà o veramentre el venderà, debia restituire cinque buò per un bo involà a quella persona del quale fo el bo. [1].</p>
	<p>166. &lt;S&gt;e uno laro de note rumpando una chasa o vero cavando per intrare dentro furtivamentre per involare dentro da quella chasa, vegna ferìo dale persone de quella chasa, e per quella feriùra el mora seando ferìo de note, quelù che l'à ferìo no averà bando né pena alguna per questo. Se 'l lo ferisse da po' che serà levà el sole e per quella feriùra el mora, quelù che lo averà ferìo sì como homicidiale sea morto anch'ello. [2–3].</p>
	<p>167. &lt;S&gt;e un laro haverà involà alguna cossa, o bo o axeno o piegora o altre cosse, sì è tegnù de restituire quelle mediesime cosse e altretante cosse. Se 'l no averà da restituire el dito furto cum altretanto, debia quello laro essere vendùo per schiavo; e de quelli dinari vegna satisfato a quelù a chi lo aveva fato el dano dopiamente. [4].</p>
	<p>168. &lt;S&gt;e alguna persona farà dano al campo o ala vigna de altri o veramentre che lasse le soe bestie pascere in li altrù campi e guastare le altrù vigne, tuto quello che lo averà de meyore in lo so proprio campo e in la soa propria vigna sì sea dato a quello che sì à recevù el dano. E questo sea per restitutione del dano che sì ge ha fato le soe bestie. [5].</p>
	<p>169. &lt;S&gt;e l'intrerà fuogo in le spige dela biava la quale serà in li campi per sì fato modo che 'l fogo intre in le biave e sì le bruxe, quelù che impiyà el fuogo debia satisfare. [6].</p>
	<p>170. &lt;S&gt;e alguna persona dà in salvo a un'altra persona dinari o vasselli, e quisti dinari e quilli vasselli ge vegna involà, se 'l se porà trovare el laro che à fato el furto, quello laro debia satisfare in dopio quello che lo à involà. [7–9].</p>
	<p>171. &lt;S&gt;e alguna persona darà in salvo e in guarda a un'altra persona axeno bo vacha piegora o altro bestiame, e questi animale ge mora o che li ge vegna morti o veramentre che li ge vegna debelitati, çoè che li ge fosse guasti in le gambe, o in altri luogi dela persona, o che li ge fosse robà dali inimixi, e quello dano no se possa provare per testimoniança, sèage dà el sagramento a quello che aveva in salvo e in guarda el dito bestiame. E se 'l çurerà che 'l no sea per so defeto questo dano, el no dé essere constreto e sì no dé essere tegnù de rendere né de satisfare a quello de chi era el dito bestiame alguna cossa, salvo che, se 'l ge serà stà involà, el serà obligà a restituire quello che serà involà, e se 'l ge serà morto da altre bestie, debia portare quello animale morto a quelù che lo aveva dà in salvo, e sì no ge serà più tegnù de satisfare per altro modo. [10–13].</p>
	<p>172. &lt;S&gt;e alguna &lt;persona&gt; demanderà a inprèsteo alguno animale da un'altra persona per soa utilità, e quelli animale ge vegna guasti o veramentre morti, no ge seando al presente quelo homo de chi sè quelli animale, quelù che li aveva tolesto a imprèsteo sie tegnù de rendere sani e salvi altritanti animale a quelù che ge li aveva imprestè. E se 'l segnore deli dite animale serà stà ala presentia quando quelli animale fo guasti o veramentre morti, quelù che li aveva a imprèsteo no è tegnù de renderli né de satisfare. [14–15].</p>
	<p>173. &lt;S&gt;e uno homo condurà una donçella ala soa volentà, e innanço che 'l la spoxe el dorma cum ella, l'è tegnù de sposarla e dotarla. E se so pare non ge la volesse dare per moyere, quelù che aveva conduta questa ala soa voluntà sì è tegnù de dare al pare de quella fante quella dota per mariàrla per la quale dota la se possa mariàre como se la fosse vergene. [16–17].</p>
	<p>174. No lassare vivere i malefici, çoè debi fare morire tuti quelli che fa le incantatione per negromancia e per arte dyabolica. [18].</p>
	<p>175. Quello che averà &lt;a&gt; fare carnalementre cum alguna bestia, debia essere morto. [19].</p>
	<p>176. &lt;Q&gt;uello che farà sacrefitio alguno ali ydoli vegna morto, salvo se 'l no fesse sacrifitio a Dio, el quale sì à fato el cielo e la terra e tute le altre cosse. [20].</p>
	<p>177. Non contristare lo homo e la femena forestiero e no li affliçere, imperçò che vu fussi forestieri in la terra de Egypto. Guardève ben che vu no debià nosere ala vedoa e alo orphano: se vu ge farì algun despiaxere li criderà a mi e mi sì aldirò el so chiamore; e el me furore sì se endegnerà contra de vu, e ve ferirò cum el cortello e vostre moyere serà vedoe e vostri fioli serà orphani. [21–24].</p>
	<p>178. &lt;S&gt;e tu impresterasi dinari al me povro povolo el quale habita cum ti, nol constrençere a pagarte al modo de crudele reschoaóre e no ge tòre usura. [25].</p>
	<p>179. &lt;S&gt;e tu impresterasi al proximo to dinari e tu toghi le soe vestimente per pegno, debige rendere le soe vestimente innanço che 'l sole stramonte, imperçonde che lo sè povero e sì è coverto de quelle medexime vestimente, e si no à altro in que 'l possa dormire: se tu no ge rendi le soe vestimente el chiamerà a mi, e mi sì lo exaldirò imperçonde ch'e' sum misericordioso. [26–27].</p>
	<p>180. No defamare i prevede, e no dire male e no biastemare el principo del povolo. [28].</p>
	<p>181. No tardare de offerire le toe dexime e le toe primicie, çoè tute le prime cosse le quale te nascerà. [29].</p>
	<p>182. &lt;D&gt;ebime dare el primogenito deli toi fioli, e simelmentre dele tuò' piegore e dele toe vache darasime li primogeniti. Da po' che li serà nascù staga sette dì cum soa mare, e lo octavo dì debimelo offerire. [29–30].</p>
	<p>183. Debiè essere sancti: carne che sea stà morsegada da bestie no debiè magnare, mo' debièla getare ai chani. [31].</p>
</div2>

<div2>
<head>&lt;CAP. XXIII&gt;</head>
	<p>184. No recevere la voxe dela boxia e no metere la man toa che per lo malvaxio homo tu çuri falsa testimoniança. [1].</p>
	<p>185. No seguire la compagnia che va a fare male, açò che consentando ti al cudixio de quella compagnia tu no te vaghi desviando dala sententia dela verità. [2].</p>
	<p>186. &lt;E&gt;n li fati habi misericordia deli poveri. E se 'l bo o l'axeno del to inemigo serà desvià e sì vaga radegando la via de retornare a chasa, redùlo sula via che 'l sapia tornare a chasa soa. [3–4].</p>
	<p>187. &lt;S&gt;e tu vederasi lo axeno de quelù che te vole male essere chaçù e çasere soto el cargo, guarda no passare oltra se in prima tu no levi sù lo axeno cum el cargo che 'l portava. [5].</p>
	<p>188. &lt;N&gt;o declinare in lo çudixio del povero. Debiè fuçire le boxie. No alçire la persona che no è colpevole e che sì à vista, imperço che e' sum aversario del'homo malvaxio. [6–7].</p>
	<p>189. No tòre li doni e li presente i quale fa orbare eciandio li savii homini e sì subverte le parole deli iusti homini. [8].</p>
	<p>190. &lt;N&gt;o essere molesto al pelegrin. Sapiè le aneme deli pelegrini, imperçò che vu fussi pelegrini anche vu in la terra de Egypto. [9].</p>
	<p>191. &lt;S&gt;ie dì debiè lavorare: el septimo dì debié repossare e cessare de lavorare. E simelmentre no lavore e debia repossare el to bo e 'l to axeno e sì debia avere refrigerio el fiolo dela toa schiava e simelmentre el forestiero. [12].</p>
	<p>192. &lt;D&gt;ebiè guardare e oservare tute le cosse le quale e' ve ho dite. E no debiè çurare per le nome deli altrù domenedii. E may no se alda mençonare li altrù domenedii per la bocha nostra. [13].</p>
	<p>193. &lt;T&gt;re volte çascauno anno debième guardare le feste; la solenitè del pan açimo debiè guardare: sete dì vu magnerì lo pan açimo segundo che ve comandiè quando vu insissi de Egypto. [14–15].</p>
	<p>194. &lt;N&gt;o te appresentare denanço al conspecto del to segnore Dio sença offerta. Debiè fare festa al vostro segnore Dio quando vu semenerì li vostri campi. E simelmentre quando vu arcoyerì li vostri rèndii. [16].</p>
	<p>195. &lt;T&gt;re volte al'anno çaschauno maschio debia comparere denanço dal so segnore Dio. No sacrificare el sangue delo anemale dal sacrifitio sovra el pan che sia fato de levamento. E sì no debia romagnire el sacrifitio dela mia solenità infina ala maitina. Le cosse prime deli toi rèndii che tu archoyerasi deli toi campi, debile offerire in la mia casa. [14, 17–19].</p>
	<p>196.&lt;N&gt;o choxere el cavréo in la late de soa mare: tanto vol dire, segundo li expositore, no magnare el cavréo innanço che l'habia octo dì, imperçonde che 'l serave abomination a magnarlo. [19].</p>
	<p>197. &lt;E'&gt; manderò el me agnolo el quale te vaga denanço e che te debia guardare in la via, e sì te debia introdure in lo logo in lo quale e' te ho aparechià. Debi oservare e aldire la voxe mia e no pensare che 'l sea da despresiare quello che te digo, imperçonde che no lasserò de punire; quando vu farì peccà, el me nome serà in vu. [20–21].</p>
	<p>198. &lt;S&gt;e tu aldirasi la mia voxe e sì farasi tute le cosse le quale io parlo, e' serò inimigo deli toi inimixi e sì affliçerò quilli che te affliçe, e 'l me agnolo sì te anderà denanço e sì te menerà ale terre de li Amorei, Ethei, Ferecei, Cananei, Evei e Iebusei, i quale povoli e' voyo desfare e sì te voyo dare a ti quelle provincie. [22–23].</p>
	<p>199. &lt;N&gt;o adorerasi li domenedii de questi povoli, né debi fare le soe operation, mo' debi rompere e in tuto desfare le soe statoe. Debiè servire al segnore Dio vostro, açò che 'l benediga li vostri pan e l&lt;e&gt; vostre aque e che 'l toya via la iniquità de meço ti. [24–25].</p>
	<p>200. &lt;S&gt;e tu farasi quisti mei comandamenti la toa terra serà fructifera, e implerò el numero deli toi dì, e meterò el me spavento denanço da ti per toa defension. E alçirò el povolo al quale tu anderasi, e farò che li toi inimixi te volçerà le spale scampando, e ge manderò sovra de illi vespe e galavron, le quale vespe e galavron sì encalçerà li Evei e li Cananei e li Ethei innanço che tu vagi dentro dale soe provintie le quale e' te voyo dare. E no li deschaçerò da ti in uno anno açò che la terra toa no vaga in guasto e che le bestie salvège possa crescere incontra de ti. A pocho a pocho e' li deschaçerò del to conspecto denfin a tanto che tu si' multiplicà e che tu possedi le soe terre; e meterò li toi termene dal mare Rosso infina al mare deli Palestini, e dal deserto infina al grande fiume Eufrates el quale sì è uno deli quatro fiume che èsse del paradiso terreste; e darò in le vostre man li habitatore de quella terra e sì li chaçerò via denanço al vostro conspecto. Guardè no fè may pacto cum illi né cum li soi domenedii. No habite quella çente in la toa terra açò che li possa farte peccare in mi. Se tu servirasi ali soi domenedii certamentre el te serà in schandalo. [26–33].</p>
</div2>

<div2>
<head>&lt;CAP. XXXV&gt;</head>
	<p>201. &lt;D&gt;ebiè guardare el me sabato, imperçonde che l'è segno in fra mi e vu in le vostre generation, açò che vu sapié ch'e' sum el Segnore el quale ve sanctifica. Debiè guardare el me sabato, imperçonde che l'è sancto a vu. Quela persona la quale embruterà el sabato vegnirà morta; quelù che farà lavoriero in quello dì, la soa anima morirà del so povolo. Sie dì debiè lavorare: el septimo dì sì è el sabato, el quale dì sì è santo repossare al segnore Dio. Çascauno che lavorerà in quello dì, debia essere morto. Debia li fioli de Israel guardare el sabato, e sì ge debia fare festa in le soe generation. Questo sì è un pato sempiterno e sì è un segno perpetuale in fra mi e li fioli de Israel. In sie dì Dio fé el cielo e la terra, e in lo septimo dì el cessà dal so lavoriero. [1–3].</p>
	<trailer>QUI SÌ FINISSE LI COMANDAMENTI DEL LIBRO EXODO EL QUALE SÌ È EL SEGUNDO LIBRO DELA BIBIA</trailer>
</div2>
</div1>

<div1>
<head>LEVITICO</head>
<div2>
<head>QUESTO LIBRO SI' A NOME LEVITICO E SÌ È EL TERÇO LIBRO DELA BIBIA.</head>
	<p>I. Qui favela Dio a Moyses sovra el propitiatorio d'oro, el quale era sul coverchio dela archa, la quale era dentro dal tabernacolo. Questa archa per comandamento de Dio fato a Moyses fo fata de un legno che à nome sethim, el quale legno may no se pò marçire né brusare, e sì è più leçerissimo legno che se trove. Questa archa fo longa duy cubiti e un somexo, e sì fo larga un cubito e un somexo, e sì fo alta un cubito e [meço]. E sì fo dentro e de fora fata e coverta de oro fino, per tale modo che 'l no pareva niente del legno. E sì aveva intorno el coverchio una corona de oro fino, e sì aveva doe stange de quello medesimo legno sethim per posserla portare da un logo al'altro, le quale stange simelementre era coverte de oro fino e sì era metùe dentro da quatro circuli de oro fino: le quale stange may no se deveva [trare fora] de quelli quatro circuli de oro. Po' si aveva de çascauno cavo del'archa uno agnolo cherubin tuto de oro [fino], i quale agnoli se guarda l'uno inverso l'altro e sì volçe le ale l'uno inverso l'altro, e per questo modo cum le so ale li covre l'archa. Sovra el coverchio del'archa sì era una tavola de oro tanto longa e tanto larga como era l'archa, [e sì] era quatro déa grossa; e questa tavola aveva nome el propitiatorio. Su questo propitiatorio favelava Dio a Moyses e al sumo sacerdoto quando el faseva el sacrifitio a Dio. Questa archa aveva quatro coverte: la prima sì era de cortine de diversi colore, la segunda sì era de celicio fato de pello de cavra, la terça [coverta sì era de pelle] de molton metùe in colore vermeyo, la quarta e ultima [coverta sì era de pelle de molton metùa in colore celestro]. [Cfr. E. XXXVII, 1 ss.].</p>
</div2>

<div2>
<head>&lt;CAP. VIII&gt;</head>
	<p>II. Como Moyses e Aaron denanço del tabernaculo dixe alo puovolo de Israel tuto quello el quale che Dio ge à dito sovra el propiciatorio dela archa del tabernaculo. E ditòge li comandamenti de Dio Moyses, et Aaron ge dé la soa benedicione. [1 ss.].</p>
</div2>

<div2>
<head>&lt;CAP. IX&gt;</head>
	<p>III. Como sacrificando Moyses et Aaron a mesier Domenedio, desexe fogo da cielo meraveyosamente in lo conspecto de tuto el povolo de Israel sovra l'altaro, e sì brusà li animale i quale era metù sul'altaro per fare sacrifitio a Dio. Veçando el povolo questa grande meraveya, tuti se inclina e cum gran reverentia sì lalda mesier Domenedio. [23–4].</p>
</div2>

<div2>
<head>&lt;CAP. X&gt;</head>
	<p>IIII. Como Nadab e Abiu sacerdoti fioli de Aaron summo pontifico, voyando sacrificare a Dio, meté in li soi turiboli fogo e incenso. Quel fogo sì era fogo forestiero, çoè el no era fogo benedeto, per la quale cossa Dio se coroçà cum Nadab e Abiu sacerdoti e sì ge mandò adosso fogo da cielo, e sì li alcixe tuti duy apresso lo altaro dal sacrifitio in lo conspecto de Dio. [1–2].</p>
	<p>V. Como Moyses dixe a Aaron somo pontifico, pare de Nadab e Abiu sacerdoti, li quale sì era morti sacrificando cum el fogo che no era benedecto: «Queste sì è le parole le quale sì à dito Dio: “E' vegnirò sanctificà in quelle persone che se aproxima a mi. E sì serò glorificà in lo conspecto de tuto el povolo”». Aldando Aaron queste parole, el taxe, e sì non se lamenta dela morte de questi duy soy fioli. [3].</p>
	<p>VI. Como Misahel e Helsaphan fradeli e fioli de Oçihel, barba de Aaron, per comandamento de Moyses tolse quisti duy sacerdoti morti Nadab e Abiu &lt;per&gt; portarli a sepelire de fora da tute le habitatione del povolo de Israel. [4].</p>
	<p>VII. Como Misael e Helsaphan fioli de Oçihel porta a sepelire Nadab e Abiu sacerdoti morti per comandamento de Moyses. [5].</p>
	<p>VIII. Como Moyses comanda a Aaron somo pontifico e a soy fioli Elaçar e Ithamar sacerdoti che li no se debia descovrire el cavo per grameça dela morte de Nadab e Abiu, né che li se debia straçare le vestimente, segundo che era usança de fare li parenti de queli che era morti; e sì ge comanda che li no debia piançere e che li no debia ensire fora del tabernaculo de Dio, açò che li no morisse per la indegnation de Dio illi e l'altro povolo. «Pianga li altri vostri parente. Vu no devì piançere, perché vu si' preve e si' onti del'olio dela sancta oncion». [6–7].</p>
	<p>IX. Como Misahel e Helsaphan fìoli de Oçihel sepelisse Nadab e Abiu sacerdoti, i qual è morti per çudicio de Dio de fuogo dal cielo che li alçixe perché li fé sacrifitio de fogo che non era benedecto.[7].</p>
	<p>X. Como Dio comanda a Aarom e a soi fioli Eleaçar e Ithamar sacerdoti che quando li entrerà in lo tabernaculo de Dio che li no debia bevere vin né altra bevanda cum la quale se possa inebriare, altramentre subito li morirave. «E questo ve faço per comandamento sempiterno a vu e ala vostra generation, açò che vu abià sapientia de cernere in fra la cossa sancta e la cossa pessima, in fra la cossa bruta e la cossa monda, e che vu sapià amaistrare li fioli de Israel le mie cosse legitime, le quale io ve ho manifestà per Moyses». [8–11].</p>
	<p>XI. Como Aaron somo pontifico cum soi fioli Eleaçar e Ithamar sacerdoti per comandamento de Dio fato a Moyses sì magna in lo logo Sancto Sanctorum, apresso l'altaro, l'avanço del sacrificio el quale sì avançà e sì romaxe dela oblation, quando Nadab e Abiu sacerdoti fo morti dal fogo de cielo perché li fé sacreficio a Dio cum fogo che no era benedecto. [16].</p>
	<p>XII. Como Moyses cum grande ira reprende Aaron e soi fioli Eleaçar e Ithamar sacerdoti perqué li no à magnà in lo logo del Santo Santorum apresso l'altaro del tabernaculo el becho el quale era stà offerto per li pechà, el quale becho per negligentia lo lassà tuto ardere; e per questa caxon el no se poté magnare segundo che fo comandamento de Dio, che li sacerdoti magnase [el] becho el quale se offeriva per satisfation de li pechà del povolo de Israel. Responde Aaron a Moyses: «[Tu asi] veçùo quello che [sì] è inschontrà deli mei fioli Nadab e Abiu sacerdoti. Como porave avere fato altramentre cum la [mente] angustiata?». Aldan[do] Moyses queste parole, romaxe satisfato. [16–20].</p>
</div2>

<div2>
<head>&lt;CAP. XI–XII&gt;</head>
	<p>[X]III. Como Dio dixe a Moyses e a Aaron: «[Debiè dire] ali fioli de Israel che debie ofertare tute le cosse le quale e' ve ho scrite [aç]ò che sea vostro Dio. Quisti sì è li animali, [quisti sì è] li pesse, quisti sì è li oxeli e le volatile che vu devì magnare. No magnè [de] animale che no abia la ungya sfendùa e che no [rumine]. No magnè de algun pesse che no abia penole e schagye. No magnè [de] alguno oxelo o volatilia che sea oxelo de rapina né de algun oxelo de generation corvina o che abia la soa similitudine. No magnè de algun animale che vaga sença piè [<gap/>sovra la terra o che abia molti piè], imperçò che la sì è cossa abhominabele. [XI, 1–42].</p>
	<p>E debiè dire ali fioli de Israel: La femena [che abia parturìo] un puto [sea sete] dì immonda como sì è le femene le quale sì à la passion del menstruo, le quale sì è piene de umidità <gap/>. In [questa semana] la femena sì farà bruto quello che [la] tocherà, quello che la magnerà, quelo leto in lo quale la çaserà e quello <gap/> in lo quale la senterà. In lo otavo dì sea bate [<gap/> <gap/>san]tuario del tabernaculo né no averà compagnia in leto. La femena la quale averà parturìo una puta sì starà doa tanto tempo de quella femena che averà parturìo el puto. Quella femena che averà parturìo el puto, in cavo de quaranta dì deverà intrare in lo santuario del tabernaculo e offerire al sacerdoto per la soa purificatione un agnelo o un paro de tortore o veramente dui columbini. E la femena che averà imparturìo la puta sì starà otanta dì a intrare in lo santuario, e sì dé offerire la simele offerta per la soa purificatione». [XII, 1–8].</p>
	<p>XIV. Como Moyses e Aaron so fradelo sì recita al povolo de Israel tuto quello che g'avea comandò mesier Domenedio che li devesse oservare.</p>
</div2>

<div2>
<head>&lt;CAP. XXIV&gt;</head>
	<p>XV. Como uno homo che fo fiolo de una femena del povolo de Israel e fo fiolo de uno homo del povolo de Egypto, façando question e remore cum uno homo del povolo de Israel, biastemà e maledixe el nome de Dio. La mare de questo che biastemà e maledisse Dio haveva nome Solomith fiola de Dabri del tribo de Dan. [10–11].</p>
	<p>XVI. Como quello homo el quale haveva biastemà Dio fo menà denanço a Moyses. [11].</p>
	<p>XVII. Como Moyses sì à fato metere in prexon quello homo el quale haveva biastemà e maledeto mesier Domenedio, in questo meço voyando savere da mesier Domenedio que se devesse fare de questo homo. [12].</p>
	<p>XVIII. Como Dio comanda a Moyses che 'l faça menare questo homo de fora da tute le habitatione del povolo de Israel, e faça che l'universo povolo de Israel el debia lapidare e amaçarlo cum le prie. E çascauno che biastemerà el nome de Dio, sì terriero qual forestiero, debia fare questa medexima morte. [13–16].</p>
	<p>XVIIII. Como questo homo el quale sì à biastemà Dio ven menà de fora a essere lapidà. [23].</p>
	<p>XX. Como questo homo el quale sì à biastemà Dio ven lapidà e morto cum le prie dal povolo de Israel. [23].</p>
	<p>XXI. Como Moyses comanda al povolo de Israel che li se guarde da biastemare Dio, imperçonde che çaschauna persona, sì terriera qual forestiera, che biastemerà Dio sì serà morto cum le prie [22].</p>
	<p>XXII. Como Dio dixe a Moyses che 'l comande al povolo de Israel che li debia oservare quisti comandamenti. XXIII. Como Moyses dixe al povolo de Israel da parte &lt;de&gt; Dio che li debia oservare quisti infrascriti comandamenti. QUI COMENÇA LI COMANDAMENTI DE DIO FATI A MOYSES SEGONDO CHE SE CONTENE IN LO TERÇO LIBRO DELA BIBIA, EL QUALE HA NOME LEVITICHO.</p>
</div2>

<div2>
<head>&lt;CAP. I&gt;</head>
	<p>24. &lt;D&gt;isse Dio a Moyses:</p>
	<p>Quello homo del povolo &lt;de&gt; Israel el quale offerirà per sacrifitio a Dio per humiliare mesier Domenedio in contra ello deli soi boi o veramentre dele soe piegore debia offrire el maschio, çoè el vedelo o lo agnelo: e questo animale maschio sea sença alguna macula, çoè che 'l no ge manche alguno deli soi membri, e sì no sea infermo né çoto né loscho né rognoxo; e primamentre vegna offerto al sacerdoto, che 'l veçà se l'è sença macula, e se 'l serà laldà ch'è–l suffitiente a devere esere offerto per sacrificare a Dio, açò che se' humile contra de quella persona che lo offrisse, in quella fiada el sacerdoto sì meterà la soa man sul cavo de quello animale in segno che l'è suffitiente dal sacrifitio; e possa quello animale vegnirà molto ben lavà e da po' vegnirà sacrifichà e morto sulo altaro dal sacrifitio. [1–13].</p>
</div2>

<div2>
<head>&lt;CAP. II&gt;</head>
	<p>25. &lt;Q&gt;uellù che offrirà a Dio per sacrifitio farina sfiorà, debia fare la soa oblation a questo modo: debia tòre la farina sfiorà e sovra quella farina meta olio de oliva e incenso, e porte queste cosse ali sacerdoti fioli de Aaron somo sacerdote, e uno de quelli sacerdoti debia tòre pieno el so pugno de questa farina onta de olio cum questo incenso, e debila metere sulo altaro per una memoria de odore suavissimo al segnore Dio; lo avanço de questa farina bagnà del'olio e de quello incenso dé essere de Aaron e de soi fioli. [1–3].</p>
	<p>26. &lt;O&gt;gni oblation, çoè çascauna offerta la quale vu farì de pane, sea sença levamento çoè pan açimo, e nessum me sacrifitio no sea metù a miele. Voyo che vu debià offrire le vostre primitie, çoè le prime cosse che vu arcoyerì e che ve nasce de çascauna cossa, segundo che ve ordeneré. In tuti li toi sacrifitii fà che tu offrissi sale, e che tuti li toi sacrifitij debia essere salati. [4–13].</p>
	<p>27. &lt;Q&gt;uando tu offrirasi le prime spige dele toe biave, debile seccare cum el fogo, e pestarle po' a modo de farra; e po' ge metti olio de oliva sovra e incenso, imperçonde che la sì è offerta de Dio, e queste cosse el sacerdoto odorerà per memoria del sacrifitio fato a Dio. [14–16].</p>
</div2>

<div2>
<head>&lt;CAP. III&gt;</head>
	<p>28. &lt;S&gt;e vu offrirì per fare sacrifitio a Dio dele vostre bestie boìne, o bo o vacha, fè che la no habia alguna macula, çoè che tuti li animale i quale vegnerà offerti per fare sacrifitio a Dio no sea çoti né guerçi né infirmi né debele né rognoxi né sença chóa, sì che li no habia alguna macula, e quando vu li menerì a fare el sacrifitio menéli a l'entrare del tabernaculo, e meterìgi la man sul cavo dela bestia che se dé sacrificare, e li sacerdoti fioli de Aaron somo pontifico sì spanderà incercha delo altaro el sangue de quello animale, po' li deverà tòre el grasso che covre quella cossa che fa inçenderare e sì torà ogni altro grasso che sì è dentro da quella bestia, e sì torà la raysela e sì torà li rognon cum el so grasso e meterà tute queste cosse sul'altaro dal sacrifitio, e sì le bruserà per sacrifitio a Dio in odore suavissimo. La pelle de quello animale cum la testa e parte dela carne sì serà deli sacerdoti e parte de quella carne sì serà de quella persona e de più persone le quale averà offerto quello animale; ali preve cum suò' moyere e cum soi fioli era licito de magnare a chasa soa la carne dal sacrifitio, e quelle persone che aveva offerto deveva magnare quella carne che ge dava li sacerdoti in logi deputà a questo fato apresso el tabernaculo, e sì se deveva portare da chasa soa el pan e el vino. Li interiore deli animale, çoè le buèle e el polmon, vegniva getà via in quello logo on se getava la cendere che se assunava de su lo altaro dal sacrifitio. [1–17].</p>
	<p>29. &lt;Q&gt;uella medesima cossa se faxeva dele piegore, agneli e chavre che se offriva a Dio, che vegniva fato dele bestie boìne che vegniva sacrifichà a Dio. [1–17].</p>
</div2>

<div2>
<head>&lt;CAP. IV&gt;</head>
	<p>30. &lt;S&gt;e el sacerdoto, el quale serà onto, çoè sacrà, farà peccare el povolo dagandoge male asenpio per li bruti peccà che ello farà o che 'l dirà, debia cessare de fare e de dire male açò che 'l povolo cesse de peccare; per quello male asempio e per purgation deli soi peccà debia offrire un vedello sença macula e debialo menarlo ala porta del tabernaculo del testimonio denanço dal segnore Dio: in prima quel sacerdoto ge meterà la man sul cavo de quello vedelo, e po' sì lo amaçerà, e geterà cum la soa man del sangue de quello vedelo in lo ta&lt;bernaculo&gt;, po' sì se aspergerà sì enstesso sete volte del sangue del vedelo guardando enverso el vello del sanctuario, e po' meterà de quel sangue su çascauno cavo delo altaro, çoè in quatro logi sul'altaro. Lo avanço del sangue debia spandere e getare intorno el pè delo altaro; tuto el grasso e la raysela e li rognon de quello vedelo sì 'l bruxerà sulo altaro dal sacrifitio. La pelle, la testa, la carne cum tuti li interiore porte de fora da tute le habitation del povolo, in logo mondissimo, e lì debia brusare la pelle, la testa, la carne cum lo avanço deli interiore. E per questo modo serà purgà el so peccà. [1–12].</p>
	<p>31. &lt;S&gt;e una persona o molte persone o tuto el povolo peccerà per ignorantia façando contra li comandamenti de Dio, e po' vignerà a cognoscere el so peccà e che lo ha fato male, per purgation deli soi peccà debia offrire un vedelo sença alguna macula, debialo menare denanço ala porta del tabernaculo, e li antigi homini del povolo debia mettere le man su el cavo de quello vedelo denanço da Dio, e po' vegna morto quello vedelo in lo conspecto de Dio, çoè denanço al tabernaculo de Dio. El preve che serà onto, çoè che serà sagrà, debia getare del sangue de quello vedelo cum la man dentro al tabernaculo, e po' cum el déo dela soa man sette volte faça 'asperges' de quel sangue contra el vello del sanctuario, e po' metta su çaschauno canto delo altaro de quel sangue; e possa faça delo avanço del sangue e de tuto quello vedelo el preve segundo che sì è scrito in lo precedente comandamento: «Se 'l sacerdoto<gap/>» et cetera. [13–21].</p>
	<p>32. &lt;S&gt;e 'l principo, çoè el segnore dela terra, peccerà per ignorantia e po' cognoscerà el so peccà e che lo averà fato male, façando quello che ven ordenà da mesier Domenedio che no se debia fare, per purgation del so peccà debia offrire un becho sença alguna macula dele soe chavre denanço dal tabernaculo. E quando ello offrirà, in quella volta el ge meterà la soa man sula testa del becho, e sì l'alçirà in lo logo po' onde se sole alçire li animale dal sacrifitio. El sacerdoto torà po' del sangue de quel becho e sì ne meterà sovra çascauno chanton delo altaro. L'avanço del sangue, o&lt;l&gt; lo spanderà incercha el pè delo altaro; po' tuto el grasso che sì è in lo corpo del becho, sea metù per le man del sacerdoto sul'altaro dal sacrifitio, e sì sea arso in sacrifitio a mesier Domenedio. La pelle cum tuta la carne de quel becho sì serà del sacerdote. E sì pregerà per quel principo, e mesier Domenedio per questo sacrifitio e per li pregi del sacerdoto sì perdonerà el so peccà a quello principo e segnore. [22–26].</p>
	<p>33. &lt;Q&gt;uella persona de povolo che peccerà per ignorantia façando contra la leçe de Dio e po' cognoscerà el so peccà e che lo averà fato male, debia per lo so peccà offrire una chavra la quale sea sença alguna macula, çoè che la no sea çota né guerça né inferma né debele né che 'l ge manche alguna cossa e sì la debia menare al logo del sacrifitio e meterge la man sul cavo e po' alçirla. El sacerdoto debia tòre del sangue de quella cavra cum el déo, e tochare i quatro canton delo altaro dal sacrifitio e lo avanço del sangue getarlo intorno el pè delo altaro, e po' sì dé tòre el sacerdoto tuto el grasso che à quella chavra in lo corpo e bruxarlo sulo altaro segundo che sì è dito deli altri animale, e pregare Dio per quella persona, e a questo modo lo averà satisfato per lo so peccà. La pelle e la carne serà de quel sacerdoto; li interiore dé essere bruxè in logo mondissimo de fora da tutte le habitatione del povolo, segundo che sì è dito deli altri animale. E questa medesima cossa se debia fare quando el se offrisse piegore al sacrifitio. [27–35].</p>
</div2>

<div2>
<head>&lt;CAP. V&gt;</head>
	<p>34. &lt;Q&gt;uella persona che averà çurà de fare una cossa sì de ben qual de male, e po' cognoscerà el so peccà che la averà fato male a çurare, debia offrire per quel peccà un agnelo sença macula o veramentre una cavra. El sacerdoto pregerà per quella persona e sì se ge serà perdonà. E se per povertà o per altra necessitè la no se possa avere né agnelo né chavra, debia offrire doe tortore o veramentre dui pipion, deli quale o pipion o tortore uno serà sacrificà a Dio e l'altro serà del sacerdoto. In quella fià el sacerdoto torà quela tortora o quello pipion che se dé sacrificare e sì l'alçira sença cortello, imperçonde che 'l no era licita cossa alçire cum cortello né cum altro fero nessuna volatilia che se sacrificasse a Dio; e parte del sangue de quella tortora o vero pipion che se sacrificherà el sacerdoto el buterà al pare delo altaro e l'avanço del sangue o&lt;l&gt; lo spanderà intorno al pè del'altaro. E se 'l no porà avere né tortore né pepion, debia tòre la decima parte del'epho de farina sfiorà e no ge meta né olio né incenso com esso e sì la ofrissa al sacerdoto. E&lt;l&gt; sacerdoto in quella fià torà pieno el pugno de questa farina e sì la bruxerà sulo altaro dal sacrifitio e l'avanço dela farina sì serà del sacerdoto e sì pregerà Dio per quella persona e serage perdonà.</p>
	<p>Epho sì era una mesura como nu diressemo un staro. [1–13].</p>
</div2>

<div2>
<head>&lt;CAP. VI&gt;</head>
	<p>35. &lt;S&gt;e una persona averà dà a un'altra persona in salvo alguna cossa ocultamentre ala soa fé sença altra testimoniança, e quelù che averà recevù in salvo sì denegerà che 'l no habia recevù né abù niente in salvo, se 'l se porà spiare né trovare per qualche modo che questù abia involà né ascoxo de quello che ge aveva dà in salvo, quella persona sea constreto a dovere rendere a quello da chi l'aveva abùo in salvo ogni cossa e oltra quello sea tegnù de darge la quinta parte per satisfation. E po' per purgation del so peccà debia offrire uno molton el quale sea sença macula e sì 'l debia offrire al sacerdoto el quale pregerà per ello, e in questo modo averà satisfato a Dio e a proximo. [1–7].</p>
	<p>36. &lt;D&gt;omandà Dio a Moyses che sempre ardesse el fogo sul'altaro dal sacrifitio sì che 'l sacerdoto ogni maitina deveva metere tante legne sulo altaro che fosse suiffitiente a tegnire el fogo impijà infina a l'altra maitina: e questo vegnirà chiamà fogo benedeto. [12–13].</p>
</div2>

<div2>
<head>&lt;CAP. XI&gt;</head>
	<p>37. &lt;Q&gt;uisti sì è li animale di quale vu possì licitamentre magnare, de tuti li animale dela terra. Zascauno animale el quale sì à sfendùa la ongia e che rumega sì v'è licita cossa a magnarne. Se lo avesse sfendùa la ongia e no rumegasse, no magnè de quello, e se 'l rumegasse e no avesse sfendùa la ongia no magnè de quello. Solamente magnè, como e' ve ho dito, dela carne deli animale che à sfendùa la ongia e sì rumega. [1–8].</p>
	<p>38. &lt;Q&gt;uesto sì è el pesse del quale vu devì magnare: ogno pesse che nasce in mare o in fiume o veramentre in li lagi, se 'l no à penole e schaye no debiè magnare; se lo avesse penole e no avesse schaye no im magnè, se lo avesse schaye e no penole no in magnè. Vu possì licitamentre magnare chon e' ve ho dito del pesse el quale abia penole e schaye. Ogni altra cossa che nasce in l'aqua sì è abhominabele a magnare. [9–12].</p>
	<p>39. &lt;Q&gt;ueste sì è le volatilie dele quale vu no devì magnare: aguye, griffon, falchon, spalevieri, buçee, avoltore, corvi, struçi, aluchi, smergon, çoéte, né de algun altro oxelo de rapina. Ogni altra volatilia che no sea de rapina sì v'è licito a magnare. [13–19].</p>
</div2>

<div2>
<head>&lt;CAP. XV&gt;</head>
	<p>40. &lt;Q&gt;uello homo el quale no pò tegnire el sperma e per questa passion spesso se corrumpe, sì serà immondo e abominabele, e ogni cossa che 'l tocherà, vestimente, leto, viande e ogni altra cossa che 'l tocherà, serà bruta e stomegoxa donfin a tanto che lo averà quella passione. E chi magnerà né chi tocherà né chi senterà o' el sentava, serà ancha ello emmondo e abominabele, e covignerà che 'l se lave molto bene e che 'l lave le soe vestimente. Se quello che averà abù quella passion guarisse, el dé stare sete dì intregi in chasa e lo otavo dì el dé andare dal sacerdoto a offrire denanço dal tabernacolo doe tortore o veramente dui pipion: de uno serà fato sacrifitio, e l'altro sì serà del sacerdoto. E 'l sacerdoto sì pregerà Dio per ello e per questo modo el serà purgà della soa Ilnmonditia. [1–17].</p>
	<p>41. &lt;L&gt;a femena che ogni mexe sì ha la soa passion de fluxo, dé stare sete dì separà, imperçonde che 'l so leto, le soe vestimente e ogni altra cossa che la tocherà sì serà immonda e bruta, e quello homo che averà a fare carnalmentre com esso ella sete dì el serà immondo ello e ogni cossa che 'l tocherà e per soa mondixia e purgation el se covignerà lavare tuto de aqua e lavarse le vestimente, e sì serà mondo. E po' in cavo deli sete dì dela soa purification la femena simelmentre offrirà al sacerdoto dui pipion o veramentre doe tortore: una serà per lo sacrifitio e l'altro serà del sacerdote. E 'l sacerdote sì pregerà Dio per ella e per questo modo la serà purgà dela soa inmonditia. [19–30].</p>
</div2>

<div2>
<head>&lt;CAP. XVI&gt;</head>
	<p>42. &lt;N&gt;el mexe septimo çoè del mexe de septembre a dì X del mexe, çoè al decimo dì dela luna da septembre, debiè affliçere le anime vostre in quello dì, çoè debiè çunare e no fare lavoriero alguno, né vu né alguno dela vostra fameya né forestiero né perlegrino che fosse intro vu. In questo dì sì serà mondation e perdonança de tuti li vostri peccà denanço dal vostro segnore Dio. Questo sì serà dì de perdonança. In questo dì sì çunerà çascauno del povolo de Israel e maschi e femene e pelegrini e servi, e li vostri fioli che averà sette agni; e tuti li vostri animale debia çunare e reposarse in quelo dì e no fare alguno lavoriero imperçonde che l'è dì de remission de tuti li vostri peccà. In quello dì, innanço che nessuno del povolo de Israel magne né beve, el somo sacerdoto sì se vestirà dele vestimente comune che sole fare li altri sacerdoti, e sì purificerà tuto el tabernaculo e li altari dal sacrifitio per la aspersion del sangue deli animale sacrifichè a Dio. E questo sì serà a purgare li peccà che avesse fato el somo sacerdoto e li altri sacerdoti in quello anno. [29–34].</p>
	<p>43. E may no era licito al somo sacerdoto intrare in lo tabernaculo de Dio, çoè in lo Sancto deli Sancti, salvo cha una fiada al'anno, çoè in questo dì. In questo dì a deçuno el somo sacerdoto tolleva dela soa stala una vedela rossa sença macula alguna, la quale avesse tri anni, la quale non fosse mai stata al çovo. E sì tolleva dala multitudene del povolo dui bechi e un molton, e po' sì se lavava molto ben e sì se vestiva dele vestimente de lino sacerdotale a modo che faxeva li altri comuni sacerdoti, segundo como è scrito de sovra. Da po' che el somo sacerdoto aveva offerto questa vedela rossa e li dui bechi e el molton, el faxeva oration per sì e per tuti quilli dela soa chasa, e po' meteva sula porta del tabernaculo quelli dui bechi e sì getava sorte sovra quisti, quale uno deli dui se dovesse sacrificare a Dio, perché l' altro becho deveva essere deli sacerdoti. Quello becho che vegniva sacrificà a Dio sì era sacrificà per humiliare mesier Domenedio che perdonasse li soi peccà al povolo. L'altro becho che romagniva ali sacerdoti sì era per lo peccà. La vedela rossa sì era per lo peccà del somo sacerdoto e per li peccà de quilli de chasa soa. Da po' el sacerdote meteva la man sovra li cavi de questi animale, e sì toleva del sangue de quel becho e de quella vedela rossa che se deveva sacrificare a Dio, e sì aveva el torribolo pieno del fogo dell'al–· taro del sacrifitio, e sì meteva dentro dal turibole una cossa che aveva nome 'thiamiamata', una compositione fata de molte cosse odorifere più che no è l'encenso, e sì intrava in fra el tabernaculo del'archa del pato de Dio, e el vello che picava denanço dal tabernaculo po' sì è encensava cum el turibolo, e po' sete volte el faxeva 'asperges' getando del sangue de quili animali sacrificà cum el so déo enverso el propitiatorio, el quale era sul'archa del tabernaculo. E po' sete volte el faxeva 'asperges' getando de quel sangue per lo pavimento, e simelmentre sete volte faxeva 'asperges' pur de quel medeximo sangue intorno del santuario dala parte de fora e sovra del so pavimento del santuario. E po' el meteva de quel sangue su çascauno canton delo altaro de oro, e sete volte el faxeva 'asperges' a quello medeximo altaro de oro cum quello medesimo sangue. E cossì faxev–elo 'asperges' al tabernaculo in lo quale sì era quello altaro de oro. Da po' che el somo sacerdote aveva fate queste sovrascrite cosse, el meteva tute do le man sovra el cavo de quello becho el quale era romaxo vivo et generalemente el confessava tute le iniquità deli fioli de Israel, pregando Dio che le descendesse sovra lo cavo de quel becho; po' sì ge meteva sul cavo de quel becho una carta in la quale sì era scriti li peccà generalementre del povolo. E cum quella carta sul cavo el faxeva po' menare quel becho vivo al deserto per uno homo deputò a questo fato, e sì lo lassava vivo in lo deserto. Po' el somo sacerdoto sì se despoiava quelle vestimente comune sacerdotale de lin, e sì se lavava molto ben tuto quanto, e po' sì se aparava cum le vestimente pontificale, le quale era vestimente sante e pretiose, e sì offriva sul'altaro dal sacrifitio el molton e tuto el grasso dela vedela rossa cum el grasso del becho el quale era stà sacrificà. E questo molton e questo grasso se brusava su quello altaro per sacrifitio a mesier Domenedio, per la ignorantia de sì enstesso e del povolo; po' sì mandava quella vedella e quello becho de fora da tutte le habitation del povolo, e sì li faxeva brusare in logo mondissimo, tanto che li deventasse çendere, e po' toleva questa cendere e sì la meteva in aqua, e despoiavase el somo sacerdote le veste pontificale sancte e pretiose, e sì se vestiva dele veste de lin comune ali altri sacerdoti. E sì faxeva 'asperges' al povolo cum questa aqua e cum questa çendere, cum uno spergolo de legno de ciedro, che aveva in çima una quantità de herba che à nome ysopo, e cum una peça de drapo de séa intento. Fato tute queste cosse el se despoiava fora quelle vestimente de lin sacerdotale, e sì se vestiva dele soe proprie vestimente, e per questo sì fato sacrifitio al decimo dì dela luna de septembre vegniva perdonà ogni anno tuti li peccà al somo sacerdoto e ali altri preve e a tuto el povolo de Israel. Fate queste cosse, çascauno tornava a chasa soa. [1–28].</p>
</div2>

<div2>
<head>&lt;CAP. XVII&gt;</head>
	<p>44. &lt;Q&gt;uello homo el quale per so uxo alcirà né bo né vacha o piegora o cavra e sì no offrirà de questo animale che lo averà morto offerta al tabernaculo de Dio, el serà colpevole del sangue et dela morte de quello animale, a modo che 'l l'avesse morto malitiosamentre. Imperçonde e' voyo che li daga offerte ali sacerdoti de tute le soe cosse, açò che li debia pregare per illi. [3–5].</p>
	<p>45. &lt;Ç&gt;ascauno homo del povolo de Israel e simelmentre li forestieti e li peligrini che serà in fra vu no debia magnare sangue de nessuno animale, e se 'l magnerà e' volçerò la faça mia da ello, e sì 'l desperderò fora del so povolo, imperçonde che la anema dela carne sì sta in lo sangue. E per questo e' ve ò ordenà che 'l sangue deli animali vostri vu 'l debié sacrificare sul me altaro, a purgation dele anime vostre e a deverme inclinare a farve misericordia; imperçonde ò dito ali fioli de Israel: «Nessuno de vu né de quilli che habita in fra vu no debia magnare sangue». [8–12].</p>
	<p>46. &lt;S&gt;e alguno del povolo de Israel o deli forestieri o deli pelegrini che serà in fra vu vaga a chaçare o vero a oxelare, se 'l piyerà o salvadexine o volatilie le quale ve sea licite a magnare, debia scanarle e soterare el sangue e covrirlo de terra; imperçonde che l'anema de çascauna carne sì consiste in lo sangue, imperçonde no voyo che vu debié magnare sangue, e çaschauno che magnerà el sangue morirà del so povolo. [13–14].</p>
	<p>47. &lt;Q&gt;uela persona che magnerà dela carne de alguno animale che sea stà morto, o vero che sea stà piyà da alguna altra bestia, sì teriero qual forestiero, sì se debia molto ben lavare le soe vestimente, e lavarse tuto si instesso de aqua; e se 'l no se laverà, sì enstesso e le soe vestimente, el serà colpevole e sì porterà quella iniquità. [15–16].</p>
</div2>

<div2>
<head>&lt;CAP. XVIII&gt;</head>
	<p>48. &lt;G&gt;uardè ben che vu no façè segundo la uxança de quilli dela tera de Egipto in la quale vu avì habità, e sì no debiè fare segundo la uxança de quilli dela regione de Chanaam, in la quale vu sì andarì a stare: debiè fare li mei çudixii e debiè conservare li mei comandamenti e le mie leçe, imperçò ch'e' sum el vostro segnore Dio. Quilli che osserverà li mei comandamenti e li mei çudixii sì iuverà. [3–5].</p>
	<p>49. &lt;N&gt;essuno homo no debia andare né avere a fare carnalmentre cum la parente soa, çoè cum soa maregna, cum la soa propria serore sì da parte de so pare qual da parte de soa mare, né cum la fiola de to fiolo e de toa fiora, né cum la toa neça né cum soa fiola, né cum la serore de to pare, né cum la serore de toa mare, né cum tua nora, né cum la soa fiola, né cum la moyere de to fradelo, né cum la serore de toa moyere né cum nesuna altra toa parente no avere a fare cum ella carnalementre. E guarda no avere a fare carnalmentre cum la femena che sì ha la soa passion del sangue segundo soa uxança del mese. No avere a fare cum la moyere del to proximo. No avere a fare cum el maschio al modo che s'à a fare cum le femene, imperçonde che la sè cossa abominabele.</p>
	<p>No avere a fare carnalmentre cum alguno animale.</p>
	<p>No abia a fare la femena carnalementre cum alguno animale. [6–23].</p>
	<p>50. &lt;G&gt;uardève che vu no façè queste abominabele cosse, le quale e' ve comando che vu no debiè fare segundo che fa la çente de quelle terre le quale e' ve voyo dare. E' ve vorò chaçare via quella çente denanço dal vostro conspecto, per li quale sì è abominà e imbrutà tuta quella terra. E' vixiterò cum punition tuta quella çente per le soe grande iniquitè, e sì farò che quella terra li geterà fora de sì enstessa. Guardève de fare quelle abomination açò che quella terra no ve gete fora de ella, segundo che la geterà quella çente fora de sì enstessa. E' sum el vostro segnore Dio: debiè guardare e oservare li mei comandamenti. [24–30].</p>
</div2>

<div2>
<head>&lt;CAP. XIX&gt;</head>
	<p>51. Çaschauno de vu debia temere so pare e soa mare. [3].</p>
	<p>&lt;Q&gt;uando vu taierì le biave dela vostra terra, no le debiè taiare infia apresso la terra. E se 'l ge romagnisse spige per li toi campi, no le arcoyere. E simelmentre, quando tu vendemeraxi la uva dela toa vigna, no volere tòre le rechie dela uva la quale roman assè fiè per desmentegança, né anche li graneli e li graspi dela uva che chaçe per terra, perché quelle spige e quelle rechie de uva e quilli grani sì dé essere dele povre persone e deli pelegrini. [9–10].</p>
	<p>52. &lt;E&gt;' sum el vostro segnore Dio: guardève de fare furto, guardève de dire boxie, guardève da inganare l'uno l'altro. [11].</p>
	<p>53. No fare despiaxere al to proximo e per força no lo agrevare. [13].</p>
	<p>54. &lt;N&gt;o tegnire apresso ti el pagamento dela faìga de quello che te ha fato lavoriero alguno denfina ala domane. [13].</p>
	<p>&lt;N&gt;o dire male al sordo. E denanço dal'orbo no metere alguna cossa che 'l possesse offendere. Debi temere el to segnore Dio. E' sum mi el Segnore. [14].</p>
	<p>55. No fare cossa cativa e no çudigare alguna persona iniustamentre.</p>
	<p>No considerare la persona del povero e no devere honorare la persona del possente homo.</p>
	<p>Debi iustamentre çudigare altri. [15].</p>
	<p>56. No essere peccaóre né essere chi metta çinçania e discordia in lo povolo.</p>
	<p>No tratare la morte del to proximo.</p>
	<p>No portare hodio in lo to core al to fradelo, çoè al to proximo, ma publicamentre reprendilo se lo ha fato alguna cossa mal fata, açò che tu no habi peccà sovra de ello.</p>
	<p>No domandare vendeta né devere arecordare dele inçurie deli toi citadini.</p>
	<p>Demi amare el to amigo sì cum ti medeximo.</p>
	<p>E' sum el vostro Segnore: debiè guardare le mie leçe. [16–18].</p>
	<p>57. No lassare che li toi animale debia covrire li animale de altra generation cha del povolo de Israel.</p>
	<p>No semenare un to campo de diverse somençe. [19].</p>
	<p>58. &lt;S&gt;e uno homo averà a fare carnalementre cum una schiava la quale sea nobele de parentà ben che la no sea comprà per dinari né anche sea stata donà a quel so segnore, sea forsi mo' stà pijà como spesso se sole fare o per guera o per altra fortuna, l'uno e l'altro sea molto batù purché li no mora. E questo sea perché la no era libera. Quello homo debia offrire per quello peccà ala porta del tabernaculo un molton, e el sacerdote sì pregerà Dio per ello e sì ge serà perdonà quel peccà. [20–22]. 59. &lt;N&gt;o debiè retornare per le man né per li consigli deli indivinaóre, né no debiè oservare né curarve deli insonij, né no fè toxare in reóndo li vostri chavigli, né no ve fè ràre la barba; e sovra li vostri morti no ve straçè la carne. E' sum el vostro segnore Dio. [26–28].</p>
	<p>60. &lt;Q&gt;uando vu serì entrè in le terre de promission le quale e' ve voyo dare, e che vu impianterì li pomari, guardève no magnè de quilli pumi infin a cinque agni; in lo quinto anno vu in deverì magnare, imperçonde che in tuti quilli quatro anni quilli pomi no serà mondi, in lo quinto anno li serà santificà e sì serà laudabele in lo conspecto de Dio. E guardè che vu no magnè carne cum sangue. [23–26].</p>
	<p>61. No rofianare toa fiola, açò che la terra no sea contaminà e sì te vegna desgratia grandementre. [29].</p>
	<p>62. &lt;N&gt;o ve andè a conseyare dali incantaóre e malefichi, né ve lassè indivinare a illi alguna cossa, açò che vu no seà imbrutà da illi: e' sum mi el vostro segnore Dio. [31]]. 63. &lt;L&gt;eva su denanço dalo homo che ha li cavigli canù, e debi honorate lo homo antigo, e timi Dio. Io sum mi el to segnore Dio. [32].</p>
	<p>64. &lt;S&gt;e uno homo forestiero habiterà in la vostra terra, guardè che vu no ge digà vilania perché 'l sea forestiero: debièlo tratare como el fosse teriero, e debiége volere ben quasi como a vu medesimi. Recordève che vu fussi anche vu forestieri in la terra de Egypto. E' sum el vostro segnore Dio. [33–34].</p>
	<p>&lt;G&gt;uardè che vu no façè falsità alguna né alguna cossa malvasia in çudixio, in regula, in pexare, in mesurare: cum la iusta staèla sea fati ingualmentre li pixi, sea fato iusto el mòço e 'l staro sea inguale. E' sum el segnore Dio vostro: debiè guardare tuti li mei comandamenti e fare tuti li mei çudixij. [35–37].</p>
</div2>

<div2>
<head>&lt;CAP. XX&gt;</head>
	<p>65. Quelù debia essere morto che maledirà so pare e soa mare. [9].</p>
	<p>66. &lt;Q&gt;uelù che traterà adulterio cum la moyere del so proximo e sì averà a fare cum ella carnalmentre, debia essere morto, e simelmentre debia essere morta quella femena adultera.[10].</p>
	<p>67. &lt;Q&gt;uelù debia essere morto che carnalmentre averà a fare cum soa maregna, e simelmentre anche ella debia essere morta. [11].</p>
	<p>68. &lt;Q&gt;uelù che averà a fare carnalmentre cum soa nora debia essere morto, e simelementre debia essere morta anche ella. [12].</p>
	<p>69. &lt;Q&gt;uelù che averà carnalmentre a fare cum uno maschio, segundo la uxança dele femene, l'uno e l'altro debia essere morto per tanta abominabele cossa.[13].</p>
	<p>70. &lt;Q&gt;uelù che averà a fare carnalmentre cum alguna bestia debia essere morto, e simelmentre sea morta quella bestia.</p>
	<p>La femena la quale averà a fare carnalmentre cum alguna bestia debia essexe morta cum quella bestia. [15–16].</p>
	<p>71. &lt;Q&gt;uelù che torà per moyere soa serore da parte de pare e de mare, o che la sea soa serore pur da parte de so pare, o veramentre che la sea soa serore pur dala parte de soa mare, l'uno e l'altro debia essere morto in lo conspecto del povolo. [17].</p>
	<p>72. &lt;Q&gt;uelù che averà a fare carnalmentre cum la femena quando la ha la soa passion del fluxo, spiandolo ello, e quella femena ge consentirà, e l'uno e l'altro farà tanta tristitia per una abominabele e desonestissima carnale deletation, debia tuti dui essere morti e tolisti de meço el povolo. [18].</p>
	<p>73. &lt;Q&gt;uelù che averà a fare carnalmentre cum la moyere de so avo, o veramentre cum la moyere de so barba, l'uno e l'altro debia essere morti. [19].</p>
	<p>74. &lt;Q&gt;uelù che averà a fare carnalmentre cum la mare de soa moyere, o veramentre da po' che quella soa moiere serà morta el tolesse quella soa soxera per moyere, per çascauna de queste pessime: cosse l'uno e l'altro sea bruxà in meço de vu. [20].</p>
	<p>75. &lt;S&gt;ea amaçà cum le prie quello homo e quella femena che farà per enchantatione vegnire spiriti rei, e che uxa indivination. [27].</p>
</div2>

<div2>
<head>&lt;CAP. XXI&gt;</head>
	<p>76. Sea bruxà la fiola del preve la quale peccerà cum alguno homo, carnalmentre, salvo cha in ato del matrimonio. [9].</p>
	<p>El somo pontifico possa avere licitamentre per moyere una femena vergene, e per nessuna chaxon non debia tòre per moyere nesuna femena vedoa, né femena che fosse partìa da so marìo, né neguna femena meretrixe, né uxare per nessuno modo cum tale femene: abia una puta vergene del so povolo. [13–15].</p>
	<p>77. &lt;N&gt;essum deli fioli de Aaron, çoè del tribo de Levi del quale serà li sacerdoti, se lo averà alguna macula in la soa persona no debia offrire li pan dal sacrifitio al so Dio, né possa né debia andare al ministerio de Dio, çoè se 'l serà orbo, se 'l serà çòto, se lo averà tropo grande o troppo piçolo o torto el naso, se lo averà guasto el pè e la man, se 'l serà gobo, se 'l serà <hi rend="italic">guerço</hi>, o se lo avesse algun segno in lo ochio o se 'l fosse continuamentre rognoxo o tegnoxo, o se lo avesse algun altro defeto in lo corpo, se 'l serà alguno dela chaxa de Aaron che abia alguna macula, no debia andare offrire né pan né li animale dal sacrifitio al so Domenedio. [17–21].</p>
</div2>

<div2>
<head>&lt;CAP. XXIII&gt;</head>
	<p>78. &lt;Q&gt;ueste sì è le feste che vu devi guardare, e sì no devì fare lavoriero alguno in quel dì, né vu né le vostre moyere né li vostri fioli né li vostri servi né li vostri forestieri né pelegrini che se trovasse essere cum vuy. E simelmentre li vostri animale in quisti dì no dé essere metù a fare alguno lavoriero; li se dé repossare in questo dì: çaschauno sabato; el quartodeximo dì del primo mexe, çoè quando la luna che serà fata nova del mexe de março averà quatordexe dì, in quellodì dala hora del vespro començeré la vostra Pasqua; el quintodeximo dì del dito mexe començerì a magnare pan açimo e simelmentre el setimo dì vu farì grande sollenità a Dio, e no farì algun lavoriero né vu né li vostri animale. [4–8].</p>
	<p>79. &lt;Q&gt;uando vu serì intrà in le terre de promission le quale ve darà el <hi rend="italic">vostro</hi> segnore Dio, e che vu averì mèsse le vostre biave, debiè offrire al sacerdoto la prima faya <hi rend="italic">dele spige de</hi> quella biava, e cum quella faya e uno agnelo sença macula e doe decime de farina sfiorà che sea <hi rend="italic">bagnà</hi> de olio de oliva: e sovra quella farina sea metùo incense per odore de suavità e tanto <hi rend="italic">vino</hi> che sea la quarta parte de hin (questo hin sì era una mesura). E sì debiè offrire pan e polenta: <hi rend="italic">el sacerdoto offrirà a Dio queste cosse</hi>, e sì pregerà per vu. [10–14].</p>
	<p>80. &lt;E&gt;l primo dì del septimo mexe, çoè <hi rend="italic">el primo dì</hi> dela luna de septembre serà grandissima festa: debiè sonare le trombe in quello dì per allegreça. [24].</p>
	<p>81. &lt;E&gt;l decimo dì dela luna de questo mexe debiè affliçere le anime vostre, çoè debiè çunare, ché questo sì è el dì de remission e de perdonança, e no fè lavoriero alguno né vu né li vostri animale, e fè che l&lt;i&gt; vostri animale debia çunare.[27].</p>
	<p>82. &lt;E&gt;l quintodecimo dì dela luna de questo mexe de septembre debiè tòre deli rami de palma e de salgaro e de altri beli rami de arbore, e farì tabernaculi e sete dì habiterì in questi tabernaculi alegrandove e façando festa al vostro segnore Dio. E questo sì serà per memoria che quaranta anni vu habitassi in lo deserto in li tabernaculi, quando e' ve fiè ensire delle terre de Egypto. El primo dì e lo octave dì no fè alguno lavoriero né vu né li vostri animale, açò che li vostri fioli debia imparare da vu. [39–43].</p>
</div2>

<div2>
<head>&lt;CAP. XXIV&gt;</head>
	<p>83. &lt;D&gt;omanda ali fioli de Israel che te debia adure olio de oliva purissimo e lucidissimo e debie dire a Aaron che ogni dì da vespro che 'l debia metere de questo olio in le sete lucerne del candeliero de oro e impiyarle de fora dal vello del Testimonio, el quale sì è in lo tabernaculo del pato de Dio, çoè in lo tabernaculo in lo quale sì era l'archa, e faça ardere tute quelle sete lucerne ogno dì dal vespro infina ala maitina denanço da Dio. [1–4].</p>
	<p>84. Quellù che alcirà homo né femena né puto né puta debia essere morto anche ello. [17].</p>
	<p>85. Quellù che alcirà un animale a un'altra persona sì è tegnù e sì debia rendere un simele animale a quella persona. [18].</p>
	<p>86. &lt;S&gt;ea fata quella medesima pena a quella persona la quale el lo averà fato al proximo so, çoè rotura per rotura, ochio per ochio, dente per dente. Per quello modo che uno offenderà altri, per quello medeximo muodo ello deverà essere punìo. Debiè fare iusta sentencia ali pelegrini e a tuti li altri forestieri e ali citaìni segundo li peccà de çaschauno. E' sum el segnore Dio vostro. [19–22].</p>
</div2>

<div2>
<head>&lt;CAP. XXV&gt;</head>
	<p>87. &lt;S&gt;ei agni somenerasi el to campo, e simelmentre sei agni debi bruschare la toa vigna, e recoyeraxi li fructi del to campo e dela toa vigna. In lo septimo anno no semenare né bruscare e no arcoyere niente del to campo né dela toa vigna, imperçonde che 'l septimo anno serà simelmentre sabato, çoè reposso ale toe vigne e ala toa terra quale a ti. In cavo de sette fiè sete anni, che vene quarantanove anni, lo anno quinquagesimo serà lo anno del jubileo: in tuto quello anno vu averì reposso, començando al decimo dì dela luna de septembre, el quale dì sì è dela perdonança e dela remission, et tuto quello sancto quinquagesimo anno serà anno de remission a tuti li habitatore dela vostra terra. In lo mexe de septembre debiè sonare le trombeper allegreça al vostro segnore Dio. Çaschauno servo romagnirà libero, çaschauno retornerà ale soe citè e ala soa fameya e ale soe possession. Çaschauno che fosse in bando serà libero, imperçonde che l'è iubileo, çoè anno de remission. In quello anno no somenerì né arcoyerì. E se vu vollissi dire que deverimo magnare l'altro anno che vegnirà se no averemo né somenà né arcoyesto, no ve dubità che in lo anno denanço e' ve darò la mia benedictione e la terra vostra renderà fructo in quello anno per tri altri anni. [3–22].</p>
	<p>88. &lt;S&gt;e una persona, per povertà constreto, venderà una soa possessioncella a un so parente, ol la porà reavere in drio per quello medeximo prexio che 'l ge l'aveva vendùa, se chaxo vegna che lo abia da rescorla. E se chaxo fosse che 'l no avesse alguno parente e che 'l la vendesse a altra persona, el porà computare el rèndeo che quellù averà recevù da po' che 'l ge vendé quella possessioncella, e darge lo avanço in dinari che sea infina a la suma dela véndea. E se 'l no possesse trovare modo per povertà de reschorla, in lo anno de jubileo, çoè deli cinquanta anni, el la dé avere in drio liberamentre. [25–28].</p>
	<p>89. &lt;Quellù&gt; che venderà una soa chasa dentro dali muri dela cità, debia avere licencia per uno anno de reaverlo in drio per quello prexio che lo ge la vendé. E se 'l passa lo anno che 'l no la reschùa, la romagnirà liberamentre a quelù che la aveva comprà e ali soi successore. E quellù che la aveva vendùa né li soi sucessore mai per algun tempo né anche al tempo del iubileo la dé possere avere in drio. [29–31].</p>
	<p>90. &lt;S&gt;e to fradello, çoè se alguno del povolo de Israel, per povertà constreto se venderà si instesso a ti, no l'incargare de servetù al modo de schiavo, tratalo al modo de homo merçenaro, çoè che te lavore per pagamento e che sea to habitaóre. Infina alo anno del iubileo el farà li toi fati, e po' lassalo andare liberamentre cum soi fioli, e che 'l retorne dali soi parente e ala soa patria. Li sì è mei servi, e sum mi quellù che li condusse fora dele terre de Egypto. Li fioli del povolo de Israel no se pò vendere como se vende li schiavi, sì che si se vende sì enstessi per povertà, no li afliçì al modo &lt;de&gt; schiavi. Quilli dele generation che sta intorno da vu e li forestieri che sta intorno vu, sì serà vostri schiavi e vostre schiave, e simelmentre li soi fioli che nascerà in la vostra terra sera vostri schiavi e deli vostri sucessore per heredità in eterno. Li vostri fradeli del povolo de Israel no li debia sforçare. [39–46].</p>
	<p>91. &lt;S&gt;e alguno del povolo de Israel constreto per povertà se venderà sì instesso ad alguno richo e possente forestiero che stesse in fra vu, drio la venditione el se porà licitamentre redimere se lo averà da sì de que rendere li dinari a quello forestiero che lo aveva comprà, e se 'l no avesse da sì da posserse reschore, so barba, so avo, so çerman coxin e çaschauno altro so parente el dé possere rescore. [47–49].</p>
	<p>92. &lt;S&gt;e 'l to fradelo, çoè se alguno del povolo de Israel serà infermo e chaçù in povertà e sì starà e sì viverà in fra vu al modo de forestiero e de pelegrin, e tu ge impresti dinari in le soe necessità, fà che tu no ge togli uxura alguna; no ge tòre più dinari cum quilli che tu ge axi imprestà; fà che tu no ge dagi li toi dinari a uxura. E simelmentre no tòre più biava cha quella che axi imprestà. E per li dinari che tu avissi imprestà no tòre la biava inanço el tempo né per menore prexio: timi el to segnore Dio. E' sum mi el vostro segnore Dio el quale ve ha menà fora dela terra de Egypto per darve la terra de Chanaam e per essere vostro Dio. [35–38] .</p>
</div2>

<div2>
<head>&lt;CAP. XXVII&gt;</head>
	<p>93. &lt;D&gt;ebiè dare a Dio le primicie e la diexema, çoè li primi animale che nascerà deli vostri animale mondi, e simelmentre deli diexe animale l'uno. Vu li offrirì ali sacerdoti, al tabernaculo del pato, e li pregerà Dio per vu. [30–33].</p>
	<p>94. &lt;S&gt;e alguno averà fato vó de sì enstesso a Dio, e ello no possa atendere né compire quello vó che lo aveva impromesso a Dio, se 'l serà maschio da vinti anni infina ali sexanta anni debia offrire al tabernaculo per quello vó che 'l no pò atendere cinquanta sicli de arçento (la fo una monéa de arçento che aveva nome siclo). Se la serà femena la offrirà diexe sicli de arçento. Se 'l pare o la mare averà fato vó per so fiolo e ello no 'l possa atendere da uno mexe infina cinque anni lo offrirà cinque sicli de arçento e per soa fiola lo offrirà tri sicli. Lo homo de sexanta anni o de pì tempo offrirà quindexe sicli. Se la serà femena de sexanta agni o de pì tempo, la offrirà per so vó diexe sicli. Se 'l serà alguna povra persona o homo o femena che abia fato vó a Dio e no 'l possa atendere, e sì no possa per povertà offrire al tabernaculo per lo so vó, vaga denanço al sacerdoto, e quanto quel sacerdoto extimerà che 'l debia offrire segundo la soa povertà debia tanto offrire. E per questo modo se porà cambiare el vó che no se pò atendere. [2–8].</p>
	<p>95. &lt;S&gt;e una persona averà fato vó de offrire un so animale a mesier Domenedio per alguna so devotione o caxone, la sì è tegnùa de offrire quello medeximo animale, intendando deli animale mundi; e per alguna caxone el no se dé possere cambiare. [9–10].</p>
	<p>96. &lt;S&gt;e una persona averà fato vó de offrire un so animale che no sea mundo, çoè che no sea de quilli animale dei quale se faxeva sacrifitio a Dio e che era concesso al povolo de Israel a posserne magnare, quella persona condurà quelli animale denanço al sacerdoto. El sacerdoto extimerà quanti dinari vale quello animale, e se quella persona che l'à offerto vole quello animale in drio, el dé offrire quelli dinari che sì è extimà quello animale, e oltra quella extimation el ge darà la quinta parte de quello che 'l sacerdoto lo averà extimà, e sì se menerà a chaxa el so animale. [11–13].</p>
	<p>97. &lt;S&gt;e una persona averà fato vó de offrire una soa chasa a mesier Domenedio, el sacerdoto la sagrerà in prima a mesier Domendio, e sì estimerà quanto possa valere quella chaxa; e se quella persona la quale averà offerta quella chasa la vorà redimere, el deverà offrire tanti dinari quanti el sacerdoto la averà extimà, e oltra quisti la quinta parte dela stema sì serà po' soa. E simelmente li campi e le possession dela terra dele quale serà fato vó a Dio, sea estimè per lo sacerdoto, e se quella persona che le averà offerte le vorà redimere, offrischa quello che le fo extimè, e oltra quello offrischa la quinta parte de quello che le sì è extimè, e per questo modo le serà soe. E quella persona che averà offerto a Dio o chaxa o campi o vigne o altre possession no la vorà reschore per questo modo: may el no porà reavere in drio né anche al tempo del iubileo, imperçonde che le dé essere dela raxon deli sacerdoti. [14–24].</p>
	<p>98. &lt;T&gt;uti li primogeniti deli vostri animali mundi se dé offrire a Dio, e simelmentre el decimo se dé offrire a Dio, o boni o rei che li sea, e questi no se pò né cambiare né redimere: né anche de questi no se pò fare vó a Dio, imperçò che li è çà sanctifichà a Dio. [26].</p>
	<p>99. &lt;Tuti&gt; li primogeniti deli animale no mundi se porà redimere da quella persona che lo averà offerto, açonçando la quinta parte dela estimation al sacerdoto. E se 'l no lo vorà redimere, el sacerdoto el porà vendere a un'altra persona solamentre per la estimatione. [27].</p>
	<p>100. &lt;T&gt;ute le diexeme dele frue e delo rèndeo dela terra e simelmentre deli pumi e deli altri fructi deli arbori sì è de Dio e sì è sanctifichè a ello. Se alguno vorà redimere le soe dexime, ol le porà redimere açonçando la quinta parte de quello che le serà estimè per lo sacerdoto. [30–31].</p>
	<trailer>QUI FINISSE EL LIBRO DEL LEVITICO TERÇO LIBRO DELA BIBIA</trailer>
</div2>
</div1>

<div1>
<head>NUMERI</head>
<p>[INCIPIT] LIBER NUMERI</p>
<div2>
<head>CAPITULUM PRIMUM</head>
	<p>I. Como Dio favelà a Moyses in lo taber<hi rend="italic">naculo in lo deserto</hi> el primo dì del mexe segundo çoè del mexe de avrile in lo segundo anno che 'l povolo de Israel se partì de Egypto, e sì ge dixe: «Ti e Aaron to fradelo debiè lombrare el povolo da vinti anni in su çaschauno homo forte, e debiè scrivere la nome de çascauno de quisti homeni da vinti anni in su, i quale vu averì lombrè, e debiè scrivere li principi de çaschauno tribo». Queste sì è le nome deli principi deli doxe tribi de Israel:</p>
	<p>Del tribo de Ruben, Helisur. Del tribo de Symeon, Salamihel. Del tribo de Juda, Naason. Del tribo de Ysachar, Nathanehel. Del tribo de Çabulon, Eliab. Del tribo de Joseph e de Effraym, Elisama. Del tribu de Manasse, Gamalihel. Del tribo de Beniamin, Abidan. Del tribo de Dan, Ahieçer. Del tribo de Asser, Pheihel. Del tribo de Gad, Elisaph. Del tribo de Neptalim, Aiara. [1–15].</p>
	<p>II. Como qui sì è li doxe principi deli doxe tribi de Israel, e sì è scrito el numero de tuti li homini [forti da vinti] anni in su de çascauno tribo deli fioli de Israel, seg<hi rend="italic">un</hi>do che <hi rend="italic">per</hi> comandamento de Dio Moyses e Aaron so fradelo lombrà in lo deserto de Synai:</p>
	<p>De Ruben quaranta sie millia e cinquecento. De Symeon quaranta nove millia e trexento. De Gad cinquanta cinque millia siecento cinquanta. De Juda setanta quatro millia siecento. De Ysachar cinquanta quatro millia quatrocento. De Çabulon cinquanta sete millia quatrocento. De Effraym fiolo de Joseph quaranta millia cinquecento. De Manasse fiolo del predito Joseph trenta doa millia e doxento. De Beniamin trenta cinque millia quatrocento. De Dan sexanta doa millia setecento. De Asser quaranta uno millia cinquecento. De Neptalim cinquanta trea millia quatrocento. I quale fo in tuto siecento trea millia cinquecento e cinquanta homini forti da vinti anni in su. [18–46].</p>
	<p>[III]. Como Moyses per comandamento de Dio dixe a tuti quilli del tribo de Levi, del quale tribo fo Moyses e Aaron so fradelo, e tuti li sacerdoti e li levita i quale no ave a fare altro se no actendere al sacrifitio de Dio: «Vu no si' numerà in lo numero deli fioli de Israel da vinti anni in su che debia combatere. Solamente, Dio sì v'à elleti che vu debià actendere al sacrifitio e al tabernaculo e che vu debià custodire diligentemente tute le cosse deputà al tabernaculo e al sacrifitio. Imperçonde vu meterì le vostre habitatione intorno intorno al tabernaculo, açò che 'l sea in vostra guarda de dì e de note». [48–53].</p>
</div2>

<div2>
<head>&lt;CAP. III&gt;</head>
	<p>[IIII]. Como Moyses per comandamento de Dio sì numerà tuti li maschi del tribo de Levi dal tempo de uno mexe in su. I quale fo tuti per numero vinti doa millia. [39].</p>
</div2>

<div2>
<head>&lt;CAP. V&gt;</head>
	<p>[V]. Como Dio dise a Moyses: «Debiè dire al povolo che deschaçe fora dele soe habitatione tuti li homeni e le femene levroxe e che li vaga habitare fora dele habitatione del'altra çente, açò che nessuno possa piyare de quella bruta malicia». [1–3].</p>
	<p>VI. [Como Moyses dise al povolo] che da parte de Dio li deschaçe fora tuti li homini e femene levrose, açò che li no piye anche illi la levra. [43].</p>
	<p>VII. Como el povolo per comandamento de Dio deschaça fora tuti li homini e femene levrose. [4].</p>
</div2>

<div2>
<head>&lt;CAP. VII&gt;</head>
	<p>VIII. Como li dodexe principi deli dodexe tribi deli fioli de Israel offerse a Moyses per ministerio del tabernaculo sei cari coverti e dodexe buò. Le nome de quisti principi sì è queste:</p>
	<p>Naason fiolo de Aminadab del tribo de Juda. Nathanael fiolo de Suar del tribo de Ysachar. Helyab fiolo de Helon del tribo de Çabulon. Helisur fiolo de Sedeur del tribo de Ruben. Salamihel fiolo de Surisaddai del tribo de Symeon. Helisaph fiolo de Duhel del tribo de Gad. Elisama fiolo de Amiud del tribo de Effraim. Gamalihel fiolo de Phadasur del tribo de Manasse. Abidan fiolo de Gedeon del tribo de Beniamin. Abiecer fiolo de Amisaddai del tribo de Dan. Phephiel fiolo de Ochran del tribo de Asser. Haira fiolo de Enan del tribo de Neptalim. [2, 12–83].</p>
	<p>VIIII. Como Moyses per comandamento de Dio sì dà dui cari e quatro &lt;buò&gt; [ali leviti che actende al tabernaculo] fioli de Gerson del tribo de Levi, perché quisti cari e quisti buò sì sea al ministerio e al servizio del tabernaculo e deli altri sacrefitij. [7].</p>
	<p>[X]. Como Moyses per comandamento de Dio sì dà quatro cari e oto buò ali leviti fioli de Morari del tribo de Levi, per servixio del tabernaculo segundo li soi officij. [8].</p>
	<p>XI. Como ala consecration del tabernaculo çascauno principo deli dodexe tribi de Israel ogno dì offerse a Moyses çascauno el so dì una scuèla de arçento che pexava cento trenta sicli, piena de farina sfiorà, e una angestara de arçento che pexava setanta sicli, piena de farina sfiorà, e questa farina sì era bagnà de olio in atto de sacrifitio; e sì ge offerse uno mortariolo de oro el quale pexava diexe sicli pieno de incenso. Questo mortariolo fo per pestare lo incenso e le altre cosse odorifere per lo sacrifitio, e sì ge offerse un bò, un molton, un agnelo. Questo fo per fare sacrificio a Dio e po' sì offerse per li soi peccà un becho, duj buò, cinque molton e cinque agneli. Naason del tribo de Juda començà e çascauno deli altri undexe principi offerse questa medesima offerta çascauno al so Dio. [10–88].</p>
</div2>

<div2>
<head>&lt;CAP. VIII&gt;</head>
	<p>XII. Como Aaron per comandamento de Dio fato a Moyses so fradelo impiyà le sete lucerne del candeliero de oro fino, e sì lo metté po' dentro dal tabernaculo in la parte che guarda inverso austro. [2].</p>
	<p>XIII. Como Dio favelà a Moyses dentro dal tabernaculo e sì ge dixe: «Debi tòre li leviti, çoè li preve e li altri del tribo de Levi, fora dela compagnia e dela conversatione deli altri del povolo de Israel. E fà che tu li purifichi façandoge 'asperges' cum l'aqua deputà solamente a quello offitio. E po' fà che li se debia enstessi radere tuti li pilli da dosso, salvo cha li cavighy». [5–7].</p>
	<p>XIIII. Como Moyses purifica li leviti, çoè li sacerdoti, façandoge 'asperges' cum aqua deputà solamente a quello offitio del purificare. [7, 21].</p>
	<p>XV. Como li leviti, çoè i preve, per comandamento de Dio fato a Moyses, tuti se raxa li pilli via da dosso salvo cha i cavighy de sul cavo né la barba. [7].</p>
	<p>XVI. Como li leviti lava le soe vestimente per comandamento de Dio fato a Moyses. [7, 21].</p>
	<p>XVII. Como li leviti per comandamento de Dio fato a Moyses sì offrisse du boi dala stala e farina sfiorà, sovra la quale farina sea fato 'asperges' cum lo olio del sacrifitio, denanço a l'archa del tabernaculo, da po' che i s'ave raxi li pelli da dosso e che li ave lavè le soe vestimente. [7–8].</p>
</div2>

<div2>
<head>&lt;CAP. IX&gt;</head>
	<p>XVIII. Como Dio favelà a Moyses in lo anno segundo daspò che li fioli de Israel se partì dela terra de Egipto in lo primo mexe, çoè in lo mexe de março, e sì ge disse: «Debi dire ali fioli de Israel che li faça la pasqua sempre may a quatordexe dì dela luna de questo mexe, començando ala hora del vespro». E per questo comandamento li fioli de Israel començà a fare la pasqua a quatordexe dì dela luna de março sul monte de Sinay in lo deserto. [1–3].</p>
	<p>XVIIII. Como Moyses comandà al povolo de Israel che li faça la pasqua començando a quatordexe dì dela luna del mexe de março ala hora del vespro. [4–5].</p>
	<p>[XX]. Como el povolo de Israel sì fa la pasqua per comandamento de Dio fato a Moyses. [1–5].</p>
</div2>

<div2>
<head>&lt;CAP. X&gt;</head>
	<p>XXI. Como Dio comanda a Moyses che 'l se faça fare doe trombe de arçento cum le quale el possa convocare el povolo de Israel e fare li altri gran fati segundo che ge serà ordenà da Dio. [1–2].</p>
	<p>XXII. Como li maistri orevexe sì fa le doe trombe de arçento a Moyses. [1–2].</p>
	<p>XXIII. Como in lo anno segondo da po' che 'l povolo de Israel ensì dela provincia de Egypto, a vinti dì del mexe segundo çoè de avrile, li dodexe principi deli fioli de Israel se move del deserto de Synai e sì vene per quello deserto a uno logo che se yama Pharan, per comandamento de Dio fato a Moyses. Queste sì è le nome deli principi: El principo Naason fiolo de Aminadab. Nathanael fiolo de Suar. Eliab fiolo de Helon. Elisur fiolo de Sedur. Salamihel fiolo de &lt;Surisaddai. Helisaph fiolo de&gt; Heluhel. Helisama fiolo de Amiud. Gamalihel fiolo de Phadasur. Abidan fiolo de Gedeon. Abieçer fiolo de Amisaddai. Anra fiolo de Enan. Phagagiel fiolo de Ocram.</p>
	<p>Quisti nobilissimi principi, cum la çente del tribo de çascauno de igy, portava e sì faxeva portare el tabernaculo e l'archa e el candeliero de oro cum le lucerne de oro e l'altro fornimento del tabernaculo quando li andava da un luogo al'altro, sempre sonando denanço al povolo le trombe de arçento per comandamento de Dio [11–27].</p>
	<p>XXIIII. Como quisti porta le cortine de diverse colore e le cortine de celicio fato de pello de cavra, e sì porta le tavole del tabernaculo. XXV. Como quisti porta el candeliero de oro che aveva in çima sette lucerne de oro fino. XXVI. Como quisti porta le coverte fate de pelle de molton tente in colore rosso e in colore açuro, cum le quale se covriva el tabernaculo e l'archa. XXVII. Como Moyses va cum el povolo de Israel e sì dixe a Obab fiiolo de Raguel de Madian so parente: «Nu andemo al logo el quale el segnore Dio sì ne vole dare. Vien cum nu, açò che te possemo fare ben, ché Dio sì ha impromesso de farne molto ben. Tu sê le vie del deserto, e sì cognusci li logi là o' nu se devemo atendare; tu seraxi nostra guìa e nostro condutore. De quel ben che ne farà mesier Domenedio nu te ne faremo anche a ti». Responde Obab: «E' no ge voyo vegnire. E' voyo retornare ala mia terra in la quale io sum nassù». [29–30].</p>
	<p>XXVIII. Como li porta la archa del tabernaculo. XXVIIII. Como se sona denanço del'archa le trombe per comandamento de Dio. XXX. Como Moyses e Aaron so fradelo va oltra cum tuti li sacerdoti e cum tuti li leviti; e sempre de dì una nuovola chiarissima sença pioça sì stava sovra tuto 'l povolo, e sì seguiva el povolo per guidarlo e perché el sole no 'l schotasse; e de note una colona de fogo ardeva in lo aire per illuminare e per guidare el povolo. [33–34].</p>
	<p>XXXI. Como qui va oltra tuto el povolo, homini e femene, vechi e çovene e puti e pute. XXXII. Como Obab fiolo de Raguel de Madian, el quale Obab fo fradelo dela moyere de Moyses, [seando pregà] da Moyses che 'l volesse andare cum el povolo de Israel e condurlo e guidarlo per lo deserto, e sì receverave bon merito per le soe faìge, e quelo Obab avesse respoxo a Moyses che 'l no ge voleva andare perché 'l voleva retornare in le soe contrà, impentìo de quella responsion dixe qui a Moyses che l'è contento de andare cum el povolo de Dio [29–32].</p>
</div2>

<div2>
<head>&lt;CAP. XI&gt;</head>
	<p>XXXIII. Como el chaçé fogo da cielo e sì bruxà una parte del povolo, el quale aveva murmurà contra mesier Domenedio, perché li era grami e tristi dela fadiga che li portava in lo deserto: e Dio se coroçà cum illi e fene morire molti per lo fogo che chaçì sovra de quilli da cielo. [1].</p>
	<p>XXXIIII. Como el povolo chiama Moyses che per misericordia el prege mesier Domenedio che perdone alo avanço del povolo e faça cessare el fogo che 'l no consume lo avanço del povolo. [2].</p>
	<p>XXXV. Como Moyses priega mesier Domenedio che perdone al povolo, e che faça cessare el fogo che più non bruxe né consume el so povolo. E per quello priego Dio sì perdonà al so povolo e sì fé cessare el fogo che chaçiva da cielo. [3].</p>
	<p>XXXVI. Como el povolo de Israel, desideroxo de magnare carne perché da po' che li se partì de Egypto li aveva solamente magnà mana, la quale de note descendeva dal cielo, segundo como sì è depento e scrito in li altri capitoli, per grandissima guloxità e desiderio de magnare dela carne, sentava çó, contristavasse e sì piançeva digando: «Chi serà quilli che ne daga da magnare dela carne? Nu se recordemo del pesse el quale nu magnàvemo in Egypto gratioxamente. In la nostra mente sì ne vene a recordare deli cogumari, li molon, li pori e le cevole e le altre cosse che nu magnàvemo. La anema nostra sì è fata secha, li ochi no[stri no pò vedere] altro cha mana: [la sì ne fa fastidio]». Moyses aldì e sì vete el povolo lamentarse de questo fato, e per questo lo ave gran grameça, e sì andò a dirlo a mesier Domenedio. [4–10].</p>
	<p>XXXVII. Como Moyses favelà cum mesier Domenedio sovra el fato del murmurare e del lamentare che fa el povolo per la guloxità e per lo desiderio del magnare dela carne, e sì dixe:</p>
	<p>«Segnore mio Dio, per que caxon affliçitu mi che sum to servo? Per que caxon no trovè gratia denanço da ti? Perqué à–tu metù sovra de mi solo lo incargo de questo universo povolo? Ò–gye forsi mo' ençenderà e nurigà questa multitudene, che tu me debi dire: “Porta tuta questa çente in lo to sen segondo che sole portare la nudrigarixe el fantolin in le soe braçe”? E che tu me debi dire: “Porta questo povolo in la terra la quale tu prometissi e sì çurassi ali soi pare de devere darla a questo povolo che descenderave de elli”? O' porò–gye avere carne che daga a questa multitudene? Li piançe contra de mi digando: “Dàne dela carne che nu magnemo”. E' no posse mi solo sostegnire tuto questo povolo, ché 'l <hi rend="italic">m'è tropo</hi> grave cossa. Se 'l te pare de fare altramentre, e' te priego che tu me debi alcidere, pure che trove gratia denanço ali toi ochi <hi rend="italic">che no me destruça in</hi> tanto male». [10–15].</p>
	<p>Respoxe Dio a Moyses: «<hi rend="italic">Congrega setanta</hi> homini <hi rend="italic">deli più antigi del</hi> povolo <hi rend="italic">de Israel, i quale tu</hi> cognosci essere antigi maistri del povolo, e <hi rend="italic">meneraxili</hi> denanço dala porta del tabernaculo del pato. <hi rend="italic">Seraxi de compagnia cum illi</hi>: in vostra presentia e' descenderò e sì favelerò cum ti e sì <hi rend="italic">torò del to spirito e si 'l darò a quilli antigi, açò che li &lt;te&gt; possa sustentare</hi> in questo incargo del povolo <hi rend="italic">e ti solo non si' agrevà. Dirasi al povolo che se debia</hi> sanctificare. Doman vu magnerì dela carne». [16–18]. XXXVIII. <hi rend="italic">Como Moyses sì à congregà li setanta homini</hi> antigi del povolo de Israel <hi rend="italic">per comandamento</hi> de Dio, e sì ge dixe <hi rend="italic">como Dio ge vole dare del so spirito, açò che li possa aidarlo a portare</hi> lo incargo del povolo, perché ello solo non <hi rend="italic">pò fare al povolo tuto quello</hi> che ge besogna. [24–25].</p>
	<p>[XXXVIIII]. Como Moyses dixe a quella parte del povolo che aveva murmurà per guloxità e per desiderio de magnare dela carne: «[Debiè]ve sanctificare, ché doman vu magnirì dela carne, e no solamente un dì né du né cinque né diexe né vinti dì; mo' vu en magnirì infina a un mexe e anche infin a tanto che la ve escha per le narixe e che la vegna in fastidio, imperçonde che vu avì deschaçà da vu el vostro segnore Dio cum el vostro murmurare e per lo vostro piançere, digando: “Perché su–nu ensì de Egypto, là che nu magnave–nu abundantemente cum grande deleto de quello che più ne piaxeva?”». Aldando queste parole quelo povolo, el se començà molto a contristare. [18–20].</p>
	<p>[XL]. Como Moyses sì à congregà denanço ala porta del tabernaculo setanta oto deli più antigi del povolo de Israel. Dui altri [d]eli più antigi era romaxi ale soe stantie: uno aveva nome Heldad, l'altro aveva nome Meldad. Quisti fo quilli setanta antig[i c]he ordenà Dio a Moyses che 'l devesse congregare e menarli denanço dala porta del tabernaculo. Seando quisti antigi congregà, mesier Domenedio descendé in una novola e sì parlava a Moyses, e tolsege del so spirito prophetico el quale era in Moyses e sì 'n dé in parte a quisti setanta oto antigi, li quale era congregà denanço dal tabernaculo, e similemente ali altri dui antigi Heldad e Meldad li quale era romaxi ale soe habitatione. E tuti quisti setanta antigi començà a propheteçare. [25–26].</p>
	<p>[XLI]. Como uno homo vene tosto corando da Moyses e sì ge dixe: «Heldad e Meldat sì sum deventà propheta, e sì propheteça dentro dale soe habitation». Incontenente Josuè fiolo de Num, ministro de Moyses, per grande amore che 'l portava a Moyses so segnore, per atto de invidia che quilli dui antigi fosse deventà propheta, disse a Moyses: «Segnore mio, comandage che li no debia più propheteçare». Respose Moyses: «Per que caxon ge porti–tu invidia per me amore? Chi pò veàre che ogni povolo no propheteçe, e che Dio no ge dage el so spirito». [27–29].</p>
	<p>[XLII]. Como Moyses, abiando favelà cum mesier Domenedio denanço dala porta del tabernaculo, retornà ale soe proprie stancie e habitatione cum quilli sexanta oto antigi e cum l'altro povolo el quale se trovà essere cum ello. [30].</p>
	<p>[XLIII]. [Como mesierl] Domenedio, per volere saciare quel povolo el quale aveva voya de magnare carne, sì fé vegnire subitamente grandissimo vento, el quale condusse innumerabele coturni, i quale sì era oltra mare, e per la força del vento li fé vegnire là o' era el povolo de Israel in lo deserto. E tuti quisti coturni se redusse incercha le stantie e le habitacione de quel povolo. E sì era tanta quantità che li tegniva intorno intorno a quelle habitatione del povolo per lo spatio del caminare de un dì, e si voll[ava] dui cubiti alti da terra, e sì no andava volando via, açò che 'l povolo le possesse piyare. [31].</p>
	<p>XLIIII. Como el povolo, al quale aveva voya de magnare carne, piyà li coturni, li quale volava dui cubiti alti da terra incercha le soe habitation; tuto un dì e la note sequente e l'altro dì no fé altro che pijare de quilli coturni per magnarli. [32].</p>
	<p>XLV. Como altri del povolo alcide li coturni, altri li pella e altri li rostisse per magnare per la soa guloxità. [32].</p>
	<p>XLVI. Como magnando quel povolo li coturni, el se coroçà mesier Domenedio per la soa gulosità, e sì fé descendere fogo da cielo sovra de illi, abiando ancora la carne in bocha e in li dente. El furore de Dio sì dessexe sovra illi e sì li consumà e sì li alçixe. [33].</p>
	<p>[XL]VII. Como quel povolo el quale sì è morto dal furore de Dio magnando [li coturni, sì vene sepelìo in quelo] medeximo logo o' li aveva magnà quella carne, el quale logo fo po' iamà per una memoria 'logo de desiderio'. [34].</p>
</div2>

<div2>
<head>&lt;CAP. XII&gt;</head>
	<p>[XL]VIII. Como Aaron fradelo de Moyses e Maria serore de tuti dui sì murmurà l'un cum l'altro, defamando so fradelo Moyses per doe cosse principale, prima per la soa moyere che sì era de Ethiopia, imperçò che 'l non era licita cossa ali Çudei tòre moyere de altra generatione cha del povolo de Israel, e po' oltra questo li murmurava insembre, digando: «Parla mesier Domenedio al povolo de Israel solamente per la bocha che Moyses, e favele–lo solamente a ello solo? Zà favele–lo ben ancha a nu duj!». Mesier Domenedio aldando questo murmurare, molto se coroçà cum Aaron e cum Maria soa serore, imperçonde che Moyses era el pì mansueto homo che habitasse in terra. [1–3].</p>
	<p>XLVIIII. Como Dio dise a Moyses e a Aaron so fradelo e a Maria soa serore de tuti dui: «Debiè vegnire solamente vu tri al tabernaculo del pato». [4].</p>
	<p>[L]. Como, seando Moyses, Aaron e Maria serore de tuti dui denanço dal tabernaculo del pato, desexe mesier Domenedio in una nuovola fata in forma de colona e sì stete fermo in la intrà del tabernaculo, e sì yamà Aaron e Maria e sì ge disse: «Debiè aldire li mei sermone. Se alguno de vu serà propheta de mi Segnore, e' me demostrerò a ello visibelemente, o veramente per insonio e' ge favelerò. El no serà perçò tale como sì è el me servo Moyses, el quale in çascauno mio logo sì è fedelissimo, et imperçò e' ge favelo a bocha a bocha palexementre, no per similitudene né per figura. Quale è la cason che vu no avì abù paura de defamare el me servo Moyses ?». Dite queste parole, mesier Domenedio sì se partì da illi coroçatamente. [5–9].</p>
	<p>LI. Como Maria serore da Aaron e de Moyses, subitamente como el se partì quella colona de novola in la quale aveva parlà mesier Domenedio denanço dal tabernaculo, deventà levrosa e tuta deventà biancha como nieve per quella levra; e Aaron, veçando che soa serore Maria sì era coverta de levra, per grande compassion e per grande grameça dixe a Moyses: «E' te priego, Segnore mio, no volere imponere sovra de nu questo peccà el quale matamente nu avemo comesso, açò che questa no sia quasi morta e che la no sia simele ala creatura la quale èsse morta fora del corpo de soa mare. Echo che çà la mità dela soa carne sì è consumà dala levra». [10–12].</p>
	<p>LII. Como Moyses iama cum grandissimi priegi a mesier Domenedio digando: «Segnore mio Dio, e' te priego che tu la façi sana». El segnore Dio responde a Moyses: «Se so pare ge avesse spuà in la soa faça, almeno stete sete dì e sete note de fora dale habitaparere in alguno logo. Debia stare per questa caxon sete dì fora da tute le habitatione del povolo, e possa retonerà sana e sì habiterà cum le altre persone». [13].</p>
	<p>LIII. Como Maria per comandanento de Dio stete sete dì e sete note de fora dale habitatione del povolo de Israel per comandamento de Dio, e po' in cavo de quel termene retornà sana e salva dala levra. [14].</p>
	<p>LIIII. Como seando retornà Maria al povolo sana e salva da levra, subitamente per voluntà de Dio el povolo se partì de quelo logo el quale aveva nome Aseroth, e sì andé in lo deserto de Pharan, in lo quale logo li dreçà li soi pavigyoni. [15].</p>
</div2>

<div2>
<head>&lt;CAP. XIII&gt;</head>
	<p>[L]V. Como in lo deserto de Pharan Dio sì favela a Moyses e sì ge dixe: «Debiè mandare dodexe homini i quale vaga a considerare la terra de Canaam, la quale e' voyo dare ali fioli de Israel. De çascauno tribo debige mandare uno deli principi, e quisti considere molto ben quella terra». [1–3].</p>
	<p>[L]VI. Como Moyses manda dodexe deli principi deli fioli de Israel a vedere e a considerare la terra de Canaam, la quale impromesse Dio de dare al povolo de Israel: Del tribo de Ruben, Semma fiolo de Zeccur. Del tribo de Simeon, Saphath fiol[o de] Uri. Del tribo de 6MJuda,Chaleph fiolo de Jephone. Del tribo de Ysacar, Gigal fiolo de Joseph. Del tribo de Effraym, 6MOsee fiolo de [N]um (questo fo Josuè desipolo de Moyses, el quale fo po' drio Moyses condutore del povolo de Israel). Del tribo de Beniamin, Falti fiolo de Raphuth. Del tribo de Çabulon, Gaddiel fiolo de Sobdi. Del tribo de Joseph e de Manasse, Gaddi fiolo de Susi. Del [t]ribo de Dan, Amrahel fiolo de Geramali. Del tribo de Asser, Sur fiolo de Michel. Del tribo de Neptalim, Naabi fiolo de Phas[i]. Del tribo de Gad, Guel fiolo de Machi.</p>
	<p>Dise Moyses a quisti dodexe principi: «Andè per la via de meçodì, e quando vu serì [ç]onti ale montagne, debiè considerare que terra sea quella de Canaam, e que povolo sea quello de quella provincia de Canaa[m], se l'è povolo forte o infermo, se l' è pocho povolo o molto povolo, se quella terra sì è bona o ria, se le cità sì è murà o sença muri, se 'l terren sì è grasso o sterile, se l'è pien de arbori o sença arbori. Debiève confortare e porterìni quanto vu torne[rì] in drio deli fruti de quelle terre».</p>
	<p>Questo fo al tempo quando se pò magnare la uva. [4–21].</p>
	<p>[LVII]. Como li dodexe principi deli dodexe tribu del povolo de Israel sì è çonti in la provincia de Caanam, e molto ben la va considerando e guardando segundo el comandamento de Moyses. [22].</p>
	<p>LVIII. Como quisti dodexe principi [diligentementre] vete e considerà tute le terre de promission çoè la provincia de Canaam per lo spatio de quaranta dì, e in cavo deli quaranta dì li retornà da Moyses e dal povolo de Israel; e sì porta com esso sì deli fruti de quelle terre, una vigna cum tuta la uva, li figi e li pumi ingranè a mostrare tute li pumi ingranà maùri, e uno figaro cum tuti li figi maùri. [23–25].</p>
	<p>LVIIII. Como quisti quatro principi porta la uva, li figi e li pumi ingranè a mostrare tute queste cosse a Moyses e a Aaron e a tuto el povolo de Israel, e l'avanço deli principi favela a Moyses e Aaron e a tuto el povolo, digandoge del fato dele terre de promission, altri ben e altri male segundo che se contene in la sequente istoria. [26–27].</p>
	<p>LX. Como Moyses e Aaron, aldando la murmuration del povolo, che faxeva inverse Caleph, fiolo de Jephone del tribo de Juda, e inverse Josuè fiolo de Num del tribo de Effraym, tuti dui sì s'ençinochia denanço dal povolo per humiliarlo e per confortarlo che li no avesse paura. L'è vero che, deli dodexe principi de Israel, li quale andé a considerare la provincia de Canaam, li diexe principi molto desconfortà el povolo digando: «Nu semo vegnù <hi rend="italic">dala terra</hi> ala quale tu ne mandasti. E verasiamente la sì è terra grassisima la quale produse [mele] e late e à quisti fruti i quale nu avemo portà cum nu de quelle parte. Vu possì cognoscere la verità: quilli lavoraóre sì è fortissimi homini, le cità sì è grande e sì è tute murà. Nu avemo veçù la schiata de Henach, li quale fo de schiata de çigante. Amalech sì habita al meçodì. Etheo, Jebuseo e Amoreo si habita in le montagne. Chananeo sì habita apresso el mare e incercha el fiume Çordan». In fra queste parole Chaleph voyando tòre via el furore del povolo che schomençava per queste parole, si disse: «No ve debià desconfortare. Andemo a possedere quella terra e la poremo ben otegnire». Altri de quilli prin– cipi dixeva: «De tuto e' no voyemo andare a quello povolo, imperçonde che l'è più forte cha nu. Quella terra che nu avemo considerà, sì devora li soi habitaóre. Quella çente sì è tuti grandi de persona: nu avemo veçù in quella terra de meraveyose cosse, [nu avemo] veçù li fioli de Enach li quale sì è de generation de çigante; nu parevemo cavalete ala comparation de quilli». [28–34].</p>
</div2>

<div2>
<head>&lt;CAP. XIV&gt;</head>
	<p>[L]XI. Como tuta la note sequente al dì che quisti dodexe principi era vegnù da considerare la terra de promission, çoè la provincia de Canaam, e che li diexe principi aveva desconfortà el povolo e inspaurìo tuto el povolo, no fé altro cha çigare e piançere e murmurare contra Moyses e Aaron, e sì dixeva: «Volesse Dio che nu fossemo morti in Egypto e no in questa guasta solitudene. Voya Dio che moremo innançi qua, e no ne mene el segnore Dio in quella terra a farne alcidere da gyadio e le nostre moiere e li nostri fioli sea menà presonieri. L'è tropo meyo che nu retornemo in Egypto: façemose un duxe e retornemo in Egipto». Josuè fiolo de Num e Caleph fiolo de Jephone (quisti dui principi fo de quilli che fo a considerare la terra de promission cum li altri sovrascriti diexe principi), aldando queste cative parole per grande melenconia li se straçà le soe vestimenté e sì disse a tuta la moltitudene deli fioli de Israel: «La terra la quale nu avemo circundada e considerà, sì è molto bona. Mesier Domenedio per la soa misericordia sì ne ge condurà dentro e sì ne darà quella terra la quale produxe late e miele. No voyè essere rebelli contra Dio e no abiè paura del povolo de quella terra, ché cossì como se magna el pan, cossì el porònu devorare ello. E' l'è çà manchà ogni força e ogni sperança a quella çente. El nostro segnore Dio sì è cum nu: non habiè paura». [1–9].</p>
	<p>LXII. Como quel povolo de Israel no vole credere né atendere ale bone parole de Josuè né de Caleph, e sì comencà tuti a cridare e sì se aforçà de volere lapidarli e amaçarli cum le prie. Subitamente là aparse la gloria de Dio sovra la coverta del tabernaculo del pato in conspeto de tuto el povolo. E Dio disse a Moyses: «In fin a quanto me dé defamare questo povolo? In fin a quanto no me dé–llo credere in tuti li signi li quale e' ge ho fati in lo so conspecto? E' li voyo ferire cum pestilentia e alciderli e consumarli. E sì te farò principo sovra grande çente e più forte cha questo povolo». Respoxe Moyses a Dio: «Segnore mio, no fare questa cossa, açò che quilli de Egypto, fora del quale Egypto tu sì ê trato questo to povolo, e anche li habitaóre de queste terre no diga che tu habi morta tanta multitudene de çente in questa solitudene, perché tu no li possivi condure in le terre le quale tu çurassi de deverge dare. Aduncha sea magnificà la toa forteça, imperçò che tu si' patiente e pieno de misericordia. E' te priego che, cossì como tu si' stà misericordioso a menarli fora de Egypto e a condurli in questo logo, cossì te piaça de perdonarge questo pechà». Responde Dio a Moyses: «E' ge perdono segundo che tu axi dito. Mo' e' te imprometo che tuti quilli che ha veçùa la mia gloria e la mia maiestà e li signi li quali e' ò fati in Egypto, e che m'à tentà çà diexe volte e no ha voyù obedire ala mia voxe, li no vederà e no intrerà mai in le terre de promission, salvo cha li mei servi Caleph e Josuè. Li vostri fioli starà vagabundi quaranta anni in questo deserto, e quilli che à murmurà de mi, tuti morirà in questo deserto. Questa pessima moltitudene la quale si è superbià e levà inverso de mi, tuta jo la consumerè». [10–25].</p>
	<p>LXIII. Como Moyses dixe al povolo tuto quello che g'à dito mesier Domenedio. El povolo, veçando che lo haveva falà molto forte contra Dio, schomençà a piançere fortemente. [39].</p>
	<p>LXIIII. Como la maitina sequente el povolo de Israel andé in çima un monte da Moyses, e sì ge dixe: «Nu havemo molto peccà in contra Dio; nu semo desposti de volere andare in quello logo al quale piaxerà al nostro segnore Dio che nu debiamo andare». Respoxe Moyses: «Per que caxon trapassè–vu la parola del segnore Dio? El no ve anderà prospero li vostri fati. No andè in alguno logo, imperçò che Dio no è cum vu, no andè contra li vostri inimixi, ché vu serì sconfiti. El povolo de Amalech e el povolo de Canaam sì sta denanço da vu, e per li soy gyadij vu serì morti, imperçonde che vu no avì voyù obedire al segnore Dio». Li deventà spaurusi e pieni de melenconia aldando queste parole. [40–43].</p>
	<p>[LX]V. Como el povolo de Amalech cum el povolo de Canaam, li quale habitava in le montagne, desexe ala pianura e sì asaltà una parte del povolo de Israel, e sì li ferì molto forte e sì li incalçà infina a un logo che vegniva chiamà Horma, e molti de quello povolo de Israel fo morti da quella çente, perché Dio no era cum illi per lo so murmurare. [44–45].</p>
</div2>

<div2>
<head>&lt;CAP. XV&gt;</head>
	<p>[LX]VI. Como Dio parla a Moyses del modo che li deverà tegnire a satisfare a Dio per li soi peccà quando li serà andè abi[tare] in le terre de promission segundo che sì è scrito &lt;in&gt; li soi comandamenti in altro logo. [1 ss.]. [LXV]II. Como el fo prexo [un] homo el quale arcogyva legne in la solitudene un dì de sabato, e sì fo menà prexo a Moyses e a Aaron. [32–33].</p>
	<p>[LXV]III. Como quello homo el quale aveva arcoyesto le legne, sì è stà menà prexo denanço a Moyses ed a Aaron. [33].</p>
	<p>LXVIIII. Como qui vene metù in preson quello homo el quale haveva recolto le legne in lo dì del sabato. [34].</p>
	<p>LXX. Como Moyses domanda conseyo a mesier Domenedio, que se dé fare de quello homo el quale sì à recolto le legne in lo dì de sabato. E mesier Domenedio ge responde che 'l sea menà de fora da tute le habitatione del povolo, e possa che tuta la çente del povolo de Israel el debia amaçare cum le prie. [35].</p>
	<p>LXXI. Como el vene menado amaçare cum le prie. LXXII. Como qui el vene amaçado cum le prie dal povolo de Israel. [36].</p>
	<p>[L]XXIII. Como mesier Domenedio dixe a Moyses: «Comanda al povolo che li se debia fare fimbrie ali canton deli soi palij, çoè che li se debia cusire ali canton deli soi mantelli bande o veramentre fasse de drapo jacentin, çoè de colore celestro, imperçonde che guardandole li se arecorde deli mei comandamenti e non debia seguire le soe cogitation, e cum li soi ochi no guarde le cosse desoneste. E' sum mi el so segnore Dio, el quale li ha conduti dele terre de Egypto, per essere vostro Dio»[37–41].</p>
	<p>[LXXI]III. Come el povolo se coxe le fimbrie jacentine ali canton deli soi mantelli.</p>
</div2>

<div2>
<head>&lt;CAP. XVI&gt;</head>
	<p>[LXX]V. Como Chore fiolo de Ysaar del tribo de Levi, e Dathan e Abiron fioli de Eliab del tribu de Ruben e Hon fiolo de Pheleth de tribu de Ruben, sì se leva tuti quisti cum grande superbia cum doxento e cinquanta homeni deli più avantaçà dela sinagoga, li quale vegniva tuti yamà per nome quando se faxeva el concilio. Tuti vene superbamente da Moyses e da Aaron e sì ge disse: «Bàsteve che tuta questa moltitudene sì è moltitudene de santi e mesier Domenedio sì è cum illi. Aduncha per che caxon ve levèvu sovra el povolo del segnore Dio?». Moyses, aldando queste parole sì se indurà cum la faça in verso terra e sì disse a Chore e a tuta la moltitudene: «El segnore Dio demostrerà la maitina chi sea li santi e sì demostrerà quale sea quilli che lo habia eleti che debia essere sovra el so povolo. Ti, Chore, e tuto el to concilio, çascauno de voi debia tòre de domane un turibolo in man cum el fogo e cum la timiama (questa timiama è la cossa odorifera più cha incenso), e debiè stare denanço dal tabernacolo de mesier Domenedio. In quella fià el mostrerà quale sì è quelù che lo abia eleto e quelù serà homo santo. Que cossa sè Aaron che vu murmurè contra ello?». Quisti murmurava per invidia, imperçnde che li voleva essere sovra el povolo como era Moyses e Aaron. [1–11].</p>
	<p>[LXX]VI. Como Moyses manda un messo a Dathan e Abirlon so fradelo fioli de Eliab del tribu de Ruben che li <gap/>.[12–14].</p>
	<p>LXXVII. Como el messo referisse a Moyses che Dathan e Abiron no ge vole vegnire da ello. [12–14].</p>
	<p>LXXVIII. Como Moyses dixe a mesier Domenedio: «Segnore mio, no guardare li soi sacrifitij de Dathan e de Abiron e de questa congregation: tu say ben, Segnore mio, che no tullì mai da illi pure un so axenello, e sì no diè mai afllicion a persona alguna». [15].</p>
	<p>LXXVIIII. Como Moyses dixe a Chore e ala soa congregation: «Debiè stare da maitina çaschauno de vu cun el so toribolo denanço dal tabernaculo, e debiè offrire a Dio el sacrifitio delo incenso cum compagnia deli toi doxento e cinquanta, e simelementre farà Aaron». [16–17].</p>
	<p>LXXX. Como Moyses e Aaron prega mesier Domenedio cum gran devocion che 'l debia mostrare quale è quilli che lo sì à eleti al so sacerdocio e a essere condutore del povolo de Israel: «Fortissimo segnore Dio più cha tuti li spiriti dela universa carne, se uno homo farà pechà, per questo homo solo deverà la toa ira vendegarse contra tuta l'altra çente». Respoxe mesier Domenedio a Moyses: «Debi dire alo universo povolo che se debia separare dale habitation de Core e de Dathan e de Abiron». [18–24].</p>
	<p>LXXXI. Como Aaron sì fa sacrifitio a mesier Domenedio in [conspeto] del povolo. LXXXII. Como Moyses in lo conspeto de Dathan e de Abiron dixe al povolo de Israel: «Debiève separare dale habitation de quisti malvasij homini, e guardè che vu no debià tochare cossa che pertegna a quisti, açò che vu non seà involti in li soi peccati». [25–26].</p>
	<p>LXXXIII. Como Dathan e Abiron sì sta de fora dali soi pavigyon cum soe moyere e cum soi fioli e cum tuta la soa fameia, e Moyses sì dixe: «In questo se cognoscerà che mesier Domenedio me habia mandà che debia fare tute le cosse le quale vu avì veçù, e che da mi e' no habia fato alguna cossa. E sì voyo che se cognoscha che, se vu morirì a quella morte che sole morire li altri honreni, Dio no me averà mandà a reçere el so povolo, e se la terra se avrirà e sì ve deglutirà vivi vu e vostre moyere e vostri fioli, cum tute quelle cosse che partene a vu, e sì descenderì vivi in lo inferno, in questo sì se cognoscerà che vuy averì biastemà mesier Domenedio, digando che 'l no me habia eleto a reçere <hi rend="italic">el so povolo</hi>». [27–30].</p>
	<p>LXXXIIII. Como Moyses have cessà de parlare, subitamentre se averse la terra e sì glyotì Dathan e Abiron cum soe moyere e cum soi fioli e cum ogne soa sustancia e tuti se profundà vivi in lo inferno, e subitamentre la terra sì li coverse soto. E drio questo desexe fogo dal cielo e sì alcixe Chore fiolo de Ysaar cum doxento e cinquanta del tribo de Levi che faxeva incenso a Dio de compagnia de Aaron: li quale aveva murmurà contra Moyses e Aaron, tuti fo morti dala ira de mesier Domenedio per lo fogo che desexe dal cielo. Aaron no ave alguno male in segno che Dio l'aveva eleto cum so fradelo Moyses a reçere el so povolo de Israel. [31–33].</p>
	<p>LXXXV. Como tuto el povolo che stava dentorno a quisti che se profundà vivi in lo inferno e che stava intorno a quilli che 'l fogo dal cielo li alcixe, have grandissima paura adando el gran cridare che faxeva quella çente che se profundava e che se bruxava, e per grandissima paura scampava, digando tuti a una voxe: «Fuçemo, açò che no moramo cum questa çente». [34].</p>
	<p>LXXXVI. Como Moyses per comandamento de Dio dixe a Eleaçaro sacerdoto fiolo de Aaron somo [pontifico]: «Vu debià arcoyere fora del fogo li turiboli che sì è in lo fogo, li quali [turiboli] fo de [Chore] e de li doxento e cinquanta homini del tribo de Levi che sì è morti dal fogo [dal cielo <gap/> ] debià desperdere il fogo aeli turribuli de qua e de là per la terra perché lo sì è fogo sancto, e<gap/> quilli turriboli <gap/> piastre e sì li infichè intorno lo altaro, imperçonde che [cum] quili turibuli sì è stà offerto [l'incenso al Segnore e] sì è stà sanctificà quilli turribuli. E questo voyo che sea [per segno e per memoria ali fioli de Israel]». [36–38].</p>
	<p>[LXX]XVII. Como Eleaçaro sacerdoto fiolo de Aaron sumo pontifico fa portare ala foxina li turibuli che lo aveva arcogiesti fora del fogo del sacrifitio. [39].</p>
	<p>[LXX]XVIII. Como li favri fa le lame deli teribuli per infichare intorno lo altaro. [39].</p>
	<p>[LXX]XVIIII. Como Eleaçaro sacerdoto inficha intorno l'altaro le lame fate deli turibuli de ramo per memoria del povolo de Israel, che nessuno debia may andare a incensare lo altaro se 'l no è dela somença e del parentà de Aaron. [40].</p>
	<p>[LXX]XX. Como l'altro dì che revene, el povolo començà a murmurare contra Moyses e Aaron, e corse a remore e a furore contra de illi, digando: «Vu avì morto el povolo de Dio». Moyses e Aaron, veçando crescere el furore del povolo, per paura li scampà al tabernaculo del pato. E seando entrati dentro del tabernaculo, la nuovola coverse el tabernaculo e sì ge aparse la gloria de Dio. E Dio disse a Moyses e a Aaron: «Debiène despartire de meço questa moltitudene, ché li voyo desfare». [41–45].</p>
	<p>LXXXXI. Como Aaron per comandamento de Moyses tolse tosto el turibolo,e metége dentro del fogo del'altaro e del'incenso, e prestamentre sì andé in meço el povolo sovra el quale chaçiva fogo dal cielo, e sì li alçideva per la murmuratione e per la furia, la quale li aveva mostrà e fata incontra Moyses et Aaron. E Aaron sì li encensava e sì pregava mesier Domenedio per illi. E per li pregi de Aaron cessà la ira de Dio. Quatordexe milia e setecento homeni in quello dì fo bruxà e morti dal fogo de cielo. [46–49].</p>
</div2>

<div2>
<head>&lt;CAP. XVII&gt;</head>
	<p>LXXXXII. Como Aaron retornà da Moyses ala porta del tabernaculo da po' che 'l fo cessà fa ira de mesier Domenedio e che 'l <hi rend="italic">cessà el fogo da cielo. E mesier</hi> Domenedio sì dixe a Moyses: «Debi dire ali fioli de Israel che [çascauno principo] deli doxe tribu de Israel sì te debia adure una vercella. Aaron in lo tribo de Levi sì te ne adurà un'altra, e su çascauna de queste verçelle scriveraxi el nome e el tribo de quel principo che te adurà la soa verçella. E po' debi [tòre] una verçella e su quella ge scrivi tute le nome deli doxe principi e le nome de çaschauna tribu. E queste dodexe verçele meterasile in lo tabernaculo del testimonio denanço da mi. Una de queste verçelle [sì farà fore] e fiore e fructo. Quelo principo del quale serà quella verçella sì serà quello el quale e' averò eleto al me [sacerdotio] e al me sacrifitio, e no porà più alguno murmurare». [1–5].</p>
	<p>[L]XXXXIII. Como Moyses dixe da parte de mesier Domenedio le sovrascrite [parole] ali doxe principi de Israel in lo conspecto de tuto el povolo. [6].</p>
	<p>[LX]XXXIIII. Como Moyses receve le verçelle dali dodexe principi de Israel, e su çaschauna verçlla scrive el nome e la tribu de quel principo che l'à aduta, e oltra de queste dodexe verçelle su un'altra verçella el scrive tute le nome e tuti le tribu deli dodexe principi de Israel. [6].</p>
	<p>[LX]XXXV. Como Moyses per comandamento de mesier Dominidio mette quelle [t]redexe dentro dal tabernaculo denanço da mesier Domenedio, e sì le lassa stare tuto quello dì e la nocte sequente. [7]· [LX]XXXVI. Como Moyses per comandamento de mesier Domenedio la maitina andò dentro dal tabernaculo e sì trovà [che la] verçella [de Aaron del tribo de Levi] sì avia fato le fiore e le foye e mandole; tolse Moyses quests verçella de Aaron la quale era deventà [una rama] de mandolaro e sì tolse tute [le altre] dodexe verçele le quale era seche como [da prima] e sì le portò in lo conspecto deli fioli de Israel. [8].</p>
	<p>[LX]XXXVII. Como Moyses per comandamento de Dio porta quele verçele, e sì dà a Aaron la soa verçela la quale per miraculo de Dio era deventà una rama de mandolaro cum fiore, foye e mandole, e sì dà a çaschauno deli principi la soa verçela [secha como da prima], e questo fo fato in conspecto de tuto el povolo deli fioli de Israel, açò che li cognoscese che Dio voleva che [de là inante] el fusse el somo pontifico dela tribu de Levi e dela somença de Aaron e che nessun no devesse più [murmurare, açò ch'elli no moresse]. [8–10].</p>
	<p>[L]XXXXVIII. Como Moyses per comandamento de Dio tolse la verçela de Aaron e sì la repone e sì la loga dentro dal tabernaculo del testimonio [açò] che la fosse ive dentro per segno e per testimoniança deli Çudei rebeli de Dio et che murmurava contra Moyses e Aaron per lo sacerdocio e per ogni altra cossa la quale havesse ordenà e sì ordenasse Moyses e Aaron a povolo de Dio da soa parte. [11].</p>
</div2>

<div2>
<head>&lt;CAP. XX&gt;</head>
	<p>LXXXXVIIII. Como Maria serore de Moyses e de Aaron, in lo anno quadragesimo da po' che 'l povolo se partì de Egypto, in lo primo mexe in lo mexe de março, in lo dexerto de Sin in Cades, la morì de morte naturale e in quelo luogo la fo sepelìa dalo universo povolo de Israel, e trenta dì fo fato el pianto de quello povolo per la morte de Maria in quello medeximo logo. [11].</p>
	<p>C. Como el povolo de Israel, habiando necessità de aqua, tuti vene denanço da Moyses e da Aaron, e revolti in gran division comença tuti a cridare e a dire: «Volesse Dio che nuy fossemo morti in li fradeli nostri denanço dal Segnore», çoè che li fosse morti cum quilli che era morti dal çudixio de Dio per lo fogo che chaçì sovra de illi dal cielo quando li murmurava contra Moyses e Aaron. E in questo so furore e cridare li dixe a Moyses e a Aaron: «Perqué ne avì–vu menà in questa solitudene a farne morire nu e li nostri animale? Per que caxon ne avì–vu trati fora de Egypto e sì ne avì conduti in questo malvasio logo el quale no se pò somenare e in lo quale no nasce figari né vigne né pomi ingranà e u' [no] g'è aqua da bevere?». [2–5].</p>
	<p>CI. Como Moyses e Aaron se partì dal povolo che murmurava e sì cridava per lo desaxio del'aqua, e sì intrà in lo tabernaculo del pato, e denanço da Dio iamava e dixeva cum gran reverentia inçunichià denanço da Dio: «Segnore Dio, aldi el cigore de questo povolo; piaquate de avrirge el to texoro, el fonte dela aqua viva, açò che i [sacie] de bevere e de avere aqua in habundancia, e per questo debia cessare la soa murmuration». Respoxe mesier Domenedio a Moyses e sì ge dixe: «Debi tòre la verçela: e congrega el povolo, ti e Aaron to fradelo, e debi [parlare ala pria, e la verserà aqua]». [6–8].</p>
	<p>[CII]. Como Moyses in conspecto de tuto el povolo, per comandamento de Dio, tolse la verçela in soa man e sì dixe al povolo: «Aldì, rebeli de Dio e increduli: porù–nu forsi mo' darve del'aqua fora de questa pria?». E dite queste parole el levà la man, e doe volte el dé dela soa verçela su quel sasso. Ala segunda volta la pria se averse e sì getò fora le aque abundantemente, per sì fato modo che 'l povolo cum li soi animale poté bevere a suffitientia. [10–11].</p>
	<p>[CIII]. Como Dio dixe a Moyses e Aaron: «Imperçonde che vu no me avì creçù che possesse essere sanctificà denanço dali fioli de Israel, per questa vostra incredulità vu no menerì quisti povoli in la terra la quale e' ge voyo dare. Questa sì è l'aqua dela contradition», in lo quale logo sì fé question li fioli de Israel contra mesier Domenedio, e ello fo sanctificà in fra illi, çoè mostrà a quello povolo la santità de sì enstesso. [12–13].</p>
	<p>[CCII]II. Como Moyses mandà dui ambassaóre al re Edon, e sì ge mandà a domandare el passo per lo so terren a devere andare in le terre de promission. E sì ge mandà a dire queste parole: «El te manda a dire el to fradelo povolo de Israel. Tu sì sai quanta fadiga nu avemo abù. Tu sì sai como li nostri pare desexe in Egypto, e sì havemo habità molto tempo ive. Quilli de Egypto sì à afflito li nostri pare e nui. E sì di' savere como nu iamessemo misericordia a mesier Domenedio, e ello sì ne exaudì e sì mandà el so agnolo, el quale ne condusse fora de Egypto, e sì semo çonti ala terra de Cades, e sì semo ale toe confine. Nu te pregemo che tu ne lassi licitamente passare per lo to terren. E no anderemo per li toi campi né per le toe vigne, e no beveremo aqua deli toi poçi, mo' nu anderemo per la via publica e no anderemo declinando ala man dextra né ala man senestra, donfin a tanto de nu averemo passà li toi termene». [14–17].</p>
	<p>[CV]. Como li ambassaóre de Moyses sì è çonti ala presentia del re Edon, e sì ge dixe la sovrascrita ambassà da parte de Moyses e de tuto el povolo de Israel, cum grandessima reverentia. Respoxe el re de Edon ali prediti ambassaóe: «E' no voyo che vu passà su per lo me terren, altramentre e' ve vignerò incontra armatamente». Respoxe li ambassaóre al Re: «Nu passeremo per la via batùa, e se nu e le nostre bestie beverà la toa aqua, e te pageremo iustamente e no toremo alcuna cossa che no 'l pagemo iustamentre, e sì no faremo dificultà alguna in lo prexio. Dàne pure el passo <gap/>». [18–20].</p>
	<p>CVI. Como li ambassaóre, li quale aveva mandà Moyses al re de Edon a domandarge el passo per passare liberamentre per lo so terren, dixe a Moyses in conspecto del povolo de Israel che 'l re de Edon no vole del tuto che li passe su per lo terren; e se li ge vorà passare contra el so volere, el ge vignerà in contra a defenderse armatamente, che li no ge possa passare. [21].</p>
	<p>CVII. Como el re de Edon vene cum una grandissima çente armatamente alo inscontro del povolo de Israel che voleva passare per lo so terren al mal so grà, e fo ale man cum ello e per força el fé retornare el povolo de Israel in drio, e no poté passare per lo terren. [21].</p>
	<p>CVIII. Como Dio dixe a Moyses: «E' voyo che Aaron vaga dal so povolo, çoè e' voyo che Aaron debia morire. El no intrerà in la terra la quale e' promissi de dare ali fioli de Israel, imperçonde che 'l no ha creçù ale parole dela mia bocha ale aque dela contradition, çoè el no crete ch'e' possesse fare insire l'aqua del saxo per dare bevere al povolo e ali soi animale. Debi tòre Aaron e Eleaçaro so fiolo cum ello, e menali sul monte de Hor, e debi despoiare Aaron dela vestimenta pontificale e debi vestire Eleaçaro so fiolo de quella vestimenta pontificale, açò che 'l sea ello e li altri soi sucessore mei ministri in quello officio».</p>
	<p>Moyses fé tuto intriegamente quello che ge aveva comandà mesier Domenedio. Imprimamentre el menà Aaron sumo pontifico so fradelo sul monte de Hor, e sì 'l despuyà dala vestimenta pontificae e sì ge dixe da parte de Dio che 'l deveva morire. E po' che 'l fo morto e' vestì dele vestimente pontifìcale Eleaçaro so fiolo, e sì romaxe sumo pontifico drio so pare. Aaron morì in lo anno quadragesimo delo ensire che fé el povolo de Israel fora de Egypto, habiando cento vinti tri anni, del mexe de avosto. In quello medeximo anno morì Maria soa serore, e fo Aaron sepelìo in çima el monte Hor, e tuto el povolo de Israel sì 'l pianse trenta dì continui. [22–30].</p>
	<p>[C]VIIII. Como Aaron ven sepelìo dal povolo de Israel in cima el monte de Hor, e el povolo de Israel el pianse trenta dì continuamente. [30].</p>
</div2>

<div2>
<head>&lt;CAP. XXI&gt;</head>
	<p>[C]X. Como Arad, re deli Cananei, el quale habitava al meçodì, aldando che 'l povolo de Israel era vegnù su el so terren, combaté armatamente cum el povolo de Israel: e sì ave victoria el re Arad. [1].</p>
	<p>[C]XI. Como Arad, re deli Cananei, habiando schonfito una parte del povolo de Israel, mena via li presonieri. [1].</p>
	<p>[C]XII. Como el povolo de Israel, veçandose essere stà schonfito dal re Arad, re deli Cananei, devotissimamente fa vodo a mesier Domenedio che, se el ge dava el re Arad e li Cananei in le soe man, che li li alçirà tuti quanti e sì ruinerà le soe citè tute quante. [2].</p>
	<p>CXIII. Como el povolo de Israel combaté &lt;cum&gt; el re Arad e cum li Cananei, e sì ave vitoria, e sì fo morto el re Arad cum tuta la soa çente. In quela fià el povolo de Israel meté nome a quel luogo Horma, çoè logo scomenegà. [3].</p>
	<p>CXIIII. Como el povolo de Israel, abiando sconfito e morto el re Arad cum tuta la soa çente, voy&lt;and&gt;o attendere el vodo che li aveva fato a mesier Domenedio, sì fé ruinare e desfare tute le citè del re Arad. [3].</p>
	<p>CXV. Como el povolo de Israel crida in contra Moyses, digando cum gran lamenti: «Perché ne ha'7tu menà fora de Egypto a farne morire in questa solitudene? El ne mancha el pan, el no g'è aque, la anima nostra sì se fastìa sovra questo cibo leçerissimo». Queste parole dixevi–li a Moyses perché el ge insoriva la via de tanto andare e sì ge insoriva la faìga. [4–5].</p>
	<p>CXVI. Como Dio fé vegnire in lo povolo che murmurava serpenti fogusi, per la quale morsegaùra [altri] moriva e altri romagniva guasti per grandissime piage venenoxe. [6].</p>
	<p>[C]XVII. Como el povolo de Israel vene da Moyses cum grande humilità demandando misericordia e digando: «Nu havemo peccà digando contra el nostro segnore Dio e contra ti. Debi pregarlo che 'l toya via quisti serpente». [7].</p>
	<p>[C]XVIII. Como Moyses devotamente priega mesier Domenedio che 'l toyà via dal po– volo quisti serpente, e mesier Domenedio ge responde: «Fà un serpente de ramo, e debilo metere per un segno, e çaschauna persona la quale serà morsegà dali serpente guarde e veça el serpente de ramo, e subitamentre la serà liberà dala morsegaùra e dal veneno del serpente». [8].</p>
	<p>[C]XVIIII. Como Moyses per comandamento de Dio fé fare un serpente de ramo e sì 'l fé metere in çima una colona, e sì dixe al povolo de Israel da parte de Dio: «Çascauna persona la quale serà morsegada dali serpente debia guardare in questo serpente de ramo, e subitamente la serà liberada dal tossego del serpente che l'aveva mordùa». [9].</p>
	<p>&lt;CXX&gt;. Como Dio aparse a Moyses e al povolo de Israel in lo deserto, in un luogo che se yama Arnon, el quale logo sì era un termene che partiva el povolo de Moab dal povolo deli Amorei. In quelo de Arnon aparse mesier Domenedio sovra un poço e sì favelava a Moyses e sì ge dixe: «Debi congregare el povolo, e sì ge darò dela aqua». [12–16].</p>
	<p>[C]XX&lt;I&gt;. Como Moyses manda ambassaóre al re Seon, re deli Amorei, digando: «E' te priego che tu ne lassi licitamente passare per la toa terra. E no intreremo in li toi campi né in le toe vigne, e no beveremo la aqua deli toi puçi, e anderemo solamente per la via regale, donfin a tanto che nu abiamo passà oltra li toi termene». [21–22].</p>
	<p>CXXII. Como li ambassaóre de Moyses sì fa l'ambassà sovrascrita da parte de Moyses e del povolo de Israel a Seon re deli Amorei. El respoxe ali ambassaóre che 'l no voleva che li passasse per lo so terren. [23].</p>
	<p>CXXIII. Como Seon re deli Amorei cum grande exercito de çente vene in contr'a Moyses e al povolo de Israel, in uno logo che se yama Jasa in lo deserto, per contrastare al povolo che no passasse per su el so terren, e in quello logo el fo schonfito e morto ello cum tuta la soa çente dal povolo de Israel. E prese tute le soe citè e tuto el so terren e principalemente la cità de Esebon la quale era la principa&lt;le&gt; cità del so regname. [23–25].</p>
	<p>CXXIIII. Como seando schonfito e morto Seon, re deli Amorei, cum tuta la soa çente, Moyses cum tuto el povolo de Israel intrà per força in Esebon principale cità regale del regname deli Amorei. [26–27].</p>
	<p>[CXXV]. Como mesier Domenedio dixe a Moyses: «No te temere e no avere paura de Og, re de Basan, ché te 'l darò in le toe man, ello cum tuto el povolo e cum tute le soe terre. Faraxige a ello e al so povolo e ale soe terre como tu axi fato a Seon re deli Amorei».</p>
	<p>Moyses aveva gran paura perché 'l sentiva vegnire Og, re de Basan, cum grandissima çente sovra el povolo de Israel. [33–34].</p>
	<p>[C]XXVI. Como Og, re de Basan, ven morto e sconfito ello cum tuta la soa çente dal povolo de Israel. [9].</p>
</div2>

<div2>
<head>&lt;CAP. XXII&gt;</head>
	<p>[CX]XVII. Como el povolo de Israel sì è arivà in la campagna de un paexe che aveva nome Moab de qua dal fiume Çordan: e dal'altra parte del fiume sì era edificata la cità de Jerico. [1].</p>
	<p>[CX]XVIII. Como re Balach, fiolo de Sephor re de Moab, aldando dire e veçando que aveva fato el povolo de Israel ali Amorei, molto se temé cum tuto el so povolo de Moab abiando tuti paura de no posserse defendere dal povolo de Israel. E per questa paura questo re Balach convocà li più antigi e maore del povolo de Madian, el quale povolo confina cum el so terren, e sì era molto amigo el povolo de Madian de questo re Balach e del so povolo de <hi rend="italic">Moab; e per questa benivolencia e amistà el ge domandà conseyo e sì ge dixe: «Cossì ve desfarà questo povolo</hi> [cum tuti] <hi rend="italic">quili che habitarà le nostre confine, como sole el bo rose</hi>[gare] <hi rend="italic">la herba</hi> [infina sula ràxe]». <hi rend="italic">E quili amigi del povolo de Moab, udando le parole del re Balach, ge dé conseyo che li mandasse per Balaham ariolo çoè</hi> [indivinaóre], <hi rend="italic">el quale Balaham fo fiolo de</hi> [Beor] <hi rend="italic">e sì habitava sovra el fiume deli Amonitani, açò che questo Balaham devesse</hi> [maledire] <hi rend="italic">el povolo de Israel. Questo re Balach cum quel povolo de Moab e de Madian aveva</hi> [çudegà] <hi rend="italic">che 'l povolo de Israel no venceva per força de arme, mo' solamente el venceva per oratione e per la benedicione de Dio; imperçonde li voleva che questo Balaham maledisse el povolo de Israel açò che 'l fosse schonfi</hi>[to <gap/>] <hi rend="italic">che Balaham possesse benedire e maledire. El re Balach mandà dui ambassaóre per Balaham</hi>. [2–4].</p>
	<p>CXXVIIII. Como li ambassaóre del re Balach re de Moab sì è çonti a Balaham ariolo, çoè indivinaóre e incantaóre, fiolo de Beor, <hi rend="italic">el quale habitava sovra el fiume deli Amonitani</hi>, çoè deli fioli che era descendù de Amon che fo fiolo de Loth e de soa fiola al tempo che Dio profundà Sodoma e Gomora (e simelemente desexe Moabitani, çoè el povolo che desexe de Moab, che fo anch'ello fiolo de Loth del'altra soa fiola, el quale Moab nascé in quello medeximo tempo che nas[cé] Amon), e sì ge dixe da parte del re Balach: «Echo che l'è ensìo de Egypto un povolo el quale covre tuta la terra, e questo povolo sì vene in contra de mi. Adoncha e' te priego che tu vegni a maledire questo povolo che l'è più forte de mi, açò che 'l possa abatere. E' cognosco veramente che quelù che tu benediraxi serà benedeto e quelù che tu malediraxi serà maledeto». Respoxe Balaham [a] quisti ambassaóre: «Debiè romagnire qui in questa note, ch'e' ve responderò quelo che me dirà el Segnore». [5–8].</p>
	<p>[C]XXX. Como el Segnore favela cum Balaham, e sì ge dixe: «Que vole quisti homeni che sì è vegnù e sì è apresso de ti». Responde Balaham: «El re Balach, fiolo de Sephor, sì me ha mandà a dire: “Echo el povolo el quale sì è ensìo de Egypto: sì è in tanta moltitudene che 'l covre la faça dela terra; debilo vegnire a maledire, açò che combatando mi cum ello, el possa descaçare”». Respoxe mesier Domenedio a Balaham: «No andare cum elli e no maledire el povolo, imperçò che l'è benedeto». [9–12].</p>
	<p>CXXXI. Como la matina Balaham responde ali ambassaóre del re Balach: «Retornèvene in chaxa vostra, imperçò che el Segnore no vole che vegna com esso vu». [13].</p>
	<p>CXXXIIa. Como li ambassaóre si è andà dal so segnore re Balach, e sì ge dixe in poche parole: «Balaham no à voyù vegnire com esso nu». [14].</p>
	<p>[C]XXXIIb. Como l'è arivà a Balaham altri ambassaóre da [parte del] re Balach tropo più (e' trovò più nobele homeni che no fo li primi ambassaóre) e sì ge dixe im persona del re Balach: «No dé dubitare de vegnire da mi: e' sum apareyà de farte grande honore e de donarte tuto quelo che tu voraxi che te done. Vegni pure a maledire questo povolo». Responde Balaham ali ambassaóre: «Se 'l re Balach me donasse piena la soa chaxa de arçento e de oro, e' no porave stramuàre la parola del me segnore Dio che parlasse né più né meno como el vole. E' ve priego che vu stagè questa note qui che possa savere que me responda un'altra fiada el Segnore». [15–19].</p>
	<p>[XXX]III. Como in quella note mesier Domenedio aparse a Balaham e sì ge dixe: «Se quisti homeni te xè vegnù a yamare, và cum elli, sì veramente che tu façi quello che te comanderò». [20].</p>
	<p>[CXXX]IIII. Como Balaham sè montà sula soa axena, e sì va cum li ambassaóre del re Balach per comandamento de mesier Domenedio. [21].</p>
	<p>[CXXX]V. Como, cavalcando Balaham sula soa asena per andare al re Balach per maledire el povolo de Dio, la axena ave paura de uno agnolo che la vete stare sula strada cum una spada in man contra de Balaham. Balaham aveva muà proposito de fare contra la voluntà de Dio e sì era desponù de recevere presente dal re Balach per maledire el povolo de Dio, e questo faxeve–lo per avari– tia. Imperçonde quella axena ave paura del'agnolo. Balaham no vedeva lo agnolo e començà fortemente a bastonare quella axena per volerla redure sula via, perché la andava [svariando] per lo campo, in tanto che la fregà apreso una ciexa, e per questo el se sbroyà el pè. Ancora el la bastonava più forte, voyandola redure sula via, e no posseva perché lo agnolo stava sula strà in fra doe masiere cum la spada nuda in man: per sì fato modo occupava la via, che Balaham cum la soa axena no averave possùo andare né ala man dextra né ala man sinistra. E no cessando Balaham de bastonare la soa axena, mesier Domenedio miraculoxamente fé favelare quella axena e sì dixe a Balaham: «Que te ò–ye fato che tre volte tu me axi bastonà?». Responde Balaham: «Perché tu fê beffe de mi? Volesse Dio che avesse un cortello, ch'e' te schanerave». Respoxe la axena: «No son–ie el to animale?Sempre tu me axi cavalcà infina in lo presente dì, e no te fiè mai el simele atto». Responde Balaham: «Tu no me fessi may più questo atto». [Subitamente] mes&lt;ier&gt; Domedio averse li ochi a Balaham, e subitamente el vete lo [agnolo <gap/>]el desmontà dela soa asena. [22–31].</p>
	<p>[CX]XXVI. Como Balaham, veçando lo agnolo in meço dela via cum la spada nuda in man, sì se inçenoyà in terra e sì adorava lo agnolo, e ello ge disse: «Perché ê–tu batù tre volte la toa axena? E' sum vegnù qui per contrariarte, imperçonde che la toa via sì è preversa e sì me xè contraria; e se 'l no fosse che la toa axena declinà çó dela via, e' te averave morto e la serave romaxa viva». Responde Balaham: «E' ò peccà, e no saveva che tu stessi contra de mi. Se 'l te despiaxe che no ge vaga, e' retornerò in drio». Respoxe lo agnolo: «Và via cum quisti, e guarda no parlare altro se no quello che te comanderò che tu debi dire». [31–35].</p>
	<p>[CX]XXVII. Como Balaham va via cum li ambassaóre al re Balach per consentimento del'agnolo. [35].</p>
	<p>[CX]XXVIII. Como el re Balach, aldando che Balaham vegniva da ello, ge vene in contra infina ale confine del so terren, e sì ge disse: «Per que caxon no si–tu vegnù tosto da mi? Abiandote mandà li ambassaóre te pensavi–tu forsi mo' che no te possesse pagare dela toa via?». Responde Balaham: «Ecco che sum qua. No te pensare che possa altro dire se no le parole che Dio me meterà in la mia bocha». Finite queste parole li andé via de compagnia. [36–39].</p>
	<p>[CX]XXVIIII. Como el re Balach sì à conduto Balaham in çima la montagna de Baal, dela quale montagna se posseva vedere la extrema parte del povolo de Israel. Disse Balaham al re Balach: «Debi hedificare in questo luogo sette altari, et apareyame sete vedeli e sette molton». [41].</p>
</div2>

<div2>
<head>&lt;CAP. XXIII&gt;</head>
	<p>[C]XL. Como el re Balach sì à fato sete altari in <hi rend="italic">cima</hi> la montagna de Baal [per comandamento de Balaam <gap/>] de <hi rend="italic">compagnia</hi> sì [à metù] su çascauno altaro <hi rend="italic">un vedelo</hi> e un molton e sì <hi rend="italic">à dito</hi> Balaham al re Balach: «Stà un pocho apresso el <hi rend="italic">sacrifitio</hi> [infratanto] che vaga, se Dio me <hi rend="italic">volesse</hi> mai vegnire a favelare; e tutto quello <hi rend="italic">che 'l me comanderà</hi> e' tel dirò». E como el fo <hi rend="italic">partìo</hi> dal re Balach, <hi rend="italic">mesier Domenedio aparse a Balaham</hi> e sì ge disse che 'l no devesse maledire el povolo, cum ço sea cossa che ello era benedeto. Respoxe Balaham: «E' ò fato fare sete altari e su çascauno [e'] ò metu' un vedelo e un molton». Disse mesier Domenedio: «Retorna al re Balach, e parlege le parole ch'e' te ò dite». Balaham retornà al re Balach e sì 'l trovà stare apre[so] el sacrificio, e sì tuti li principi de Moab. Disse el re Balach: «Viè' a maledire e a improperare e a despresiare el povolo de Israel». Responde Balaham: «Como posse maledire, improperare né despresiare quelo che no à maledeto Dio? Mora la anema mia ala morte deli iusti, e le mie fine sea simele a questo povolo. Chi porà lombrare la polvere de Jacob e cognoscere el numero dela schiata de: Israel?». Disse el re Balach a Balaham: «Que è questo che tu fê? E' t'ò fato vegnire perché tu maledissi le mei inimixi: tu fê el contrario, tu li benedixi!». Responde Balaham: «E' no posse fare altro né parlare se no quello che me ha comandà mesier Domenedio». [1–12].</p>
</div2>

<div2>
<head>&lt;CAP. XXIII–XXIV&gt;</head>
	<p>[C]XLI. Como [el re Balach <gap/>] sì à menà Balaham sula çima del monte Phasga e po' che <gap/> aveva menà sula [çima del monte Phasga] per maledire el povolo, [sovra del quale monte Phasga posseva vedere tuto al povolo de Israel]. Balaham <gap/> povolo de Israel <gap/> guardando ello questa multi&lt;tu&gt;dene <gap/> el spirito de Dio sì vene in ello e començà favelare e dixe: «[O, quanto è belli li toi tabernaculi, Iacob! Quanto è belli li toi] pavigyon, Israel! Li sè fati como le valle piene [de rame, de umbria como sì è li orti] che sì è apresso i fiume e come sì [è li cedri <gap/>avançà] apresso le acque. Quellù che te [benedirà] sea benedeto, e quellù che te maledirà sea maledeto. El nasce[rà la stella de Jacob, e sì se leverà] un homo de Israel el quale [sì <gap/> li duxe de Moab e sì vasterà li fioli de Seth]: Ydumea sì serà la [soa possession, e sì farà fortemente. De Jacob ensirà quello homo che dominerà e questù] desperderà l'avanço dela cità». [Como aldì] el re Balach queste parole, molto se coroçà cum Balaham, e sì ge disse [cum gran melenconia: «E' te] aveva yamà <gap/> E' me haveva pensà de honorarte magnificamente, e Dio te ha privà de quello honore che aveva despo&lt;s&gt;to de farte». Respoxe Balaam: «Dio no è fato como homo che diga boxia, né como li fioli deli homini che se muda de voluntà, i quale dise e non fa. Dio me mandà a benedire questo povolo e no ho possù maledirlo. El signore Dio [sì è cum illo]. Nientemente quando e' me partirò da ti per andare al me povolo e' te darò conseyo que debia fare el to povolo a questo povolo de Israel per farlo chaçire in desgratia de Dio, açò che 'l sea desfato». [XXIII, 14 ss., XXIV, 1–14].</p>
	<p>CXLII. Como Balaam, fenite le sovrascrite parole e dato el rio conseyo al re Balach, segundo che seguirà in lo capitolo o vero in la ystoria de questo libro Numeri, sì retorna a chasa soa. [25].</p>
	<p>CXLIII. Como el re Balach sì à tolesto combià da Balaam, e sì retorna in la soa terra per quella via che lo era vegnù da Balaam. [25].</p>
</div2>

<div2>
<head>&lt;CAP. XXV&gt;</head>
	<p>CXLIIII. Como per conseyo de Balaam ariolo, çoè indivinaóre e incantaóre, fiolo de Beor, el quale habitava sovra el fiume deli Amoniti, çoè deli fìoli de Amon, el re Balach fiolo de Sephor re deli Moabitani sì mandà dele çovene vergene dela provincia de Moab a portare roba da vendere in un luogo che aveva nome Sethim, in lo quale era el povolo de Israel, açò che quel povolo, [veçude] quelle çovene, sì se inamorasse de quelle e sì avesse a fare corporalemente com [esso] elle, açò che [pechando] cum elle Dio se coroçasse cum el so povolo, e per questo [coroçare] el povolo fosse in desgratia de Dio, E per questa caxon vegnisse a nichilarse e a perdere <gap/> ogni <gap/> El povolo prexe quelle çovene de Moab e sì se le tene. [1].</p>
	<p>CXLV. Como el povolo de Israel sì menà quelle çovene de Moab in le [soe habitation] e sì [yaxé] carnalemente com esso elle contra el comandamento de Dio. [1].</p>
	<p>CXLVI. Como le çovene de Moab sì fé che el povolo el quale [aveva peccà] com esso elle carnalmente [abandonasse mesier] Domenedio e sì adorasse li soi ydoli e sì ge fesse [sacrifitio]. [2].</p>
	<p>[&lt;C&gt;XLVII]. Como quelle çovene de Moab condusse a magnare com esso elle [dodese principi] de quel povolo de Israel el quale aveva peccà com esso elle carnalmentre. E per lo peccare carnalmentre e per lo adorare deli soi ydoli e po' per lo magnare com esso elle, per tute queste tre cosse mesier Domenedio sì se coroçà fortissimamente cum quelo povolo de Israel. [2].</p>
	<p>[&lt;C&gt;XLVIII]. Como Dio, corroçà cum el povolo de Israel per lo peccà che 'l povolo aveva fato per sugestion de quelle çovene de Moab, favelà a Moyses e sì ge dixe: «Debi fare apichare sula forca in contra el sole tuti li principi del povolo de Israel, açò che se toya via el me furore dal povolo de Israel». [3–4].</p>
	<p>[&lt;C&gt;XLVII]II. Como qui sì à fato apichare per la gola Moyses tuti li principi del povolo de Israel per comandamento de Dio, per lo peccà che li aveva consentìo che 'l povolo fesse cum le çovene de Moab. [4].</p>
	<p>[&lt;C&gt;L]. Como Dio dise a Moyses: «Debia çascauno alcire li soi prosimi, çoè debia esser morti tuti quilli li quale sì à habù a fare carnalementre cum le femene del povolo de Moab e che sì à adorà li soi ydoli e che sì à magnà e bevù cum quele femene». [5].</p>
	<p>[&lt;C&gt;LI]. Como uno homo, el quale sì ave nome Çambri, principo del parentà e del tribu de Symeon, fiolo che fo de Salai, passà per denanço dal conspecto de Moyses e da tuta la [tribu] <hi rend="italic">de</hi> li fioli de Israel, e sì andé a peccare carnalmentre, veçando ognomo, cum una femena del povolo de Madian, la quale aveva nome Choçbi fiola de Sur nobelissimo principo de Madian. Veçando Phinees sacerdoto fiolo de Eleaçaro somo sacerdoto questa desonestà e questo grande peccà essere fato cossì publicamente, tolse una arma da ferire e per grande desdegno sì trapassà l'uno e l'altro in quelle parte desoneste per le quale se inçendera la criatura, e tuti dui morì subitamentre per quel colpo. E per questa vendeta subitamente cessà la ira de Dio, la quale era in lo povolo de Israel, per la quale çà era stà morti vinti trea millia. E per tanto amore che ave Phinees ala leçe de Dio, el ge promesse Dio che may no mancherave el sacerdocio dela casa e del parentà de Phynees. [6–15].</p>
	<p>&lt;C&gt;LII. Como el <hi rend="italic">povolo</hi> de Israel, per comandamento de Dio fato a Moyses, sì alcide li soi <hi rend="italic">inimixi</hi> homeni e femene de Madian, <hi rend="italic">li quale</hi> haveva fato pecare el povolo de Israel carnalmente, e che l'aveua fato adorare li soi ydoli, e che aveva magnà e bevù cum elli.[16–18].</p>
</div2>

<div2>
<head>&lt;CAP. XXVI&gt;</head>
	<p>&lt;C&gt;LIII. Como Dio dixe a Moyses e a Eleaçar somo sacerdoto, fiolo che fo de Aaron sumo sacerdoto: «Debiè lombrare tuta la suma deli fioli de Israel da vinti anni in su per tute le soe chaxe e per tuti li soy parentà, li quale possa andare in la bataya». E questo disse mesier Domenedio da po' che 'l fo morti dal povolo de Israel tuti quilli che aveva habù colpa a fare peccare el povolo cum le femene de Madian. [1–2].</p>
	<p>&lt;C&gt;LIIII. Como Moyses <hi rend="italic">et Eleaçar sumo sacer</hi>doto per comandamento de Dio sì lumbrà tuto el povolo de Israel da vinti anni in su, <hi rend="italic">li quale posseva portare arme</hi> e andare in bataya; e questa descricion fo fata in le campagne de Moab sovra el fiume Çordan per meço la cità de Jericho. Del tribu de Ruben, che fo primogenito de Jacob, sì se trovà quaranta trea millia setexento e trenta homeni da arme. Del tribu de Symeon se trovà vinti doa millia e doxento homeni da arme. Del tribu de Gad sì se trovà quaranta millia e cinquecento homini da arme. De tribu de Juda sì se trovà sexanta sie millia e cinquecento homini da arme. Del tribu de Ysachar sì se trovà sexanta quatro millia e trexento homini da arme. Del tribu de Zabulon sì se trovà sexanta millia e cinquecento homini da arme. Del tribu de Joseph, Manasse et Effraym soi fioli: de Manasse fiolo de Joseph sì se trovà cinquanta doa millia setecento homini da arme; de Effraym fiolo de Joseph sì se trovà trenta millia e cinquecento homini da arme. Del tribu de Beniamin sì se trovà quaranta cinque millia siecento homini da arme. De tribu de Dan sì se trovà sexanta quatro millia quatrocento homini da arme. Del tribu de Asser sì se trovà cinquanta trea millia cinquecento homini da arme. Del tribu de Neptalim sì se trovà setanta cinque millia quatrocento homini da arme. Questi fo tuti homini da arme del povolo de Israel da vinti anni in su: i quale fo in tuto siecento millia mille setecento e trenta homini de bataya. [3–51].</p>
	<p>[&lt;C&gt;LV]. Como Moyses scrive el numero deli fioli de Israel, ello e Eleaçaro sumo sacerdoto fiolo che fo de Aaron sumo sacerdoto, el quale numero fo siecento millia e mille setecento trenta homini da bataya da vinti anni in su. E del tribo de Levi, del quale tribu fo li sacerdoti, fo lombrà solamente li maschi da un mexe in su, vinti trea millia. Questo lombrare e questa scritura fo fata per man de Moyses e per man de Eleaçaro sumo sacerdoto per comandamento de Dio in la campagna de Moab sovra el fiume Çordan per meço la cità de Jericho. E nota che in questo numero no fo nessum de quilli siecento e trenta millia e cinquecento e cinquanta deli undexe tribi deli fioli de Israel, né non ge fo alguno de quilli vinti doa millia del tribu de Levi, li quale fo lombrà per man de Moyses e de Aaron sumo sacerdoto in lo deserto de Synai, segondo che se contene cercha el principio del libro Numeri. Tuti quanti morì in lo deserto de Synay, segundo che aveva predito el segnore Dio, salvo che 'l no morì Caleph fiolo de Zephone né no morì Josuè fiolo de Num. Quisti dui fo lombrà in li sovrascriti siecento millia e mille setecento e trenta homini da arme. [52–65].</p>
</div2>

<div2>
<head>&lt;CAP. XXVII&gt;</head>
	<p>[&lt;C&gt;LVI]. Como Maala, Noa, Egla, Melcha, Tersa, tute cinque serore, fiole che fo de Salphaad del tribo de Manasse, che fo fiolo de Joseph, vene denanço a Moyses e a Eleaçaro somo sacerdoto ala porta del tabernaculo del pato, e tute cinque serore disse a Moyses et a Eleaçaro: «Nostri [pare] sì morì in lo deserto e sì no lassà fioli maschi: per que chaxon [vene] tolesto el so nome via dela soa fameya e del so parentà? [Debiène dare an]che a nuy possession in li parente de nostro pare». Tanto vole dire queste femene: [«Benché nostro pare no] lassasse fioli maschi, nu devemo essere soe herede benché seamo femene, sì che [donè] anche a nuy dele soe possession». [1–3].</p>
	<p>[&lt;C&gt;LVII]. Como Moyses dise a mesier Domenedio tuto quello che g'à dito quelle cinque serore e quello che le domandà. E mesier Domenedio ge responde: «[La domanda è iusta] cossa: [debiè<hi rend="italic">ge</hi>] dare possession in li parente de so pare, e [fèle] sucedere in la heredità de so pare. E debiè dire ali fioli de Israel: “Homo che [mora] sença [fioli] maschi, e' voyo che la heredità vegna in le soe fiole femene. E voglio che la heredità vegna in soi fradeli se 'l no averà fiole femene. Se 'l no averà fradeli e' voyo che la heredità vegna in li fradeli de so pare. E se so pare no averà fradeli, vegna po' questa here[dità in li proximi parente de quello] homo che serà morto. E [<gap/>che sea cossa <hi rend="italic">sancta</hi> e leçe perpetuale] ali fioli de Israel”». [4–11].</p>
	<p>[&lt;C&gt;LVIII]. Como Moyses per comandamento de Dio sì è montà in çima el monte Abarim a devere guardare e contempiare la terra de promission la quale el promesse de dare ali fioli de Israel. Mesier Domenedio disse a Moyses: «Quando tu averaxi veçùa e contempià quela terra de promission, tu andaraxi da to povolo, çoè tu muriraxi segondo che sì è morto Aaron to fradelo, imperçonde che vu me offendissi in lo deserto de Sinay in la contradicione dela moltitudine del povolo, né me volissi sanctificare, çoè no volissi darme laldo e lo honore, in lo deserto de Synai, ale aque dela contradicion denanço dal povolo». Moyses respoxe: «El segnore Dio che sì è Segnore de tute le aneme e de tuti li corpi proveça ad avere un homo el quale sea sovra questa moltitudene de çente, el quale possa insire e intrare denanço da questo povolo e menarlo e tedurlo, açò che 'l povolo de Dio non sea simele ale piegore, le quale sì è sença pastore». [12–17].</p>
	<p>&lt;C&gt;LVIIII. Como Moyses per comandamento de Dio tolse Josuè fiolo de Num, el quale Josuè era so discipolo e so ministro, e sì 'l fé stare denanço da ello in lo conspeto de Eleaçaro sumo sacerdoto e de tuta l'altra moltitudene del povolo de Israel, e sì ge disse como Dio sì lo aveva eleto a devere guidare, reçere e condure el so povolo in la terra de promission. E po' ge meté le soe mane sul cavo e sì 'l benedisse e sì ge replicà tute le cosse che ge aveva comandà mesier Domenedio. [18–23].</p>
</div2>

<div2>
<head>&lt;CAP. XXXI&gt;</head>
	<p>&lt;C&gt;LX. Como Moyses per comandamento de Dio tolse mille homeni eleti de bataya de çascauno deli dodexe tribi de Israel, che fo in tuto dodexe millia homini da arme. E per so capitanio sì ge dé Finees sacerdoto fiolo de Eleaçaro [sumo sa]cerdoto. Finees sacerdoto sì fo quelo che alcixe Zambri del tribu de Symeon e Coçbi fiola de un principo de Madian, i quale peccava insembre carnalmente, como se contene in la CLI ystoria de questo libro de Numeri. E sì disse mesier Domenedio a Moyses: «Manda Finees cum questa çente a vendegarse del povolo de Madian, e fà che li porta cum sì li vasi sancti e le trombe che sì è deputà al sacrificio». [1–4].</p>
	<p>&lt;C&gt;LXI. Como quilli dodexe millia homini da arme del povolo de Israel schonfisse e alcixe cinque re dela provincia de Madian cum tuta la soa çente, çoè re Evim, re Rexem, re Sur, re Hur, re Rebe, e cum quisti çinque re fo morto Balaam ariolo, çoè incantaóre, fiolo de Beor de Madian. Questo Balaam fo quello che dé conseyo al re Balach de Madian che mandasse dele femene de Madian al povolo de Israel, açò che 'l povolo peccasse carnalmentre cum elle, e per questo peccà Dio se corçerave cum el so povolo; e a questo modo combatando po' questo re Balach de Madian serave vitorioso contra el povolo de Israel. [5–8].</p>
	<p>&lt;C&gt;LXII. Como el povolo de Dio, habiando morto li prediti cinque re de Madian e Balaam ariolo, piyà per força tute le cità e le forteçe e li castelli cum tute le persone e cum tuto el bestiame dela provincia de Madian, e sì la depopulà e desabità de ogni creatura, e po' sì brusà tuta la provincia de Madian. [9–10].</p>
	<p>&lt;C&gt;LXIII. Como el povolo de Dio menà via per força el povolo de Madian prexo cum tuto el so bestiame e cum tuta la soa roba, da po' che 'l fo schonfiti e morti li sovrascriti cinque re de Madian e prexa e bruxà la provincia de Madian. [11].</p>
	<p>&lt;C&gt;LXIIII. Como el povolo de Israel, çoè el povolo de Israel vitorioxo contra el povolo de Madian, sì lo aprexenté cum tuto el bestiame e cum tuta l'altra prèa a Moyses e a Eleaçar sumo sacerdoto per grande alegreça. [12].</p>
	<p>&lt;C&gt;LXV. Como Moyses cum gran coroço disse al povolo de Israel: «Perché avì–vu menà com esso vu queste femene? Dè, no ve arecordè–vu che queste femene ve fé peccare carnalmente cum elle per lo conseyo de Balaam ariolo, e per quello peccà Dio se coroçà e vinti trea millia homini morì de vu? Oltra tosto debiè alcire tuti li homini maschi e li puti piçoli, e tute le femene vergene che no ave may a fare cum homo carnalemente. Le pute vergene salvèle, no le debiè alcire». [13–18] &lt;C&gt;LXVI. Como Dio dise a Moyses: «Debiè tòre la suma, çoè la quantitè de tute le cosse le quale sì è stà prexe e menà dela provincia de Madian, dali homini enfina ali animale, e Eleaçar somo sacerdoto e li principi del povolo; e debièle partire ingualmente in quilli che sì à combatùo ala bataya, e simelemente in l'altra moltitudene la quale romaxe in li castelli. De quella parte che tocherà a quilli che sì à combatù, de ogni cinquecento offrissi uno a Eleaçaro sumo sacerdoto, sì de homini e femene qual de bestiame. E del'altra parte che tocherà a quilli che no à combatù, de ogni cinquanta offrissi uno ali leviti, çoè ali sacerdoti che custodisse [el tabernaculo». E cossì fé] Moyses per comandamento de Dio. Questa fo la preda che roba quilli che fo ala bataya: siecento setanta cinque millia piegore; setanta doa millia buò e vache; sexanta millia axini; sexe millia homini e trenta doa millia femene vergene; ornamenti e çoielli e aneli d'oro de diverse condicion, che in tuto pexà dexesete millia setexento e cinquanta sicli (uno pexo che aveva cossì nome). [25–35].</p>
	<p>&lt;C&gt;LXVII. Como Moyses fa do parte de quella preda per comandamento de Dio: una parte fo de quilli che fo ala bataya e l'atra parte fo del povolo che no fo ala bataya. [36–40].</p>
	<p>&lt;C&gt;LXVIII. Como Moyses per comandamento de Dio offrisse a Eleaçaro somo sacerdoto per ogni cinquecento uno de çascauna cossa dela preda la quale tochà in parte a quilli che fo ala bataya. [41–42].</p>
	<p>&lt;C&gt;LXVIIII. Como Moyses offerisse per comandamento de Dio ali leviti, çoè ali sacerdoti che custodiva el tabernaculo, de ogni cinquanta uno de çascauna cossa dela preda la quale tochà in parte a quilli che no fo ala bataya. [43–47].</p>
	<p>&lt;C&gt;LXX. Como li principi delo exercito e li tribuni e li centurione del povolo de Israel, li quale era stà ala bataya, vene da Moyses e da Eleaçar sumo pontifico e sì ge disse: «Nu vostri servi avemo fato la mostra del numero deli combatente li quale nu avemo abù ala bataya soto le nostre man. El no ge ne mancha algun per la gratia de Dio. E per questa caxon nu voyemo offrire a Dio tuto quello che nu avemo abùo dela prèa in çoyelli e altri diversi ornamenti d'oro, açò che vu pregà el segnore Dio per nuy». [41–50].</p>
	<p>&lt;C&gt;LXXI. Como Moyses et Eleaçar sumo pontifico offrisse a Dio in lo tabernaculo tuti li çoyelli e li altri diversi ornamenti d'oro del pexo de dexesete millia setexento cinquanta sicli che li aveva abudo dela preda li principi delo exercito e li tribuni e li centurione del povolo de Israel ala bataya. [51–54].</p>
</div2>

<div2>
<head>&lt;CAP. XXXII&gt;</head>
	<p>&lt;C&gt;LXXII. Como li fìoli de Ruben e de Gad, çoè quilli de tribu de Ruben e de Gad, abiando [infinita] multitudene de piegore e de altro bestiame e molta altra roba, e abiando quisti veçù la terra de Zacer e de Galaad, la quale tena sì era apta a devere nurigare animale, li andé da Moyses e da Eleaçar sumo sacerdoto, e sì ge disse: «Asteroth e Biben, Jacer, Nemra, Esebon, Eleale, Saban, Nebo e Beon, la quale terra Dio sì à ferìa, çoè quasi desfata, in lo conspeto deli fioli de Israel, sì è molta bona region a devere nurigare animale. Nu toi servióre avemo assai animale, e per questo e' te pregemo che se avemo trovà gratia in lo to conspeto débiene dare quelle terre in possession, e sì no ne lassare passare el fiume Çordan». A queste parole respoxe Moyses: «Dé forsi mo' andare li vostri fradeli a combatere de là dal fiume Çordan e vu deverì stare de qua dal fiume Çordan a sentare çó? Perqué volì–vu suvertere la mente deli fioli de Israel che no debia passare oltra a quel luogo che Dio ge ha promesso de dare? Se vu no passè oltra el fiume Çordan cum illi, vu serì caxon de tanto male». Respoxe quisti a Moyses: «Nu voyemo lassare le nostre moyere e li nostri fioli e tuto el nostro bestiame de qua dal fiume Çordan, e passare oltra armatamente e mai no abandonare li nostri fradeli donfin a tanto che li no abia aquistà tute le [terre de promission]. E po' che le serà aquistà, e' no voyemo altra parte cha questa che'nu avemo eleta de qua dal fiume Çordan». Moyses fo conl tento, e sì comandà a Eleaçaro sumo sacerdoto e a Josuè che, quando che li avesse fato questo che li prometeva, che li ge concedesse tuto el sovrascrito terren che li aveva eleto. [1–29].</p>
	<p>&lt;C&gt;LXXIII. Como quisti deli tribi de Ruben e de Gad e dela mità del tribo de Manasse, fiolo de Joseph, de volontà de Moyses sì edifica stancie da pàssere li soi animali e per habitare le soe moyere e li soi fioli in la terra de Galaad. [33].</p>
	<p>&lt;C&gt;LXXIIII. Como po voluntà de Moyses quilli del tribo de Gad edifica diexe cità per possere abitare cum el so tribo e per possere nudrigare lo so bestiame. Queste fo le cità: Dibon, Taroth, Aroer, Aroth, Sophan, Jecer, Jerbaa, Baa, Nemra, Betharam. [34–36].</p>
	<p>&lt;C&gt;LXXV. Como quilli del tribo de Ruben per voluntà de Moyses edifica cinque cità per posserge abitare dentro cum el so tribo e per nudrigare lo so bestiame. Le nome dele cità fo:Esebon, Eleale, Cariathiarim, Nabo, Balmeon. [37–38].</p>
	<p>&lt;C&gt;LXXVI. Como [li fioli de Machir, del tribo de Manasse, sì andò per força] in la provincia de Galaad e sì guastà quella provincia e sì alcixe el so re cum tuta la soa çente. [39].</p>
	<p>&lt;C&gt;LXXVII. Como Jair, del tribo de Manasse fiolo de Joseph, combaté e schonfisse la çente de Avothiair; e sì meté nome a quella contrata Nobe. [41–42].</p>
</div2>

<div2>
<head>&lt;CAP. XXXV&gt;</head>
	<p>&lt;C&gt;LXXVIII. Como Dio dixe a Moyses tuti li termene e le confine che dé avere la terra de promission intorno intorno quando li fioli de Israel serà intrà in la terra de Canaam. E sì ge dixe che li debia dare ali leviti, çoè ai sacerdoti del tribu de Levi, quaranta oto cità a devere habitare in fra illi, e che li ge daga a çascauna de quelle cità mille passi de terren intorno intorno, unde li diti leviti e sacerdoti possa nurigare e tegnire le soe piegore e li altri soi animale; dele quale quaranta oto cità, tre cità fo de qua dal fiume Çordan e tre altre cità fo de là dal fiume Çordan, le quale cità sì era cità de refugio, çoè chi avesse morto un homo, non possando fare altro, se 'l scampava in alguna de queste sie cità lo era seguro infina al'anno del iubileo o veramente infina che 'l sumo pontifico moriva: e po' posseva liberamentre tornare e abitare seguramentre a chaxa soa. [XXXV, 1–5].</p>
	<p>&lt;C&gt;LXXVIIII. Como Moyses dixe al povolo de Israel da parte de Dio li termene e le confine che averà le cità [deli leviti]. E sì ge disse como li deverà dare e consegnare ali sacerdoti quaranta oto cità [per essere habità in fra illi, e che] habia per çascauna mille passi de terra intorno intorno per possere nurigare [e tegnire el so bestiame]. [6–8].</p>
	<p>&lt;C&gt;LXXX. Como Moyses mostra a Eleaçar sumo sacerdoto e [ali leviti e sacerdoti] sie cità, tre de qua dal fiume Çordan e tre de là, in le quale cità seguramente posseva schampare e intrare dentro da quelle çascauno el quale avesse per desgratia morta alguna persona no la voyando [alcìdare]. [9–15].</p>
</div2>

<div2>
<head>&lt;CAP. XXXVI&gt;</head>
	<p>&lt;C&gt;LXXXI. Como li principi de fameya de Gad e quilli dela schiata de Manasse, che fo fiolo de Joseph, vene da Moyses e sì ge dixe: «A ti, segnore nostro, sì comandà mesier Domenedio che tu devissi per sorte dividere la terra intro li fioli de Israel, e che ale fiole de Salphaad nostro parente tu devissi dare la possession la quale tochava debitamente a so pare. Nu te facemo a savere che se homini de altro tribo li toia per moyere questa possession, ensirà fora del nostro tribu e sì serà translatà in altro parentà, e a questo modo la nostra tribu sì serà inmutà dele soe possession». [1–3].</p>
	<p>&lt;C&gt;LXXXII. Como Moyses referisse a mesier Domenedio le parole le quale ge à dito li principi dela fameya de Gad e de Manasse. E sì ge responde: «Li favelà dretamente: debige dire che le femene se debia mariare e tòre deli homini dela soa tribu e no de altra tribu, açò che le possessione romagna in lo so tribu e in lo so parentà, açò che le possession romagna sempre in un medeximo parentà». [5–10].</p>
	<p>&lt;C&gt;LXXXIII. Como Moyses [da parte'de mesier Domenedio] responde a quilli principi digando: «El piaxe a Dio che çascauna femena e çascauno homo se possa licitamente mariare in la soa tribu e tòre chi ge piaxe del so parentà, açò che le possession e la heredità romagna in un medeximo parentà e in una medexima tribu, e che 'l no se debia messeàre un parentà e una tribu cum l'altra e che per questo modo se cognosca una tribu e un parentà dal'altro e che le possession romagna continuamentre in la soa propria tribu: e questi sì è li comandamenti e li çudixii che vole mesier Domenedio». [5–10].</p>
	<p>&lt;C&gt;LXXXIIII. Como quelle cinque serore, Maala, Thersa, Egla, Melcha, Noa, le quale tute cinque serore fo fiole de Salphaad del tribo de Manasse fiolo de Joseph, se marida tute cinque in un trato e qui sì ven spoxà: e sì tolse cinque homini del tribu e del parentà de Manasse, del quale parentà sì era stà so pare Salphaad, açò che le possession le quale ge era tochà per heredità de so pare Salphaad no andesse in altro tribo né in altro parentà cha in lo so parentà. [11–12].</p>
	<p>&lt;C&gt;LXXXV. Como Maala, Thersa, Egla, Melcha, Noa, fiole de Salphaad del tribo de Manasse, vene tute cinque menà a marìo. [11–12].</p>
	<p>186. In li infrascriti capitoli sì se contene li <hi rend="italic">comandamenti</hi> li quale non se <hi rend="italic">à possù</hi> depen<hi rend="italic">çere</hi>, li qua<hi rend="italic">le</hi> comandamenti <hi rend="italic">Dio sì dé</hi> a Moyses in lo ta<hi rend="italic">be</hi>rna<hi rend="italic">ulo</hi> [in lo deserto de Synai], in lo primo dì del mexe segundo, çoè del mexe de avrile, in lo segundo anno che 'l po<hi rend="italic">volo</hi> [de Ysrael] <hi rend="italic">se partì de</hi> Egypto. [I,1].</p>
</div2>

<div2>
<head>&lt;CAP. V&gt;</head>
	<p>187. &lt;M&gt;esiere Domenedio comandà a Mo<hi rend="italic">yse</hi>&lt;s&gt; <hi rend="italic">che 'l devesse</hi> dire al povolo: «Quella femena la quale farà fallo a so marìo despresian<hi rend="italic">do</hi>lo en [dormire cum] un altro homo ocultamentre, se so marìo serà çiloxo e per ato de çiloxia abia suspition che <hi rend="italic">l</hi>a [soa moyere] abia comesso adulterio abiando a fare carnalmente cum altro homo no 'l sapiando de certo per [averla trovà o] che 'l no possa avere testimoniança de questo adulterio, solamente per suspition [e] per çeloxia [creçando che] soa moyere ge abia fato fallo, o che 'l sea vero che la abia fato adulterio o che 'l no se[a vero], per far[e chiaro tuto] questo, e per co<hi rend="italic">gn</hi>oscere la verità, ello la deverà menare denanço al sace<hi rend="italic">rdoto e sì off</hi>rirà la d[exema parte] del <hi rend="italic">sato de</hi> farina de or<hi rend="italic">ço</hi> (sato sì è una mesura como se dirave un staro), e sì no ge meterà su [olio né incenso] sovra quella farina, segundo che se meteva sovra alguni sacrificii. In quella fià quel sacerdo<hi rend="italic">te</hi> [sì meterà] e farà stare quela femena denanço dal taberna<hi rend="italic">co</hi>lo de Dio, e sì torà dela aqua sancta e sì la m<hi rend="italic">eterà in un vacelo de te</hi>rra e dentro da quel vasselo cum quella aqua sì meterà un <hi rend="italic">po</hi>cho dela terra del pavimento del [tabernaculo], e po' sì meterà in man a quella femena questo vas<hi rend="italic">sello</hi> <hi rend="italic">de te</hi>rra e quella farina de orço, e po' el sa<hi rend="italic">cerdote</hi> [descrovri]rà e sì denuderà la testa de quella femena e sì ge meterà sula <hi rend="italic">te</hi>sta una carta membrana sula qua<hi rend="italic">le</hi> <hi rend="italic">sarà</hi> [in]scrito el nome de mesier Domenedio; el sacerdoto sì farà çurare a quella femena se la ha fato <hi rend="italic">fallo al suo marìo</hi>, che la responde sì o no. Po' sì torà el sacerdoto un pugno de quella farina de orço e sì la br<hi rend="italic">o</hi>[verà per] <hi rend="italic">sa</hi>crifitio sulo altaro e po' sì scriverà la maleditione infrascrita in una carta membrana e sì la despeg<hi rend="italic">aça</hi>rà <hi rend="italic">in</hi>con<hi rend="italic">t</hi>enente como ello l'averà scrita cum aqua amarissima, la quale aqua el ge darà a bevere, e sovra quell<hi rend="italic">a</hi> <hi rend="italic">a</hi>qua <hi rend="italic">a</hi>ma<hi rend="italic">r</hi>issima el ge darà in prima la soa maledicion. Po' sì dirà questa maleditione a questa femena: “Se altro homo cha to marìo no abia dormìo cum ti e che tu non si' impegà lassando e abandonando el leto de to ma<hi rend="italic">rìo</hi>, que<hi rend="italic">st</hi>a aqua amarissima, in la quale e' ò metùa la male[dition], no <hi rend="italic">te</hi> po<hi rend="italic">ss</hi>a nosere. E se [tu declinassi] dal to <hi rend="italic">marìo</hi> e [che tu si'] impegà ab<hi rend="italic">iando a fare carnalmente</hi> cum altro homo, te possa vegnire queste maledicion. Dio te <hi rend="italic">daga</hi> la <hi rend="italic">soa maledicion</hi> e sì te meta <hi rend="italic">per</hi> <hi rend="italic">ese</hi>mpio de tute le persone in lo povolo: sì fàcite Dio imarcire el to ve<hi rend="italic">nt</hi>re e sì 'l <hi rend="italic">te</hi> <hi rend="italic">fa</hi>ça en<hi rend="italic">fi</hi>a<hi rend="italic">re</hi> e sì 'l te 'l <hi rend="italic">faç</hi>a sch<hi rend="italic">iopare</hi>. Intre queste aque maledete in <hi rend="italic">lo</hi> ventre e sì te 'l fa<hi rend="italic">ça</hi> in<hi rend="italic">fia</hi>r<hi rend="italic">e</hi> e inm<hi rend="italic">arcire</hi>”. <hi rend="italic">E la femena responderà</hi>: “<hi rend="italic">Amen, amen</hi>”,“Cossì sea, cossì sea”. Po' sì torà el sacerdoto de man a quella fem<hi rend="italic">ena el vassello de terra in lo quale sì è l'aqua benedeta</hi>, e dela terra del pavimento del tabernaculo, e l'avanço dela <hi rend="italic">farina de orço</hi>, e sì <hi rend="italic">leverà in</hi> alto <hi rend="italic">tute</hi> qu<hi rend="italic">este</hi> cosse in lo conspecto del tabernaculo, e po' sì le meterà sulo altaro per off<hi rend="italic">erta</hi>, e po' sì ge <hi rend="italic">darà a</hi> bevere q<hi rend="italic">uella</hi> aq<hi rend="italic">ua</hi> amarissim<hi rend="italic">a</hi> e maledeta. Se la averà fato adulterio, e' se ge infierà el ventre <hi rend="italic">inanzi che sea di</hi>exe mexe, e s<hi rend="italic">ì</hi> <hi rend="italic">d</hi>even<hi rend="italic">terà</hi> entropic<hi rend="italic">a</hi> <hi rend="italic">e sì se</hi> ge [inmarçirà] la parte <hi rend="italic">de soto</hi> dal cor<hi rend="italic">po</hi>, e <hi rend="italic">vi</hi>gnerà <hi rend="italic">in</hi> grande puça e po' schioperà, e sì serà in asempio e in vergogna e in maledicion in çascauno povolo. E se la no averà fato adulterio né fallo a so marìo, quelle aque maledete e amarissime no ge farà male alguno, <hi rend="italic">e</hi> <hi rend="italic">i</hi>nanço <hi rend="italic">che</hi> sea diexe mexe la se ingravierà de so marìo, e sì <hi rend="italic">fa</hi>rà fioli e sì serà po' sença alguna suspicione de çeloxia, e in g<hi rend="italic">ra</hi>tia <hi rend="italic">de</hi> so marìo. [11–28].</p>
</div2>

<div2>
<head>&lt;CAP. VI&gt;</head>
	<p>188. Quello homo e quella femena che farà vó de sì [e]nstesso de sanctificarse, çoè de servire a Dio per tuto el tempo dela soa vita, o veramente infina a uno certo ter<hi rend="italic">me</hi>ne, per tuto quel tempo che lo servirà a Dio no debia bevere vino né uxare axéo né magnare uva frescha né <hi rend="italic">u</hi>va secha <hi rend="italic">né</hi> uva passa né cibibo, né bevere alguna bevanda per la quale se possa inebriare. Cossa che nasce su<hi rend="italic">la</hi> vign<hi rend="italic">a n</hi>é che proceda da uva no debia magnare né bevere per tuto el tempo che 'l serà sanctificà a Dio. No se faça toxare. No debia andare ala sepultura de alguno morto né ala sepultura de so pare né de soa mare né de <hi rend="italic">s</hi>o frèlo né de soa serore né de altra persona dumfin a tanto che 'l dura el tempo del so vó e dela soa consecratione. Oltra questo, el &lt;dé&gt; stare separà dala comuna vita deli homini e dele femene de questo mundo per possere me<hi rend="italic">y</hi>o atten<hi rend="italic">d</hi>ere al so segnore Dio. Se chaxo fosse che 'l se imbatesse subitamente sovra algun morto, imperçò che 'l <hi rend="italic">se</hi>rà fata bruta la consecration dela soa testa, inconten&lt;en&gt;te in quel medeximo luogo ello sì se deverà radere tuta la soa testa e simelemente in cavo deli sete dì una altra fiada sì se rada tuta la testa e sì debia offrire al sacerdoto doe tortore o veramente dui pipion, uno deli quale sì serà del sacerdoto e l'altro sì serà per lo sacrifitio, e el preve pregerà mesier Domenedio per ello. In cavo del so vó, se 'l serà fato a un certo termene, quello ho<hi rend="italic">m</hi>o sì deverà offrire al tabernaculo <hi rend="italic">u</hi>no agnello de uno anno, el quale se deverà sacrificare a Dio sul'altaro, e sì deverà offrire una piegora de <hi rend="italic">uno</hi> anno per lo so peccà, e quella serà del sacerdoto, e sì offrirà un molton el quale vignirà sacrificà a Dio sul'altaro. E sì offrirà un canestro pieno de pan açimo, el quale pan açimo sì serà bagnà de olio de oliva. El sacerdoto torà questo canestro de man a questo homo, e sì lo leverà alto in lo con[speto] del tabernaculo, e po' sì ge raderà la testa a quello e geterà li cavigy sul fogo del sacrifitio, e po' sì ge retornerà in le soe man quello canestro cum tuto quello pan açimo bagnà de olio de oliva e cum quelle altre cosse dentro dal canestro. E po' un'altra volta sì torà el sacerdoto quel canestro dele man a quello homo, e sì lo leverà in alto denanço dal tabernaculo e po' el meterà sul'altaro dal sacrifitio. E po' se partirà quello homo, e da ive enanço el porà bevere vino, magnare uva frescha e secca, e conversare cum le altre persone segundo che 'l faxeva enanço, imperçò che 'l no serà pì consegrà a Dio. Se la serà femena che de sì enstessa abia fato &lt;vó&gt; a Dio como se contene de sovra, in cavo del so termene deverà offrire al sacerdoto denanço al tabernaculo trenta sicli de arçento, e lo homo sì offrirà cinquanta sicli de arçento, se li era povre persone. E si li fosse tanto povri che li no possesse offrire quella quantità de sicli, li covigniva offrire alo albitrio del sacerdoto, e po' sì era liberi dala soa proferta. [11–21].</p>
	<p>189. Mesier Domenedio disse a Moyses:</p>
	<p>«Favella a Aaron to fradelo somo pontifico e ali soi fioli sacerdoti che li debia dire questa benedicion quando li benedirà el povolo de Israel: “Débiate benedire el Segnore e guardarte; mostrete el Segnore la soa faça e abia misericordia de ti; convertisca el Segnore el so volto a ti e sì te daga la soa paxe”.</p>
	<p>Li sacerdoti iamerà el me nome sovra el povolo e li fioli de Israel. E mi sì ge darò la mia benedicion». [22–27].</p>
</div2>

<div2>
<head>&lt;CAP.XXXV&gt;</head>
	<p>190. Disse mesier Domenedio a Moyses:</p>
	<p>«Quando vu averì passà el fiume Çordan, e che vu serì andè in la terra de Canaam, debiè decernere le cità che serà refugio e habitation de quelle persone che scaperà in quelle cità habiando fato homicidio o veramente spanto sangue a altri per desgratia e no 'l voyando fare quello male: in le quale cità li parente de quelù che serà morto per desgracia no possa alcire né pijare quello homicidiale. Tre cità serà deputà a questo refugio de qua dal fiume Çordan, e tre altre cità de là dal dito fiume Çordan in la terra de Canaam. E queste sie cità de refugio serà cossì a liberatione deli forestieri e deli pelegrini che averà fato homecidio o spanto el sangue a alguna persona no possando fare altro e no 'l voyando fare, como le serà del povolo de Israel. [9–15].</p>
	<p>191. Sea morta quella persona che ferirà e alciderà altra persona cum ferro.</p>
	<p>Se alguna persona alciderà alguna altra persona cum pria, debia ancha ello essere morto.</p>
	<p>Debia essere morta quella persona la quale alciderà altra persona cum legno. [16–18].</p>
	<p>192. El parente più proximo de quella persona la quale serà stà morta, se lo alciderà quellù che à morto el so parente, no debia essere morto né portare alguna pena perché 'l sea vendegà delo homicidiario del so parente.</p>
	<p>Quellù debia essere morto che per malicia e per arguaito o per vendeta alciderà altri, salvo cha quellù ch'avesse morto quella persona che aveva morto el so parente segundo che se contene de sovra. [19–21].</p>
	<p>193. Se una persona averà morta un'altra persona no possando fare altro, e el sea scampà in alguna de quelle sie cità le quale serà deputà per refugio e per liberation deli sbandeçà e deli homicidiarij e li parente de quella persona la quale sì è stà morta possa provare che per malicia e per hodio l'abia morto el so parente, in quella fià debia essere menà fora de quella cità quello homicidiario e denanço dal povolo dela cità donde fo quellù che fo morto; e si li parente de quellù che sì è stà morto porà provare che quellù l'abia morto per hodio e per malicia, debia lo homicidiale essere morto, e se 'l pì proximo parente de quellù che sè stà morto el vorà alcidere, el lo porà alcidere sença alguno bando e façando questo per vendegare la morte del so parente.</p>
	<p>E se 'l no se troverà vero che quela persona habia morta quel'altra persona per hodio e per malicia solamente, o el l'à morto per desgratia e no 'l voyando fare, e sì no se pò provare el contrario, in quella fiada quella persona debia essere reduta in la cità in la quale la era scampà per so refugio e per soa segurança, e debia possere liberamente e seguramente habitare in quella terra infina a la morte del sumo pontifico o veramente infina alo anno del jubileo: ogni fiada che 'l sumo pontifico morirà o veramente che 'l serà lo anno del jubileo, çascauno sbandeçà serà trato de bando e çascauno servo e schiavo romagnirà libero e çascauno liberamente porà retornare sença alguno perigolo abitare in le soe proprie cità. [22–28].</p>
	<p>194. No se debia credere a uno solo testimonio. Inanço la morte del sumo pontifico o veramente innanço lo anno del jubileo nessun porà insire de bando né algun servo o schiavo porà essere libero.</p>
	<p>Se alguno bandeçà ensirà fora da quella cità in la quale lo serà scampà per soa segurança, çoè de fora da una de quelle cità le quale sum deputà per li bandeçà, e el parente de quelù che fo morto da quello bandecà el trove e sì lo alciga, el no averà bando né pena alguna, imperçonde che quello bandeçà no deveva insire fora de quella cità enanço la morte del sumo pontifico a veramente delo anno del jubileo. El deveva aspetare infina al'uno de quisti dui tempi, e po' sì serave ensìo de bando e porave liberamente po' essere retornà ala soa propria cità.</p>
	<p>Se 'l serà prexo alguno el quale se habia suspicion dre lo habia fato homicidio; se 'l se porà provare cum testimonij, in quella fià sea morto quello homicidiale. No debia essere morto alguno per testimoniança de uno solo testimonio. [30].</p>
	<p>195. No sea perdonà la morte ad alguno degno de morte per alguno prexio. Incontenente debia essere morto quelù che sì è degno de morte.</p>
	<p>No debiè fare morire alguno iniustamente né spandere el sangue innocente. Chi spanderà lo altrù sangue, debia essere spanto el so sangue. [30–33].</p>
</div2>

<div2>
<head>&lt;CAP. XXXVI&gt;</head>
	<p>196. Al fato del matremonio:</p>
	<p>No debia homo del povolo de Israel tòre per moyere altra femena cha dela soa tribu, çoè del so parentà. E simelementre le femene che se marierà no debia tòre per marìo altro homo cha del so parentà, açò che la roba e le possessione e le chaxe de uno tribu, per raxon dela dota no se transferisca in un'altra tribo.</p>
	<p>E' voyo che çascauno tribo debia possedere le soe possession e le soe terre segundo che ho separà l'uno dal'altro e che l'uno no se debia meschiare cum l'altro.</p>
	<p>E' sum el vostro segnore Dio el quale habito in fra vu. [6–10].</p>
</div2>
</div1>

<div1>
<head>DEUTERONOMIO</head>
	<argument><p>QUESTO SÌ È EL LIBRO QUINTO DELA BIBIA EL QUALE SÌ È DITO UTERONOMINO. In lo quale libro Moyses, aproximandosse al tempo dela morte soa, sì recorda e sì recapitola al povolo tute le gratie e tuti li gran fati che aveva fato mesier Domenedio al so povolo. E sì ge profeteça tute le cosse le quale ge deveva vegnire de bene e de male, e molte altre cosse ge disse, segundo che in quello libro de Uteronomini se contene.</p></argument>

<div2>
<head>&lt;CAP. I&gt;</head>
	<p>I. Como Moyses, seando cum el povolo de Israel de qua dal fiume Çordan in la solitudene dei campi contra el mare Rosso in la terra de Pharan e de Tophel e de Laban e de Aseroth, in la quale terra sì è gran quantità de oro, undexe dì de Oreb per la via del monte el quale sì ven chiamà Seyr infina a una terra che ven chiamà Cades Barne –e questo sì fo in lo quadragesimo anno in lo undecimo mexe, çoè del mexe de çenaro el primo dì del mexe –, disse Moyses ali fioli de Israel tute le cosse le quale ge comandà mesier Domenedio che 'l ge devesse dire: e questo fo da po' che 'l povolo de Israel ave desfato Seon re deli Amorei, el quale habitava in Esebon, e ch'i li ave desfato Og re de Basan che habitava in Aseroth e in Edrai de qua dal fiume Çordan in la terra de Moab. [1–5].</p>
	<p>II. Como Moyses comença a despianare e dechiarare la leçe de Dio al povolo de Israel. [5].</p>
</div2>

<div2>
<head>&lt;CAP. XXVII&gt;</head>
	<p>III. Como Moyses comandà a Ruben, a Gad, a Aser, a Çabulon, a Neptalim e a Dan che devesse montare sul monte [Ebal] a devere dare la maledicion de Dio in questa forma al povolo, digando a alta voxe: «Maledeto sea quello [homo che] farà li ydoli. Maledeto sia quelù che no farà honore a so pare e a soa mare. Maledeto sea quelù che trapa[ssa li ter]mene del so proximo, çoè che ge tolle el so terren per força. Maledeto sea queli che fa falare la via al ciego. Maledeto sia quelù che contrafà la raxon del forestiero, delo orfano e dela vedoa. Maledeto sia quelù che dorme cum la moyere de so pare. Maledeto sea quelù che dorme cum alguno animale. Maledeto sea quelù che dorme cum soa serore, o che la [sea] fiola de so pare o de soa mare. Maledeto sia quelù che dorme sum soa soxera. Maledeto sia quelù che occultamente farà male a proximo so. Maledeto sia quelù che torà prexente per offendere alguna persona innocente. Maledeto sea quelù che no oserverà la leçe de Dio». E çascauno del povolo debia respondere: «Amen». [13–26].</p>
	<p>IIII. Como de comandamento de Moyses, Si–meon, Levi, Judas, Ysachar, Joseph e Beniamin montà sul monte [Gari]çin a benedire alta voxe el pov&lt;o&gt;lo che oserverave la leçe de Dio, e tuto el povolo deveva respondere: «Amen». [11–22].</p>
</div2>

<div2>
<head>&lt;CAP. XXXI&gt;</head>
	<p>V. Como Moyses chiamà el povolo de Israel e sì ge arecordà spesse volte le <hi rend="italic">gratie</hi> che ge aveva fato Dio, e sì ge arecordà li comandamenti e la leçe de Dio. E in fra le altre cosse che 'l ge disesse, el ge <hi rend="italic">dise</hi>: «Io ho anchuo cento vinti anni, e no posse più andare né in ça né in là. E principalmente Dio sì me ha dito: “Tu non passeraxi oltra el fiume Çordan. El segnore Dio to anderà denanço da ti, e sì deschaçerà tute le çente denanço dal to conspecto, e sì serì segnore de tuta questa çente”. E Josuè sì serà vostro condutore segundo che a dito Dio. Debià essere virile e no habià paura, ché 'l vostro segnore Dio serà vostra guida e sì no ve abandonerà». [1–6].</p>
	<p>VI. Como Moyses in lo conspecto de tuto el povolo de Israel chiamà Josuè, el quale sì fo so discipulo e so ministro e sì ge disse aldando ogni homo: «Débite confortare e essere robusto; tu seraxi quelù che condurà questo povolo in la terra la quale promesse de dare el segnore Dio ali nostri pare. E sì la partiraxi a questo povolo per sorte. El segnor Dio, el quale serà nostro condutore, serà cun vu, e sì no ve abandonerà: non avere paura». [7–8].</p>
	<p>VII. Como Moyses scrisse questa leçe la quale ello aveva dito al povolo segondo che se contene infin a qui in lo libro deli Uteronomini. [9]· VIII. Como Dio dixe a Moyses: «Echo che 'l se aproxima el dì dela toa morte. Mena Josuè denanço da el tabernaculo, che ge voyo dire li mei comandamenti». [14].</p>
	<p>VIIII. Como Moyses e Josuè per comandamento de Dio sì andé denanço dal tabernaculo, e Dio sì ge aparse e sì dixe a Moyses: «Echo, tu dormiraxi cum li toi pare. E questo povolo, drio la toa morte, sì fornicherà cun li altri domenedii in quele terre lo' ch'i li anderà habitare. In quello luogo li me abandonerà e sì lasserà el me pato che aveva fato cum illi. In queli dì el me furore se corrocerà sovra de illi, e sì abandoneré questo povolo e sì asconderé la mia faça da ello, e sì lo lasserò devorare e sì ge lasserò vegnire tuti li mali e tute le afflicione, in tanto che li dirà: “Dio sì ne ha abandonà”. Debià scrivere questo cantico e sì amaistrerì li fioli de Israel che li se tegne ben a mente queste parole, açò che le sea testimonio entro mi e illi, quando el ge vegnirà ogni male e ogni afflicion per li soi peccà. E' cognosco tute le soe cogitation».[14–21].</p>
	<p>X. Como Moyses scrive el cantico el quale comença: <foreign lang="lat">AUDITE CELI QUE LOQUOR, AUDIAT TERRA VERBA ORIS MEI, ET CETERA</foreign>: Aldì cieli quele cosse le quale e' parlo, alda la terra le parole dela bocha mia. [22].</p>
	<p>XI. Como Moyses sì leçe al povolo de Israel questo libro de Uteronomini e sì ge insegna el cantico. [23].</p>
	<p>XII. Como Moyses, da po' che lo ave leçù e insegnà questo libro de Uteronomini cum el cantico al povolo de Israel, ello sì dé quello libro ai leviti e ali sacerdoti, i quale portava la archa del tabernaculo digando: «Tollì questo libro e metìlo dentro <hi rend="italic">dala archa</hi> del tabernaculo, da uno deli là del'archa del pato del segnore Dio vostro, açò che questo libro staga ive dentro in testimoniança contra de ti. E' so la toa contention, e sì so la toa testa durissima. Vivando mi e vignando come esso vu, vu avì fato sempre contencioxamente contra el segnore Dio. Quanto maoremente farì–vu quando e' serò morto? Debiè congregare a mi tuti li maore de nassimento per i vostri tribi e li dotore, ch'e' voyo parlare quisti sermon aldando illi. E sì chiamerò contra de illi el cielo e la terra». [24–28].</p>
</div2>

<div2>
<head>&lt;CAP. XXXII&gt;</head>
	<p>[X]III. Como Dio disse a Moyses: «Debi montare su questo monte el quale ha nome Abarim, del quale monte Abarim se passa sul monte el quale ha nome Nebo, el quale monte sì è in la terra de Moab contra la cità, de Jericho. E de su quel monte tu vederasi la terra de Canaam, la quale e' voyo dare ali fioli de Israel a possederla. E ti morirasi su quel monte Abarim». [48–49].</p>
	<p>[XI]III. Como Moyses per comandamento de Dio sì è montà su el monte Abarim, e sì guarda de là dal fiume Çordan la terra de Canaam, in la quale terra sì era le cità e la terra de promission. [48–49].</p>
</div2>

<div2>
<head>&lt;CAP. XXXIII&gt;</head>
	<p>[X]V. Como Moyses, inanço che 'l morisse, sì dé la soa beneditione al povolo de Israel sul monte Abarim. [1 ss.].</p>
</div2>

<div2>
<head>&lt;CAP. XXXIV&gt;</head>
	<p>[X]VI. Como Moyses, seando partìo dele campagne de Moab, andé sul monte Nebo sula cima del monte in uno luogo el quale se chiama Phasga, el quale sì è contra la cità de Jericho. E questo fo da po' che Dio ge have mostrà tuta la terra de Galaad infina a Dan, e tuto lo universo tegnire de Neptalim, e la terra de ffraim e de Manasse, e tuta la terra enfina al mare novissimo, e tuta la parte de austro, e la largeça deli campi de Jericho, cità de palme enfina a Segor. E da po' che Dio ge ave mostrà de su quel monte la terra de promission, digando Dio a Moyses: «Questa sì è la te<hi rend="italic">rra</hi> <hi rend="italic">de</hi>la quale e' çuré a Abraam, Ysaac e Jacob, digando: “Ala toa semença e' darò questa terra”. E ti, Moyses, sì ê veçùa questa terra cum li toi ochi, e no intreraxi in quella terra», da po' tuti quisti fati Moyses in quello medeximo luogo sì morì per comandamento de Dio, in lo conspeto del povolo de Israel. [1–5].</p>
	<p>[XVII]. Como Moyses seando morto vene portà dal povolo de Israel çó del monte Nebo in la valle dela terra de Moab per sepellirlo. [6].</p>
	<p>XVIII. Como Moyses homo de Dio sì vene sepelìo dal povolo de Israel in la valle dela terra de Moab contra la terra de Phegor. E no fo mai homo né femena che savesse cognoscere o' fosse la soa sepultura infina in lo presente dì. Moyses haveva cento e vinti anni quando el morì, e no perdé may la vista e may non se ge squassà alguno deli soi denti in bocha. [6–7].</p>
	<p>XVIIII. Como li fioli de Israel in la campagna de Moab pianse la morte de Moyses continuamentre trenta dì. E qui se compì el pianto de quilli che pianse Moyses. [8].</p>
	<p>XX. Como Eleaçar sumo sacerdoto, fiolo che fo de Aaron sumo sacerdoto, el quale Aaron fo fradelo de Moyses, per comandamento de Moyses cum li altri leviti e sacerdoti mete dentro dal'archa de tabernaculo el libro de Uteronomi, in lo quale libro sumariamentre se contene tuta la leçe e tuti li comandamenti de Dio e tute le soe gratie e tuti li gran signi e tuti li gran fati i quale fé mesier Domenedio quaranta anni a povolo de Israel in lo deserto. E sì ge contene in lo dito libro tute le beneditione le quale ha prometù Dio de dare a quilli che oserverà la soa leçe e li soi comandamenti. E sì ge contene tute le maleditione le quale ha prometù Dio de dare a quili che no oserverà li soi comandamenti e la soa leçe, segondo che se contene una gran parte in lo cantico <foreign lang="lat">AUDITE CELI QUE LOQUOR, AUDIAT TERRA VERBA ORIS MEI, ETC</foreign>. Drio la morte de Moyses no fo [propheta in Israel simele a Moyses], com el quale Dio favelava [a faça] a faça in tuti li soi segni e in tute le soe [meraveyose] cosse le quale fé Dio per le man de Moyses in la terra de Egypto a Pharaon e a tuti li soi servi per tuta la [universa] terra de Egypto cum la soa man robusta, e le gran meraveye che fé Moyses denanço dalo universo povolo de Israel.</p>
</div2>

<div2>
<head>GIOSUE'

&lt;CAP.I&gt;</head>
	<p>[I]. Como drio la morte de Moyses servo del signore Dio favelà Dio a Josuè fiolo de Num del tribo de <gap/>, el quale Josuè fo ministro de Moyses, e sì ge disse: «Moyses me servo sì è morto: lievate su et passa <hi rend="italic">el fiume Jordan</hi> [et tuto] el povolo com esso ti in la terra la quale e' darò ali fioli de Israel. Çascauno logo el quale chalcherà el vostro pè e' ve 'l darò segondo che disse a Moyses, Dal deserto de Libano enfina al fiume grande Eufrates tuta la terra deli Ethei infina al mare grande in contra el desmontare del sole serà el vostro termene, e 'l no ve noxerà alguna persona tuti li dì dela vita toa; segondo como e' fu cum Moyses e' serò cum ti, e sì no te lasserò e sì no te abandonerò. Confortate e debi essere homo robusto: tu dividerasi per sorte a questo povolo la terra per la quale io çurè ali toi pare de dargela. Confortate aduncha e debi esser molto robusto, açò che tu faci e sì guardi tuta la leçe la quale sì te comandà Moyses me servo, né no declinare da quella leçe né dala dextra parte né dala sinistra, açò che tu intenda tute le cosse le quale tu faraxi. No se parta el volume de questa leçe dala toa bocha, [ma debi] meditare in quello volume de dì e de note, açò che [tu façi] quelle cosse le quale sì è scrite [in quel] volume. In quella fià tu dreceraxi la toa via e sì la intenderaxi. E' te comando che tu te debi [conforta]re e essere robusto. No avere paura, imperçonde ch'e' son cum ti. E' son el to segnore Dio [e sì serò cum ti] là che tu anderaxi. [1–9].</p>
	<p>II. Come Josuè comanda ai principi del povolo de Israel che li debia andare per entro meço dele habitation del povolo de Israel; e sì ge comandé al povolo che li debia aparechiarse vituaria: «[Imperçonde che] drio tri dì vu passerì el fiume Çordan e sì entrerì a possidere la terra la quale el segnore Dio [vostro sì ve vole] dare». [10–11].</p>
	<p>III. Come Josuè sì favelà [cum una] parte del povolo de Israel, çoè cum el tribo de Ruben e cum el [tribo de Gad] e [cum meço el tribo de Manasse], el quale Manasse fo fiolo de Joseph [<gap/> e Ruben e] Gad fo fioli de Jacob; e sì ge disse: «Recordève dele parole che ve comandà Moyses fameyo de Dio, digandove: “El segnore Dio vostro sì v'à dado reposso e tuta la terra de Galaad”. Vostre mogliere e li vostri fioli e li vostri animale sì starà in quella terra de Galaad la quale sì ve dé Moyses de qua dal fiume Çordan. Debiè vu personalmente passare oltra el fiume Çordan cum le vostre arme denanço ali vostri fradeli, çoè essere li primi che passe el fiume Çordan cum le vostre arme denanço a tuto l'atro povolo de Israel; e fortemente debiè combatere per el povolo, donfin a tanto che anche illi habia reposso, e che li possa possedire la terra la quale el segnore Dio ge darà anche a illi. E po' vu retornerì in paxe in la' terra dela vostra possession, ad abitare, la quale terra sì ve dé Moyses fameyo del segnore Dio contra el levare del sole de qua dal fiume Çordan». Respoxe questa gente a Josuè: «Nu faremo tuto quello che tu axi dito, e sì anderemo in çascauno logo al quale tu sì ne manderasi. Segondo che in tute fe cosse nu fossemo obediente a Moyses, così te seremo obediente. Così sea Dio cum ti como el fo cum Moyses. Çaschauno che no te obedirà debia essere morto. Confortate e debi fare virilemente». [12–18].</p>
</div2>

<div2>
<head>&lt;CAP. II&gt;</head>
	<p>[IIII]. Como Josuè fiolo de Num, seando in la terra de Sethim, sì mandò dui homini del povolo de Israel exploratore, çoè dui homini spion, occultamente, e sì ge disse: «Andèvene e &lt;c&gt;o&lt;n&gt;siderè molto ben la terra e la cità de Jericho». [1].</p>
	<p>[V]. Como quilli dui homini spion andé in la cità de Jericho e sì arivà in la chaxa de una meretrixe la quale aveva nome Raab. La i recevé allegramente e sì ge dé albergo in caxa soa, e sì ge fé ogni cossa che ge besognava. [1].</p>
	<p>[VI]. Como el fo annuncià al re de Jericho che lo era vegnù dui homeni spion del povolo de Israel a devere explorare e a considerare questa note la cità de Jericho. [2]· [VII]. Come el re de Jericho sì mandó soi famigli a Raab meretrixe digandoge: «Mandame adesso quilli homini spion li quale sì è vegnù da ti e sì è intradi in chaxa toa per spiare e per &lt;c&gt;o&lt;n&gt;siderare tuta la mia terra».[3].</p>
	<p>[VI]II. Como Raab meretrixe abiandosse schuxà ali missi e famigli del re de Jericho digandoge che l'è ben vero che dui homuii forestieri sì era vegnudi in chaxà soa la note [ma che la no saveva<gap/>]«alo asserare dela porta dela cità sì ensì fora dela porta dela cità e [no so o' li voya andare: debiè corirge] drio che vu li açonçerì alo guado del fiume Çordan». E quilli missi per le parole de Raab andò de fora dala cità de Jericho inverso el fiume Çordan. In questo meço Raab sì aschoxe quisti dui spion in chaxa soa sul solaro e sì li coverse de stopa, açò che li no fosse trovà, e questo fé–lla per scamparli, che li no fosse morti. [4–6].</p>
	<p>VIIII. Como Raab meretrixe dixe a quilli dui homini spion: «E' cognosso che 'l vostro segnore Dio sì ve darà questa terra. Et imperçonde la vostra paura sì è vegnùa in tuti nu de questa terra. Nu avemo aldù dire como Dio seccà le aque del mare quando vu vegnissi de qua e che vu insissi dele terre de Egipto. E sì avemo aldù dire que vu avì fato ali dui re de Amoreorum, li quale stava de là dal fiume Çordan. Aldando queste cosse nu semo inspaurà, e sì è deslenguà el nostro core, e sì no n'è romaso spirito al vostro introito. El segnore Dio vostro sì è dio in cielo de sovra e sì è dio in terra de soto. Mo' debième çurare per lo vostro dio che cossì como e' v'ò fato misericordia, cossì simelmente me la debiè fare a mi. E sì me debià dare segno veraxio che 'l sea salvo me pare e mia mare e mei fradeli e mie serore e tuta la nostra roba, e che nu seamo tuti liberà da morte, quando el vostro dio ve darà questa terra». E quilli dui spion sì ge respoxe che tuto quello che la domandava ge serave fato, quando Dio ge averà data questa cità de Jericho. [8–14].</p>
	<p>X. Como Raab meretrixe chalò çó dele mure dela cità de Jericho cum una soga quilli dui spioni in quella medexima note de fora dala fenestra dela soa chaxa la quale se tegniva cum el muro dela cità. E sì ge disse: «Debiè andare inverso la montagna e debiè stare ive ascondù tri dì, açò che vu no ve inschontrassi en quilli che ve va cerchando per pigliarve». [15–16].</p>
	<p>[XI]. [Como quilli dui spion va su per la] montagna per conseyo de Raab per possere più seguramente retornare a Josuè. [22].</p>
	<p>[XII]. Como quilli dui homini spion sì è çonti denanço dal conspecto de Josuè, e sì ge dixe ordenàmente como Raab meretrixe li ha honorevolmente recevuti in chaxa e aschonduti e metùli de fora dala cità de Jericho de note per una fenestra de chaxa soa la quale se tegniva cum el muro dela cità, e sì ge dixe como li ha inpromesso de farge fare la gratia la quale ella sì g'à demandà. E po' sì ge dixe la granda paura la quale sì à el re de Jerico cum tuti i soi citadini. [23–24].</p>
</div2>

<div2>
<head>&lt;CAP. III&gt;.</head>
	<p>[XIII]. Como Josuè de note se levà su e sì fé movere tuto el povolo de Israel e sì se partì dela terra de Sethim e sì vene al fiume Çordan cum tuti li fioli de Israel, e sovra el fiume Çordan li stete tri dì. In cavo deli tri dì Josuè mandò comandamento per le habitation del povolo de Israel cum gran clamore, digando: «Quando çaschauno de vu sì vederà la archa del pato del nostro segnore Dio nostro e li sacerdoti dela schiata del tribo de Levi li quale porterà la archa, debiàve tuti levare e debiàla acompagnare denanço e de drio. Fra vu e la archa sì sea spatio de doa milia cubiti, açò che vu la possè vedere da lunçi, e che vu possà cognoscere per [qual via] vu debià entrare. E guardè ben che vu no ve approximè al'archa». E po' sì disse Josuè al puovolo: «Debiève sanctificare anchuo che doman Dio farà le meraveglie entro vu». [1–5].</p>
	<p>[XIIII]. Como Josuè comandà ali sacerdoti che li debia tòre la archa del pato de mesier Domenedio e portarla e andare denanço dal povolo de Israel. [6].</p>
	<p>[XV]. Como Josuè va oltra cum el povolo de Dio, da po' che ello ave ordenà ali sacerdoti che portasse la archa del pato de mesier Domenedio. [XVI]. Como qui tute le done e riche e povre e puti e pute va oltra drio la archa del pato del segnor Dio. XVII. Como qui va seguando tuti li principi deli tribu de Israel e tuti li più avantaçà homini de quilli tribu [la ar]cha del pato del segnore Dio. XVIII. Como qui li sacerdoti porta la archa del pato del segnore Dio denanço da tuto 'l povolo de Israel, homini e femene, piçoli e grande, e sì va tuti per passare el fiume Çordan per comandamento de Dio. XVIIII. Como Dio favela a Josuè e sì ge dixe: «In questo dì e' començerò exaltarte in lo conspecto de tuto 'l povolo de Israel,açò che li sapia che cossì como e' fu cum Moyses a quelo modo e' son cum ti. Debi dire e comandare ali sacerdoti li quale porta la archa del pato che, quando li entrerà cum la archa in lo fiume Çordan, che li staga firmi e no vaga né in qua né in là. E debi dire al povolo che li alda le parole del so segnore Dio. In questo vu saverì che serò el vostro segnore Dio vivente in meço de vui, a devere desperdere in lo vostro conspeto el Cananeo, lo Etheo, lo Eveo, el Ferreceo, Gergeseo, Amoreo e Jebuseo. Echo che la archa del pato del segnore Dio de tuta &lt;la terra&gt; sì anderà denanço da vu. Debi aparechiare dodexe homini del povolo, uno homo de çachaun tribo de Israel, li quale çaschauno de illi porte una pria: che quando el passerà el fiume Çordan li sacerdoti che porterà la archa del pato, debia essere metù soto le piante deli piedi de quilli sacerdoti queste dodexe priede. E sì vederà çachauno che la aqua del fiume Çordan se dividerà [lassando] via secha al povolo perché 'l possa seguramente passare». [7–13].</p>
</div2>

<div2>
<head>&lt;CAP. IV&gt;</head>
	<p>XX. Como quilli dodexe elleti, uno de çaschauno tribo de Israel per comandamento de Josuè porta dodexe prie sula spala al fiume Çordan. [8]· [XXI]. Como Josuè [assuna] quelle dodexe prie apresso ala riva del fiume Çordan. [9].</p>
	<p>[X]XII. Como qui li sacerdoti porta la archa del pato del segnore Dio. [10].</p>
	<p>[XX]III. Como qui el povolo de Israel tuto quanto, homini e femene, grande e piçoli, sì à passà a salvamento oltra el fiume Çordan. [11].</p>
	<p>[XX]IIII. Como qui li dodexe homini electi çaschaun del so tribo porta dodexe prie a Josuè toleste fora del fiume Çordan de quello medeximo logo in lo quale li sacerdoti aveva tenudo li soi pedi quando li portava oltra el fiume Çordan la archa del pato del segore Dio, quando la aqua del fiume Çordan se devixe in doe parte: de sovra romaxe alta e ferma ala forma de un muro, emperçonde che per la vertù de Dio la no posseva deschorere e sì staxeva ferma e alta al modo de un muro, e la parte de soto deschorse subitamente in lo mare Morto. E Josuè tolse quelle dodexe prie e sì le meté l'una sovra l'altra per una memoria, in uno logo che fi apellà Galgalis, e sì disse al povolo de Israel: «Quando li vostri fioli ne domanderà que vole significare queste dodexe prie, vu li amaistrirì de questo fato e sì ge dirì: “Quando el segnore Dio fé andare li nostri oltra el fiume Çordan,a quello modo el partì e sì seccò l'aqua del fiume Çordan, como el fé el mare Rosso quando el povolo de Israel se partì de Egipto”». Questo sì fo el primo dì de decembre. [14–25].</p>
</div2>

<div2>
<head>&lt;CAP. V&gt;</head>
	<p>XXV. Como Dio disse a Josuè: «Débite fare prie ala similitudine de corteli i quale [taglie], e debi circuncidere la segonda fiada el membro ali fioli de Israel». [2].</p>
	<p>XXVI. Como Josuè per comandamento de Dio circumcixe la pelle del membro desonesto a tuti li fioli de Israel la segonda volta in la terra Galgalis. [3].</p>
	<p>XXVII. Como Josuè cum tuto 'l povolo de Israel sì fé la pasqua al quartodecimo dì de março a vespero en la terra de Galgalis in le campagne de Jericho, e sì començà a magnare dele frute de quella terra; e po' l'altro dì che seguì li començò a magnare del pan açimo e dela polenta. Et incontenente ge manchà la manna quando li començà a ma– gnare dele frute de quella terra de Chanaam. [10–12].</p>
	<p>XXVIII. Como Josuè, seando in un campo de Jericho, levà li ochi e sì vete un agnolo in forma de un homo cum una spada nuda in man, e Josuè sì ge disse: «Si'7tu deli nostri o si'7tu deli nostri adversarij?». Respose lo agnolo: «E' non son deli vostri adversarij: anche sont–e' principo delo exercito del segnore Dio e sì vegno pur mo'». Josuè aldando queste parole sì se ençunichià cum gram reverentia in terra e sì adorò lo agnolo e sì ge disse: «Que vole parlare el me Segnore al so servo?». Respoxe lo agnolo: «[Descholça]te imperçò che questo logo in lo quale tu si' stà sì è sancto».[13–16].</p>
	<p>XXVIIII. Como Josuè per comandamento delo agnolo sì se descholça. [16].</p>
</div2>

<div2>
<head>&lt;CAP. VI&gt;</head>
	<p>XXX. Como Dio disse a Josuè: «La cità de Jericho sì sta asserà e fornìa per paura deli fioli de Israel, e nessuna persona no se ardisse de intrare né de ensire de quella cità. Echo, e' te ò dato in le man toe la cità de Jericho et el so re e tuti li homini forte de quella cità. Vu tuti homini da bataglia debiè circundare la cità ogni dì una fiada enfina a sie dì. A questo modo devì–vu fare che te dirò. El setimo dì li sacerdoti sì torà sete trombe le quale sì se usa de portare al iubilea, e questi sacerdoti anderà denanço dala archa del pato, e sete volte in quello dì vu circunderì la cità sonando li sacerdoti altamente, e tuto el povolo aldando sonare le trombe criderà ad alta voxe fortemente. E subitamente tuti li muri dela cità de Jericho sì ruinerà infina ali fondamenti. E subitamente çascauno de vu entrerà dentro dala cità da qual parte el vorà». [1–5].</p>
	<p>[XXX]I. Como Josuè sì chiama li sacerdoti e sì ge dixe: «Sete de vui porte la archa del pato denanço da tuto el povolo, e sete de vui sì [toglia] le sete trombe del jubileo, e sì vaga sonando denanço dala archa del pato del segnore Dio». E po' sì disse al povolo el modo che li deveva tegnire. [6–7].</p>
	<p>[XXX]II. Como tuto el povolo de Israel siegue la archa del pato del segnore Dio. [8].</p>
	<p>XXXIII. Como sete sacerdoti porta la archa del pato de Dio. [8].</p>
	<p>XXXIIII. Como sete sacerdoti va sonando forte e altamente le sete trombe del iubileo denanço dal'archa. [9].</p>
	<p>XXXV. Como Josuè cum tuto el povolo de Israel sei dì continuamente, ogni dì una fià, tacitamente circundava la cità de Jericho la quale sì stava appassà da paura del povolo de Israel. Et abiando Josuè dito forte e altamente, aldando tuto el povolo de Israel: «Debià cridare fortemente: “Dio sì ne à dà questa cità in le nostre man”», el disse po': «Sea schomunigada questa cità de Jericho e tute le cosse che sì è dentro da quella: solamente Raab meretrixe debia vivere cum tuti quilli de chaxa soa, imperçonde che la aschoxe li ambassaóre i quale e' aveva mandà a spiare le terre de promission». E po' sì disse al povolo: «Guardève che vu no toglià alguna cossa de quello che ve ò comandà da parte de Dio che vu no debià tòre, açò che vu no passà el comandamento de Dio, et açò che 'l no se conturbe el povolo de Israel e sì vegna per questo a essere peccaóre. Se caxo serà che vu abià oro, arçento o vaxi de brondo o ver de ramo o de ferro, queste sì fate cosse vegna consegrà al segnore Dio, e vegna reponù en li soi thesauri». [10–19].</p>
	<p>[X]XXVI. Como el setimo dì li sete sacerdoti sì va sonando forte e altamente denanço dala archa del pato, e sì circunda la cità de Jericho sete fià, segondo el comandamento de Dio, criando el povolo de Israel ad alta voxe. [20].</p>
	<p>[X]XXVII. Como la cità de Jericho chaçé tuta per terra al son dele trombe e al cridore del povolo, per vertù de mes&lt;ier&gt; Domenedio, salvo la chaxa de Raab meretrixe romase in pè, né no chaçì perché la aveva aschoxi li dui exploratore de Josuè. [20].</p>
	<p>[XX]XVIII. Como el povolo de Israel alcixe ogni persona dal piçolo infina al grande, e tuti li animale dela cità de Jericho, salvo che 'l no fo morta Raab meretrixe ne' algun de chaxa soa né del so parentà, né fatoge algun dano, imperçò che la aveva aschondù li exploratore, i quale mandà Josuè a spiare le terre de promission. [21].</p>
	<p>[XX]XVIIII. Como Josuè dixe a quilli dui homini spion, li quale el mandà a spiare le terre de promission: «Andèvene in la chaxa dela femena meretrixe e debièla menare qui da mi cum tute le soe cosse segondo che vu çurassi». [22].</p>
	<p>XL. Como quilli dui homini spion dixe a Raab meretrixe e a tuto el so parentà che li no abia alguna paura e che li debia vegnire ala presentia de Josuè. [23].</p>
	<p>XLI. Como Josuè receve aliegramente Raab meretrixe cum tuto el so parentà, perché la aschoxe in chaxa soa li dui homini spion che mandà Josuè. [23].</p>
	<p>XLII. Como Salmon, principo del tribo de Juda, el quale fo fiolo de Naason, tolse per soa legitima spoxa e mogliere Raab, la quale fo meretrixe in la cità de Jericho, e sì ave un fiolo de quella el quale ave nome Booç. [25; MATTH. I, 5].</p>
	<p>XLIII. Como Josuè sì fa priego a Dio che in lo conspecto de Dio sea meledeto quello homo el quale farà mai sulevare né edificare la cità de Jericho. [26].</p>
	<p>&lt;CAP. VII&gt; [XL]IIII. Como Josuè manda alguni homeni spion a spiare la cità de Hay, la quale sì è apresso Bethauen inverso oriente incercha le parte dela terra de Bethel, e sì ge dixe: «Debiè ascendere e spiare quella terra». [2].</p>
	<p>[XL]V. Como quilli exploratore, li quale fo mandè da Josuè, molto ben spia e contempia la cità de Hay cum el so terretorio. [2]· [XLV]I. Como l'è tornà a Josuè quilli spion li quale ello aveva mandà a spiare e a contemplare la cità de Hay cum lo so terretorio. E sì disse a Josuè: «No debia ascendere tuto 'l povolo a desfare questa cità de Hay: l'è suffitiente doa millia o trea millia homini a desfare ogni cossa. Perché dé tanto povolo esser conturbà contra quisti nostri pochi inimixi?». [3].</p>
	<p>[XLV]II. Como Josuè manda un capetanio cum trea millia homini armati a devere pigyare la cità de Hay e ruinarla. [4].</p>
	<p>XLVIII. Como el povolo dela cità de Hay sì è ensìi fora da là en contra quisti trea milia homini e sì li rompé e chaçòli via per força, e trenta sie homini fo morti deli trea milia e sì fo enchalçà dal povolo dela cità de Hay infina a Sabarim. Per la quale schonfita fo avanço del povolo de Dio quaxi moriva da paura. [4–5].</p>
	<p>XLVIIII. Como Josuè aldando che quisti trea millia homini del povolo de Dio era stà schonfiti dal povolo de Hay, per grandenissimo dolore el se straçò le veste del dosso cum li più antigi homini del povolo de Israel, e getosse la polvere sule teste per grande humilità. E Josuè dala maitina enfina a vespero stete ençunichion denanço dala archa de Dio, e sì chiamà a Dio digando: «Hoi me, hoi me! Segnor Dio, perqué à–tu conduto questo to povolo de qua dal fiume Çordan per darlo in le man deli Amorei? Mo' fossemo romaxi de là dal fiume segondo che nuy èremo in prima! O segnor mio Dio, que dont–e' dire veçando el povolo de Israel voltare le spale ali soi inimixi? Li Chananei aldirà questo fato e sì se assunerà cum tuti li altri habitaóre de questa terra, e sì ne circunderà e sì desfarà el nome nostro de sovra la terra».</p>
	<p>Respoxe messer Domenedio a Josuè: «Lièvate su, no 6casere più çó in terra! El povolo sì à peccà desobediando al mio comandamento. Uno del povolo sì à tolesto dele cosse schomunigà e sì le à aschoxe en li soi vasselli, e per questo peccà el povolo de Israel no porà stare né durare denanço dali soi inimixi. E' no serò più com esso vu donfin a tanto che vu no chaxa quellù che à fato questo male e che 'l sea morto incontenente, e no voy che 'l sea fra vu aguno schomonegà. Fà che da maitina tu geti le sorte sovra çaschaun tribo del povolo de Israel enfin a tanto che tu abi trovà quelù che à fato questo male. E cum tu lo abi trovà, fallo subitamente bruxare cum tuta la soa roba imperçonde che lo abia trapassà el comandamento del so segnor Dio». [6–15].</p>
	<p>L. Como Josuè diligentemente geta le sorte ordenatamente sovra tuti li dodexe tribi del povolo de Israel per voler trovate quellù che era schomunigà perché lo aveva envolà et aschoxa la roba schomonegà. [16].</p>
	<p>LI. <gap/> se 'l fa apresentare denanço e sì ge disse: «Fiol mio, dà gloria al Dio de Israel e confessa el to peccà, et debime demostrare que tu axi involà et in qual logo tu l'axi aschoxo». Respoxe questo Achor a Josuè: «Veramente e' ò molto peccà in lo conspecto de Dio de Israel. Io viti in la roba dela cità de Jericho un pallio de séa e doxento sicli de arçento e un çogyelo de oro de valore de cinquanta sicli cum gran desiderio, e tulsi questa roba. Lo arçento e' ò aschoxo soto terra; lo avanço de questa roba e' ò aschoxa per meço el me tabernaculo». [17–21].</p>
	<p>[L]II. Como Josuè sì à mandà a cavare per meço el tabernaculo de Achor, e sì à trovà soterà soto terra ogni cossa per ordene segondo che aveva manifestà Achor. [22].</p>
	<p>[LIII]. Como vene apresentà a Josuè tuto quello che Achor aveva involà e aschoxo soto terra denanço dal so tabernaculo. [23].</p>
	<p>[L]IIII. Como qui alguni per comandamento de Josuè sì entra in lo tabernaculo de Achor per pijare tuta la soa famegya cum tuta la soa roba per bruxarla per lo peccà che aveva fato el predito Achor. [23].</p>
	<p>[LV]. Como per comandamento de Josuè Achor fo menà de fora da tute le abitation del povolo cum tuti soi fioli e cum le soe fiole e cum tuto il so bestiame e cum tuta la soa roba, e tuti fo lapidà dal povolo e fóge getà sovra un grande monte de prie le quale se vede infina al dì prexente, e fo chiamà guel logo la valle de Achor; e po' fo bruxà el tabernaculo de Achor cum tuta la soa roba. Disse Josuè: «Achor, tu turbassi mi, Dio te turbe ti!». E po' subitamente el furore de Dio cessà dal povolo. [24–26].</p>
</div2>

<div2>
<head>&lt;CAP. VIII&gt;</head>
	<p>LVI. Como Dio parlà a Josuè e sì ge dixe: «No avere paura. Debi tòre cum ti tuta la moltitudene deli combatante e debie ascendere sula cità de Hay. Echo ch'e' te ò dà in le toe mane la cità de Hay et el so re cum tuto 'l so povolo: debige fare como tu fessi ala cità de Jericho et al so re. Tuta la robaria et tuti li a&lt;ne&gt;mali serà vostri». [1–2].</p>
	<p>LVII. Como Josuè sì va a metere campo ala cità de Hay, e sì dixe al povolo de Israel: «Quando nu seremo çonti ala cità, trent<hi rend="italic">a</hi> millia homini fortissimi de vu e ben armà la note staga in arguaito da una dele parte dela cità, no tropo lunçi dala cità. Mi cum lo avanço dela çente me apresenterò dal'altra parte dela cità, e como e' vederò ensire fora dela cità el so re cum tuto 'l povolo, subitamente e' volterò le spale cum tuta la çente che serà cum mi, mostrando de volere scampare per paura, como fé quili trea millia homini che scampà l'altro dì da questa cità de Hay. Questo no farò–gye per scampare: anche 'l farò–gye per redurli fora dela cità, e dala longa li penserà che scampe per paura como fo fato l'altra fiada, e sì me perseguirà; tuti drio mi subitamente enserì de aguaito e entrarì in la cità, che Dio ve la darà in le vostre man. Incontanente bruxarìla, e debiè fare tuto questo che ve comando. E' me volterò contra li inimixi e 'l no serà alguno che possa scampare dale nostre man». [3–8].</p>
	<p>LVIII. Como seando in aguayto quilli trenta millia fortissimi homini da una dele parte dela cità de Hay, segondo che aveva ordenà Josuè, ello enstesso vene palexemente cum lo avanço del povolo de Israel ala cità, e sì se meté in fuga per trare fora dela cità de Hay el so re cum tuta la soa çente como se conten de sovra. [9].</p>
	<p>LVIIII. Como Josuè cum lo avanço del povolo de Israel sì schonfisse el re dela cità de Hay cum tuto 'l so povolo, e tuti fo morti salvo cha 'l re che fo prexo. E quilli trenta millia homini che era stadi in aguayto entrà entro dala cità e sì alçixe homini antigi e femene e fantolini: no ge lassà creatura viva, et po' bruxà la cità per comandamento de Josuè. E po' se vene a catare el re de Hay cum tuta la soa çente, ch'era ensìi fora perseguitando Josuè. E per comandamento de Dio Josuè alçà el braço cum el schudo e may no arbassà el braço donfin a tanto che 'l no fo morta ogna çente, salvo cha 'l re. Dodexe millia homini fo morti in quel dì. [10–18].</p>
	<p>[LX]. Como seando bruxà la cità de Hay e morta tuta la çente salvo cha 'l re, el povolo de Israel se partì infra sì tuta la roba de quella cità cum tuto 'l bestiame. [19].</p>
	<p>[LX]I. Como el te dela cità de Hay vene apresentà ligà e prexo denanço a Josuè. [23].</p>
	<p>[LX]II. Como Josuè fe apichare per la gola el re dela cità de Hay e sì 'l fé stare sula forcha dala maitina infina al vespero. [29].</p>
	<p>[LX]III. Como Josuè fé despichare çó dela forcha el re dela cità de Hay, e sì 'l fé portare denanço dala porta dela soa cità de Hay la quale ello aveva fata brusare, e sì ge fé per despresio getare una grandissima moltitudene de prie adosso, le quale se vede infina in lo dì presente. [29].</p>
	<p>LXIIII. Como Josuè sul monte de Ebal sì edifichà uno altaro a mes&lt;ier&gt; Domenedio de priede le quale no era stà tochade cum ferro segondo che g'avea ordenà Moyses servo de Dio, e sovra dele prie de quello altaro el scrisse el quinto libro dela Bibia el quale sì à nome de Uteronomium, in lo quale libro Moyses recordà e sì recapitolà al povolo de Israel tuta la leçe de Dio, e tuti li gran signi e li gran fati che Dio aveva fato in Egypto et in lo mare Rosso et in lo deserto per spatio de quaranta agni, e po' sì ge arecordà tute le benedicione e le maleditione e altre cosse, segondo che se contene in quello libro de Uteronomium. E po' su quello altaro Josuè offerse sacrifitio al segnor Dio. [30–31].</p>
	<p>LXV. Como Josuè, da po' che lo ave fato sacrifitio sulo altaro a mes&lt;ier&gt; Domenedio e che lo ave benedeto el povolo de Israel, ello leçe quello libro el quale ello aveva scrito denanço da tuta la moltitudene del povolo infra el monte de Gaçarim et el monte de Ebal. [32–34].</p>
</div2>

<div2>
<head>&lt;CAP. IX&gt;</head>
	<p>LXVI. Como el povolo dela cità de Gabaon, aldando que aveva fato de male el povolo de Israel a quilli dui re de là dal fiume Çordan, çoè Seon re de Esebon e a Og re de Bassan, e li gran fatti che li aveva fatto in Egypto, pensà cautamente de scampare soa vita e de no essere morti e desfati da Josuè e dali principi del povolo de Israel, e sì ge disse fiticiamente: «Nu semo toy servi e sì vegnimo da lunçi paese ala gratia e ala benedicione del vostro Dio e de vu. Quando nu se partissimo da caxa nostra le nostre vestimente e le nostre chalçamente sì era tute nove, mo' sì è–lle tute straçà; li nostri sachi sì era novi, mo' sì son tuti straçati; li utri dal vino, quando nu se partissimo da chaxa sì era novi, mo' sì son tuti forati e guasti; el nostro pan sì era frescho, mo' sì è–llo tuto muffo e desfato per tanto longo tempo e longa via. Nu sì volemo essere vostri servi, pure che vu abià misericordia de nu. Avemo entendù en le nostre terre li gran fatti che vu avì fato: imperçonde nu se recomandemo a vu».</p>
	<p>Iosuè cum li principi, creçando che li fosse de lunçi paese e che li dixesse la verità, li ave çurà tuti quanti per lo so Dio de Israel che li habiterave en fra del povolo de Israel sença danno e perigolo. Queste sì è le nome dele soe cità: Gabaon, Caphyra, Bereth, Cariathiarim. Li no disse la verità a Josuè né ali principi del povolo de Israel. Queste quatro cità sì era dele terre de promission e sì era apresso dela terra de Galgala, in la quale terra si era reduto Josuè cum tuto 'l povolo de Israel. Questo povolo de Gabaon tolse tuti quilli drapi e sachi straçà e scarpe rotte e utri antigi e pan duro e muffo per dare a intendere a Josuè e ali principi che li fosse vegnù de longe parte per scampare soa vita. [3–18].</p>
	<p>[LX]VII. Como el povolo de Israel, aldando che quisti Gabaoniti sì era dele terre de promission, començò fortemente a murmurare insembre per che caxon Josuè e li principi avesse fato gratia a quello povolo de Gabaon, e sì andò da Josuè e dali principi e sì ge dixe como quisti si è dele terre de promission. Josuè ge respoxe: «Li disse che li era de lonçi parte: nu ge avemo çurà e promesso per lo nostro Dio de Israel e per la nostra fé che li no averà male nessun: e cossì volemo atendere açò che no siamo perçuri. Mo', per la boxia che li à dito, li serà nostri servi e sì serà deputà a tagliare le nostre legne et a portare la aqua continuamente». [18–21].</p>
	<p>[LXV]III. Como Josuè reprende li Gabaoniti li quale sì era vegnùi da ello e dali principi de Israel cum quelle vestimente et altre arnixe straçà a demandarge paxe e misericordia fraudolentemente digando che li era de lonçi paexe. Respoxe li Gabaoniti: «Nu toi servi aldissimo dire como el segnore Dio vostro aveva promesso a Moyses che 'l ve darave tute queste terre e sì desperderave tuti li abitaóre de queste nostre terre. Imperçonde nu se consegyassemo de provedere ala vita nostra in questo modo. Nu semo vostri servi: debiè fare de nu quello che ve pare iusto».</p>
	<p>Respoxe Josuè: «Vu serì sempre portaóre de aqua e tagliaóre de legne en ministerio et in uso dela chaxa del nostro segnore Dio e de tuto 'l povolo continuamente: e per questo modo vu porì vivere fra nuj perché e' ve l'avemo promesso in lo nome del nostro segnore Dio». Et a questo pato li romaxe continti. [22–27].</p>
	<p>[LXVII]II. Como li Gabaoniti tagya legne ala selva e porta l'aqua in cotidian servixio dela caxa de Dio e de tuto l'altro povolo de Israel. [27].</p>
</div2>

<div2>
<head>&lt;CAP. X&gt;</head>
	<p>[LXX]. Como el re Adonise&lt;de&gt;ch re de Jerusaem abiando [aldù] che Josuè aveva prexa e morta tuta la çente e li dui re de Jerico e de Hay, e po' avea bruxà e ruvi&lt;n&gt;à quelle doe cità, lo ave grandenissima paura che 'l g'entravegnisse quella medesima cossa a ello; e considerando che 'l povolo dela cità de Gabaon sì era acordà e apateçà cum Josuè e cum el povolo de Israel, ancora ave–lo maore paura, imperçonde che Gabaon sì era una cità regale e la maore e la più possente de tutte le terre de quella contrà: e per questa caxon lo ave più temança e sì mandò ambassaóre al re Hona, re de Ebron, al re Faran, re de Jherimoth, al re Japhie, re de Lachis, al re Dabir, re de Eglon, digandoge: «Debiè vegnire, vu quatro re, da mi cum ogni fornimento da combatere. E seamo nu cinque re coligà ensembre e andemo tuti cinque a combatere la cità de Gabaon, imperçonde che la è acordà cum Josuè e cum li fioli de Israel». [1–4].</p>
	<p>LXXI. Como cinque re cum tuto el so resforço si à metù campo intorno la cità de Gabaon perché la era colegià cum Josuè e cum el povolo de Israel. El primo re fo Adonisedech, el segondo re fo Hona, el terço re fo Faran, el quarto re fo Iaphie, el quinto e lo ultimo re fo Dabir. Questi re &lt;fo&gt; dele terre deli Amorrei, dela provincia de Canaan. [5].</p>
	<p>LXXII. Como el povolo dela cità de Gabaon, seando assidià dali sovrascriti cinque re deli Amorei, manda soi citaìni ambassaòre in la terra de Galgala a Josuè et al povolo de Israel, e sì ge dixe: «No tardare e no debi retrahare le toe mane dalo alturio deli toi servi. Ascendi tosto da nu e liberane e dà secorso a nu toy servi, imperçonde che 'l n'è vegnù sovra de nuy tuti li re deli Amorei i quale habita in le montagne». [6].</p>
	<p>LXXIII. Como subitamente Josuè, abiando aldù li ambassaóre del povolo de Gabaon, no tardà niente: el se partì dela terra de Galgalis e sì andé cum tuta la moltitudene dela soa çente armà, homini fortissimi, in alturio del povolo de Gabaon. [7].</p>
	<p>LXXIIII. Como Dio favelà a Josuè, e sì ge dixe: «No avere paura. E' te ho dà tuta quella çente in le toe man. El no te porà resistere alguno de quella çente».[8].</p>
	<p>LXXV. Como Josuè subitamente se partì dela terra de Galgalis, e tuta la note non fé altro che vignire cum el so exercito, e çonse ala cità de Gabaon e sì assaltò quilli cinque re cum tuta quella soa [gran] çente, e sì li meté tuti in rota. Domenedio sì li conturbà dala faça del povolo de Israel e s'i meté in fuga scampando infina a Maceda. Josuè li perseguiva per la via che se va a Batheron. Scampando quilli cinque re cum tuta la soa çente, mesier Domenedio fé caçire sovra de quili cinque re e dela soa çente prie de tempestà grandenissime, per le quale prie de tempestà tropo pì çente fo morta che no fo morta de gladio dali fioli de Israel. Questa batagya fo tuto el dì sequente: aproximandoxe ala note, perqué ancora no era schonfita in tuto quella çente, Josuè comanda al sole che 'l no stramonte e che 'l no se muove de contra Gabaon, e sì comanda ala luna che no se mova de contra la valle de Haylon; e al so comandamento stete el sole e la luna fermà in cielo e no andé ne in qua né in là per lo spatio de un dì, et in questo meço fo prexa e morta tuta quella çente, e may non fo pì longo dì né inanço né da po'. [9–14].</p>
	<p>LXXVI. Como quilli cinque re scampà dal campo e sì se aschoxe in una speloncha dela cità de Maceda. E questo fo veçando alguni dela çente de Josuè. [16].</p>
	<p>LXXVII. Como el fo annuncià e dito a Josuè che li cinque re sì era aschoxi in la speloncha dela cità de Maceda. Subitamente Josuè comandà ali soi compagni che li devesse metere sassi grandenissimi ala bocha dela speloncha e passarli dentro e meterge per guarda homini endustrioxi che guardasse la bocha dela speloncha, che li no scampasse. [17–18].</p>
	<p>LXXVIII. Como per comandamento de Josuè el vene apassada la bocha dela speloncha dela cità de Maceda in la quale se aschoxe quilli cinque re dele terre deli Amorei, e sì ge fo metù bone guarde ala bocha dela speloncha açò che li non possesse ensire fora. [18].</p>
	<p>LXXVIIII. Como Josuè sì à comandò al povolo de Israel che li debia perseguire li inimixi e no lassare alguna persona viva. [19–20].</p>
	<p>LXXX. Como Josuè comanda al povolo de Israel che incontenente debia avrire la bocha dela speloncha in la quale era aschoxi quilli cinque re deli Amorei, çoè Adonisedech re de Jerusalem, Onam re de Ebron, Pharan re de Jerimoth, Japhie re de Lachis e Dabir re de Eglon, e sì debia trare fora dela dita speloncha questi cinque re, e menargeli denanço ala soa presencia. [22].</p>
	<p>LXXXI. Como el vene trati fora dela speloncha quisti cinque re. LXXXII. Como el povolo de Israel sì à presentà a Josuè quilli cinque re. [23].</p>
	<p>LXXXIII. Como Josuè comanda a tuti li principi del'exercito del povolo de Israel che debie chalchare cum li piedi sul colo a quisti cinque re. E po' disse Josuè a quilli principi: «Non ve temì e no abiè paura. Confortève e debiè essere robusti. Cossì farà mesier Domenedio a tuti li vostri inimixi i quale combaterà cum vuj». [24–25].</p>
	<p>[LX]XXIIII. Como Josuè alcixe cum le soe mane quilli cinque re, e po' sì comandà che li fosse apichà per la gola cossì morti. [26].</p>
	<p>[LX]XXV. Como quilli cinque re, seando schanà, fo apichà per la gola su cinque trave, e sì stete apichà enfia ala hora del vespero. [26].</p>
	<p>[LX]XXVI. Como ala hora de vespero quilli cinque re fo despicà de su quilli cinque trave per comandamento de Josuè. [23].</p>
	<p>[LXXX]VII. Como per comandamento de Josuè fo ghetà dal povolo de Israel quilli cinque re morti in la speloncha en la quale li se aschoxe quando li era vivi, e po' fé metere e aserare la bocha de quella speloncha de saxi grandissimi, i quale sassi sta denanço dala bocha de quella speloncha infina al presente dì. [27].</p>
	<p>LXXXVIII. Como Josuè cum lo so exercito deli fioli de Israel in quello medesimo dì pigyà la cità de Macedan. Ello cum le soe man alcixe el re de Macedan. E possa ello cum tuto el so exercito alcixe tuta la çente dela cità de Macedan, dal grande infina al piçolo. [28].</p>
	<p>LXXXVIIII. Como Josuè cum li fioli de Israel, abiando morto el re de Macedan e schonfita tuta la çente soa in campo, e po' per força pigiata quella cità de Macedam e morti tuti li habitaóre de quella terra, pigyà per força la cità de Lebna e sì alcixe el so re e tuto el povolo de quella terra de Lebna dal grande infina al piçolo. [29–30].</p>
	<p>LXXXX. Como Josuè cum el so exercito, habiando prexo per força la cità de Lebna e morto el re cum tuta la soa çente, prexe la cità de Lachis per força et non lassà in quella cità alguna creatura viva. [31–32].</p>
	<p>LXXXXI. Como Josuè alcixe el re de Gaçer cum tuta la soa çente, el quale re sì era vegnù in alturio del re Lachis. [33].</p>
	<p>[LX]XXXII. Como Josuè cum el so exercito prexe per força la cità de Eglon e no ge lassà creatura che non fosse morta. [34–35].</p>
	<p>[LX]XXXIII. Como per força Josuè prexe la cità de Ebron, e simelmente como lo aveva fato ale altre cità, così el fé a questa: el no ge lassà creatura viva. [36–37].</p>
	<p>[LXX]XXIIII. Como Josuè cum tuto el so exercito per força sì prexe la cità de Dabira e sì la guastà tuta e sì alcixe el so re cum tuta la çente: no ge lassà creatura viva como lo aveva fato ale atre sovrascrite cità. El no lassà cità in montagna né a meçodì né ala pianura che 'l non consumasse e che 'l no alci&lt;de&gt;xe li re e tuta la çente de quelle cità. La provincia de Asedoth cum tuti li soi re, da Cades de Barna enfina a Gaça, tuta la terra de Gessen enfina ata terra de Gabaon, tuti li re e tuta la çente de quelle terre el prexe per força e no ge lassà creatura che non fosse morta dal piçolo infina al grande. E po' guastà tute quelle cità. E possa retornà cum tuto el povolo de Israel in le forteçe de uno logo che se chiamava Galgala. [38–43].</p>
	<p>[LXX]XXV. Como Josuè retorna vitorioso cum tuto 'l povolo de Israel, e sì va in Galgala. [43].</p>
</div2>

<div2>
<head>&lt;CAP. XI&gt;</head>
	<p>LXXXXVI. Como Jabin, re de Assor, aldando la destrucione che aveva fato Josuè de cotante cità, e la ocisione de tanti re e de cotanto milia povolo de quelle cità e la grande crudeltà, pet paura che 'l no fosse fato a ello e ala soa provincia, el mandò ambassaóre a Jobab re de Adon e al re de Semeton, a re de Acsach e a tuti li re de aquilon, li quale habitava ale montagne e ala pianura e contra el meçodì in la terra de Cencroth, e ali re dela pianura e dela region de Dor apresso el mare, e ali re deli Cananei che stava in oriente e in occidente e deli Amorei e deli Ethei e deli Ferecei e deli Jebusei che stava ala montagna e deli Evei che habitava ale rayxe del monte de Hermon, in la provincia de Masphe, che tuti quisti re cum tuta la soa çente vegnisse e fosse de compagnia cum ello a defenderse da Josuè e dal povolo de Israel ala morte e ala destrucion de Josuè e del povolo de Israel. [1–3].</p>
	<p>&lt;LXXXXVII&gt;. Como li ambassaóre de Jabin re de Assor fa la soa ambassà a tuti li re sovrascriti, e tuti fo molto contenti de fare ogni cossa che conseyà el re Jabin per defension de quilli paexe. [1–3].</p>
	<p>LXXXXVIII. Como vintiquatro re dele sovrascrite terre vene çascauno cum la soa çente da pè e da cavalo, homini da arme che segondo el maistro dele Ystorie scholastiche fo trexento millia homini da arme e doa millia carri. E segondo la Bibia, in lo libro de Josuè al'undecimo capitolo: <foreign lang="lat">EGRESSIQUE SUNT OMNES CUM TURMIS SUIS, POPULUS MULTUS NIMIS SICUT ARENA QUE EST IN LITTORE MARIS, EQUITATUS ET CURRUS IMMENSE MULTITUDINIS; CONVENERUNTQUE OMNES REGES ISTI IN UNUM AD AQUAS MERON, UT PUGNARENT CONTRA ISRAEL, ET CETERA</foreign>. Li ensì tuti, çoè tuti li sovrascriti re, cum le soe çente, tropo gran povolo, segondo che sì è el sabion in lo lìo del mare, chavalaria e charri de tropo grande multitudene; e tuti quisti re se convene in una cossa ale aque de Meron per combatere contra el povolo de Israel. [4–5].</p>
	<p>LXXXXVIIII. Como Josuè favela a mesier Domenedio sovra el fato de tanta millia çente che g'è vegnùa sovra de ello e sovra del povolo de Israel. E mesier Domenedio ge responde: «No avere paura de questi. Domane in questa hora e' darò tuti quisti a essere in lo conspecto del povolo de Israel. Fà che 'l sea sgarratà tuti li soi cavali, e fà brusare tuti li soi charri».[6].</p>
	<p>[C]. Como Josuè, per confortare el povolo de Israel ge dixe tute quelle parole le qualle ge à parlà mesier Domenedio de fare de quella enfedele moltitudine. [6].</p>
	<p>[CI]. Como Josuè cum el povolo de Israel, per voluntà e per lo alturio de mesier Domenedio schonfisse tuta quella infinita multitudene de çente, e sì enchalcà quilli che muçava enfina a una terra grande la quale aveva nome Sidon, e sì li inchalçà ancora mo' enfina ale aque de Maserephoth e enfina al campo de Masphe, el qualle sì è zue ala orientale parte, e tuti fo schonfiti e morti, per tal modo che 'l no se trovasse may alguno de quella çente. [7–8]. CII. Como Josuè per comandamento, de Dio fa sgarlatare tuti li cavali de quella grandenissima enfinita çente schonfita e morta. [9].</p>
	<p>CIII. Como per comandamento de Dio Josuè fa bruxare tuti li charri de quella çente. [9].</p>
	<p>CIIII. Como Josuè cum el povolo de Israel sì va assunando per sul campo dela bataya tuta la roba de ogni condicion, la quale fo deli soi inimixi.[14].</p>
	<p>CV. Como Josuè cum el povolo de Israel qui mena via tuta la grandenissima moltitudine de bestiame da magnare, el quale aveva menà cum sì li soi inimixi. [14].</p>
	<p>[C]VI. Como Josuè cum el povolo de Israel, habiando per la voluntà e per lo alturio de Dio habù quella grandissima victoria contra tanta moltitudene de çente, el vene cum tuto el povolo intorno la cità de Asor e sì la prexe per força e sì alcixe el re e tuta quella çente de quella cità, e sì no ge lassà persona viva: segundo che lo avea fato questa ocixion el robà la cità e po' sì la fé tuta ardere e desfare. Questa cità Asor antigamente, fra tuti li altri regname, questa fo la principale. [10–11].</p>
	<p>[C]VII. Como Josuè cum el povolo de Israel alcixe tuto 'l povolo de Enachim, çente grandissima e fortissima, li quale habitava sule montagne de Hebron e de Dabir e de Enab e de Juda, e sì no ge lassà alguna persona viva de quella schiata, e po' robà e bruxà tute le soe cità como lo aveva fato ale altre cità denanço, salvo che 'l no fé dano alguno a cinque cità de quella çente Enachim, zoè a Gaça, a Geth, a Açotho, a Aschalon e a Accaron, le quale cinque cità romaxe sença dano cum li soi citadini. [21–22].</p>
	<p>[C]VIII. Como Josuè fa brusare tute quelle cità de quella çente de Enachim, le quale cità l'aveva prexo per força e robà, dale sovrascrite cinque cità in fora, le quale ello lassò stare cun li soi habitaóre. [21–22].</p>
	<p>[C]VIIII. Queste sì è quelle cinque cità le quale lassà Josuè cum li soi habitaóre sença dano alguno: Gaça, Geth, Açoto, Aschalon, Accaron. Tute le altre cità de qua e de là dal fiume Çordan fo prexe per força, e po' fo robà, e la maore parte fo bruxà e deruinà, e morti tuti li re e tuta la çente che habitava in quelle cità, dal piçolo infina al grande, sì en montagna qual in pianura, salvo cha queste cinque cità e la cità de Gabaon cum li soi citaìni, i quale vene da Josuè a domandare misericordia, e per questo li romaxe amixi de Josuè e del povolo de Israel. [21–22].</p>
</div2>

<div2>
<head>&lt;CAP. XII&gt;</head>
	<p>CX. Quisti sì è trenta tri re li quale fo desfati dali fioli de Israel. Seon re deli Amorei et Og re de Basan fo desfati e morti in lo tempo de Moyses. Li altri trenta uno re fo desfati e morti al tempo de Josuè. [1–8].</p>
	<p>CXI. Quisti sì è le nome de quisti undexe re li quale fo desfati e morti al tempo de Josuè: el re de Jericho, el re de Achi, el re de Jerusalem, el re de Hebron, el re de Jerimoth, el re de Lachis, el re de Eglon, el re de Gaçer, el re de Dabir, el re de Gader, el re de Herma. [9–14].</p>
	<p>CXII. Queste sì è le nome de quisti diexe re li quale fo desfati e morti simelmente al tempo de Josuè: el re de Heteth, el re de Lebna, el re de Adolam, el re de Macheda, el re de Bethel, el re de Thaphua, el re de Aser, el re de Affech, el re de Saron, el re de Madan.[15–19].</p>
	<p>CXIII. Queste sì è le nome de questi diexe re i quale fo desfati e morti simelmente al tempo de Josuè: el re de Aser, el re de Acsaph, el re de Themach, el re de Maggedo, el re de Cades, el re de Jachanan e de Carmelo, el re Dor dela provincia de Dor, el re de Semeron, el re dele çente de Galgal, el re de Tersa. Quisti trenta uno re fo tuti desfati e morti cum tuta la soa çente dal grande infina al menore, e brusà e desfate tute le soe cità, per le man de Josuè e del povolo de Israel, de là dal fiume Çordan e per montagna e per pianura drio la morte de Moyses. E queste terre Josuè partì e sì dé in possession ali tribi de Israel, a çascauno tribo la soa parte segondo che comandà mesier Domenedio. [19–24].</p>
</div2>

<div2>
<head>&lt;CAP. XIII&gt;</head>
	<p>[C]XIIII. Como Dio parlà cum Josuè e sì ge dixe: «Tu si' fato vechio e antigo, la terra sì è largissima e sì è abandonà perché la no è ancora divisa per sorte. Debila partire entro li fioli de Israel: e' voyo che la sea soa heredità; segondo che te ò comandà debila partire en nove tribi e meço. Al tribo de Ruben e al tribo de Gad e ala mità del tribo de Manasse fiolo de Joseph no ge dare parte alguna, imperçò che Moyses sì ge dé le soe parte oltra el fiume Çordan, le terre de Galaad e de Basan che fo de Seon re deli Amorei e de Og re de Basan. Al tribo de Levi no ge dare parte alguna né possession, ché voyo che li sacrificij e le offerte debia esser soe, e voyo mi essere soa heredità». [1–14].</p>
</div2>

<div2>
<head>&lt;CAP. XV&gt;</head>
	<p>[C]XV. Como i fioli de Juda, çoè el tribo de Juda, vene da Josuè in la terra de Galgala, intendando che mes&lt;ier&gt; Domenedio g'avea dito che 'l devesse per sorte partire le terre de promission in li fioli de Israel. E Josuè ge dixe tuta la entencion de mesier Domenedio sovra questa partixon. [1–12].</p>
</div2>

<div2>
<head>&lt;CAP. XIV&gt;</head>
	<p>[C]XVI. Como in la terra de Galgala Caleph fiolo de Jephone del tribo de Juda vene da Josuè e sì ge disse: «Tu cognosci quello che disse el segnore Dio a Moyses homo de Dio in la terra de Cades de Barna de ti e de mi. Io aveva quaranta anni quando Moyses fameyo de Dio me mandà de Cades Barne a considerare la terra de promission. Io ge anunciè quello che me parea la verità. Li altri che vene cum mi enspaurì el cuore del povolo. Nientemente e' seguì el me segnore Dio. Moyses çurà in quello dì digando: “E' te darò per possession eternalmente a ti e a toi fioli la terra la quale sì ha calcà el to pè, imperçonde che tu axi seguìo el me segnore Dio”. El me segnore Dio sì me ha concesso la vita segondo che 'l me impromesse: infia in lo dì presente l'è quaranta cinque anni che Dio parlà quella parola a Moyses, quando el povolo de Israel andava per la solitudine. Io ho anchuo octantacinque anni. Io sum cossì valente como lo [era in quello tempo quando io fui mandà esplorare la terra de promissione [<gap/>la quale jo aveva in quello tempo]. Aduncha debime dare questo monte el quae me promesse el segnore Dio, aldandoti, in lo quale sì sta Enachim, çoè homini grandissimi e fortissimi de persona, e sì ge sta cità grande e piene de municion. Forsi mo' Dio serà cum mi e sì desfarò quella çente segondo che Dio me promesse».</p>
	<p>In quella fiada Josuè benedisse Caleph e sì ge dé la terra de Hebron in possession enfina in lo presente dì, emperçonde che lo aveva seguìo el segnore de Israel. La terra de Hebron in prima aveva nome Cariatharbe. In quel tempo cessà la terra dele bataye. [6–15].</p>
	<p>CXVII. Como Josuè sì eleçe tri homini de çascauno tribo, li quale savesse molto ben mesurare e apertegare, e sì manda quisti homini a mesurare e apertegare tuta la terra de promission. E sì eleçe diexe homini de çascauna tribu sufficientissimi sovrastante a quilli che pertegava e che mesurava la terra de promission, li quale devesse molto ben considerare e scrivere ogni cossa per ordene. E sì comanda Josuè a quilli che devea pertegare e a quilli che sì era sovrastante a devere fare apertegare e amexurare che li non fesse çascauna parte tanti campi, anche devesse ben considerare segondo la bontà dela terra, imperçonde che 'l vale molte fiade più diexe campi de bona terra che no vale cento campi de cativa terra, e questo sì è la verità. CXVIII. Como qui vene mesurà e apertegà la terra de promission in sete parte. CXVIII&lt;I&gt;. Como in cavo de sete mexe el retorna a Josuè quilli pertegaóre e quilli sovrastante li quale sì aveva mesurà e descrita tuta la terra de promission in sete parte, e sì apresenta a Josuè i libri dela partixon e dela descretion. CXX. Como Josuè sì pronuncia a sete deli tribu de Israel la parte che ge tocha a çaschauno de illi dele terre de promission.</p>
</div2>

<div2>
<head>&lt;CAP. XV&gt;</head>
	<p>CXXI. Como Josuè sì dà e sì conferma a Caleph fiolo de Jephone del tribu de Juda la terra de Hebron cum tute le soe pertinencie in perpetuale possession a ello e a tuti quilli che descenderà da ello.[13].</p>
	<p>CXXII.Como Caleph fiolo de Jephone alcixe tri homeni fortissimi e grandissimi de persona dela schiata de Enach dela terra Cariatharbe, çoè della terra de Hebron, quando lo have prexo questa Hebron per força: el primo haveva nome Sefai, el segundo aveva nome Ethayman, el terço aveva nome Tholmai, tuti tri dela schiata de Enach. [14].</p>
	<p>CXXIII. Como Caleph fiolo de Jephone, habiando prexa la cità de Hebron e morto cum le soe man Sesai, Ethayman e Tholmai, sì andé cum la soa çente asidiare un'altra cità la quale haveva nome Dabir, la quale aveva nome en prima Cariathsepher, çoè cità de letere. Et abiando metùo el campo e lo asidio intorno questa cità Dabir, Caleph tolse una soa fiola la quale sì ave nome Axa. E sì disse, aldando tuta la soa çente: «Quellù che pigyerà questa cità Dabir per força, e' ge darò questa mia fiola Axa per soa mogyere». [15–16].</p>
	<p>CXXIIII. Como Othoniel fiolo de Ceneç fradelo de questo Caleph fiolo de Jephone del tribo de Juda, cum quella çente combaté la cità de Dabir e per força, e sì la prexe aldando che quellù che pigyasse quella cità haverave per mogyere Axa fiola de Caleph so fradelo. Caleph e Othoniel sì fo fradeli da parte de mare, e fo fioli de du pare. Caleph aveva octanta cinque anni e Othoniel era çovene.[17].</p>
	<p>CXXV. Como Caleph sì dà Axa soa fiola per mogyere a Othoniel so fradelo perqué l'aveva prexo la cità de Dabir per força: e qui questo Othoniel sì spoxa Axa. [17].</p>
	<p>CXXVI. Como Othoniel dixe a Axa soa moyere che debia demandare per dota a Caleph so pare uno campo de terra el quale sì habia el fiume da un cavo e dal'altro. [18].</p>
	<p>CXXVII. Como Caleph sì mena e sì acompagna Axa soa fiola, mogyere de Othoniel so fradelo, ala cità de Dabir, la quale el ge aveva dà in dota; e ella cavalcando e sentando su un aseno schomençà a suspirare incontra de Caleph so pare, et ello ge dixe: «Que hê–tu?». Ella respoxe: «Pare, dàme la toa benedicione: tu me axi dà una terra australe e secca, dàme una terra la quale habia aqua». E questo disse–la per enformacion de Othoniel so marìo. In quella fià el ge dé de fora dala cità Dabir un campo el quale sì aveva un fiume da un cavo e dal'altro. [19].</p>
</div2>

<div2>
<head>&lt;CAP. XVII&gt;</head>
	<p>CXXVIII. Como li fioli de Joseph, çoè quilli del tribu de Joseph, vene denanço a Josuè lamentandose molto contra ello, e sì dixe: «Per que caxon ê–tu da a nu cossì pocho terren e sì piçola parte che nu semo un si' grande povolo?». Respoxe Josuè: «Se vu si' gran povolo e che vu habià piçola parte, debià tagyare le selve e li boschi che ve confina cum la vostra parte, çoè la terra deli Ferecei e de Raphaym, e sì averì po' la vostra parte grande e spatiosa». Respoxe quisti a Josuè: «E' no poremo andare su queste montagne, perché e' no avemo li nostri charri ferà, segundo como uxa li Cananei, li quali habita in Bethsan e in Jeçrael». Disse Josuè: «Andève a tagyare i boschi e le selve i quale v'è da vexin, se vu volì avere maore possession; et debiè combatere e descaçare li Cananei, li quale vu di' che sì à li charri ferà, e po' a questo modo vu averì gran parte». [14–18].</p>
</div2>

<div2>
<head>&lt;CAP. XVII[I]&gt;</head>
	<p>CXXVIIII. Como el se congregà in una terra la quale aveva nome Silo tuti li fioli de Israel denanço al tabernaculo de Dio in lo conspeto de Josuè. E Josuè sì ge ave a dire cum grande reprension: «Infin a quanto tempo volìvu stare a marçirve in pegricia? Perché no andè–vu a entrare in possession dela terra la quale vada a possedire el segnore Dio deli vostri pare? Debiève eleçere tri de çascauno tribu li quale sì sea sufficiente a savere acirchuire e apertegare tuta la terra de promission, et a redurla in scrito, e sì la sapia dividere en sete parte. E po' che la serà divixa e amexurà in sete parte, vu vegnirì tuti quanti qui da mi denanço al tabernaculo de Dio, e denanço al conspeto de Dio e' geterò le sorte che çascauno tribu habia quella parte che ge tocherà per sorte». [1–7].</p>
	<p>CXXX. Como qui vene apertegà e devixa e descrita la terra de promission in sete parte da tri homini de çascauna tribu eleti e mandè per Josuè. [9].</p>
	<p>CXXXI. Como l'è retornà ala presencia de Josuè quilli che lo aveva mandà a devere mesurare, apertegare, dividere e descrivere in sete parte lialmente tuta la terra de promission: e sì ge mostra per scritura como fidelemente li ha fato queste sete parte. [9].</p>
	<p>CXXXII. Como Josuè sì ha congregà denanço dal tabernaculo de mes&lt;ier&gt; Domenedio in la terra de Silo, Eleaçaro sumo pontificho cum tuti li altri sacerdoti e leviti del tribo de Levi, digandoge che a illi no ge tocha alguna parte dele terre de promission, imperçonde che Dio vole essere soa parte e sì vole che li viva solamente dele oblation e deli sacrificij. Nientemente Dio vole essere la soa parte. [7].</p>
</div2>

<div2>
<head>&lt;CAP. XXI&gt;</head>
	<p>CXXXIII. Como Josuè dixe al povolo de Israel che li sacerdoti e li leviti no dé avere alguna cità che sea propriamente soa, perché quella tribu de Levi non dé avere parte cum le altre tribu; solamente li dé avere le oblacione e vivere dele oblation e deli sacrificij. El piaxe a Dio che li debia avere da çascauna dele tribu deli fioli de Israel cità in le quale li possa habitare in fra lo povolo de Israel, e debia avere intorno da quella cità in la quale li habiterà tanto terrem intorno la cità che li possa nurigare le soe piegore e l'altro so bestiame. El povolo fo contento e sì ge fo consegnà da çaschauna tribu tante cità che fosse sufficiente per illi e per le soe piegore e per tuti li soi animale.[1–3].</p>
</div2>

<div2>
<head>&lt;CAP. XX&gt;</head>
	<p>CXXXIIII. Como Dio favela a Josuè e sì ge dixe: «Debi dire al povolo de Israel che 'l debia separare cità per li bandeçà che fuçerà in quelle cità, li quale averà morta alguna persona no 'l sapiando o no 'l vogyando alcidere, açò che scampando in quelle cità li possa stare seguri e fuçere la ira deli parente li quale serà stadi morti, donfin a tanto che li se porà acordare cum li soi inimixi, o che 'l vignerà el iubileo, o che 'l morirà el sumo sacerdoto che serà in quel tempo. In quella fià po<hi rend="italic">rà</hi> <hi rend="italic">re</hi>tornare <hi rend="italic">çascauno</hi> homi<hi rend="italic">cidiale</hi> <hi rend="italic">seguro ale soe cità sença al</hi>guno perigolo de morte. Queste sì è le cità le quale fo elete per li <hi rend="italic">bandeçà: la cità de Cedes [in Galilea</hi>, sul monte de Neptalim, la cità de Sichem in la montagna Ephraym, la cità de Cariath Arbe, questa sì è la] cità de Ebron in monte de Juda. E de qua dal fiume Çordan, la cità de Jericho e la cità de Bosor e la cità de Ramoth e la cità de Gaulon. Queste fo le cità deputà per li bandeçà. [1–8].</p>
	<p>CXXXV. Como Josuè dixe al povolo de Israel da parte de mes&lt;ier&gt; Domenedio che li debia eleçere per li bandeçà le cità che li possa stare seguri: li fo contenti e sì ellesse le sovrascrite cità. [9].</p>
</div2>

<div2>
<head>&lt;CAP. XIX&gt;</head>
	<p>CXXXVI. Como el tribu de Dan assidià la cità de Lesen e sì la pigià per força combatandola, e si alcixe ogni persona; dal piçolo infina al grande no ge lassà persona viva e s'i' habità quela tribu de Dan, e sì ge meté nome Lesedam per memoria che sì era descendù de Dan fiolo de Jacob. [47–48].</p>
	<p>CXXXVII. Como li fioli de Israel dona per perpetuale possession a Josuè la cità de Thamatha sul monte de Ephraym. Altri ge dixe Thamnathseraa, e sì g'è un'altra cità, segondo Josepho, lo quale ave nome Sichem. E questo fo da po' che l'a fato le parte a tute le tribo del povolo de Israel, ché al modo de bon dispensaóre el no se retene niente per ello. Imperçonde el povolo ge fé questa parte per soa habitacion in lo tribo de Ephraym. E Josuè humelemente li rengratia dela soa cortexia. [49–50].</p>
	<p>CXXXVIII. Como Josuè comanda ali leviti che &lt;cum&gt; tuto el so chuore e cum tute le soe bone operatione li debia oservare la leçe e li comandamenti de mesier Domenedio.</p>
</div2>

<div2>
<head>&lt;CAP. XXII&gt;</head>
	<p>CXXXVIIII. Como Josuè sì dixe ali povoli de doe tribu e meça, çoè al tribu de Ruben e al tribu de Gad et ala mità del tribu de Manasse: «Vu avì fato ali fradeli vostri, çoè a tuti li altri tribu de Israel, segondo che vu imprometissi a Moyses servo de Dio çà grandissimo tempo: vu si' stà com esso illi ala bataya, vu no li avì mai abandonà donfin a tanto che li ha conquistà tute le terre de promission, e sì avì obedìo al comandamento de Dio. Da po' che Dio sì à dà paxe ali vostri fradeli e che çascauna tribu si è divixa per sorte la terra de promission, tornèvene cum la benedicione de Dio in le terre le quale ve partì Moyses servo de Dio quando lo era vivo, çoè la terra de Galaad, de Jacer, de Astaroth, de Dibon, de Nemra, de Esebon, de Eleale, de Saba, de Nebo e de Beon, terre grasissime a nurigare piegore et animale segondo che se contene in lo libro Numeri ali trenta du capitoli –, la quale terra sì è de là dal fiume Çordan inverso oriente. Vu si' sì richissimi de oro, de arçento, de ferro, de brondo, de vestimente dopie e de molta altra sustancia: fè che vu debià dividere e <hi rend="italic">partire cum li vostri</hi> fradeli da chaxa questa vostra grande roba, e temere Dio et amarlo cum tuto el vostro cuore e <hi rend="italic">cum tuta la vostra</hi> mente e cum tute le vostre operation, e may non ve desmentegare li soi comandamenti e li soi gran beneficij». E po' ge dé Josuè la soa benedicione e mandòli cum Dio. [1–6].</p>
	<p>CXL. Come le doe tribo e meça del povolo de Israel, çoè la tribu de Ruben, la tribu de Gad e la mità del tribo de Manasse licencià da Josuè in lo quartodecimo anno dal transitu deli fioli de Israel oltra el fiume Çordan in le terre de promission, po' che queste doe tribu e meça sì ave aidà conquistare tute le terre de promission, e che le fo partide per Josuè in le altre tribu, li se retorna a chaxa soa in la provincia de Galaad, de là dal fiume Çordan, cum infinita richeça. [7–9].</p>
	<p>CXLI. Come queste doe tribu e meça, po' che sì ave passà el fiume Çordan, retornando illi a chaxa soa, quando li fo de là dal fiume Çordan, li edifichà sovra el fiume Çordan uno grandenissimo [altaro in honore de] Dio, per memoria che Dio ge aveva fata una grandissima gratia. [10].</p>
	<p>CXLII. Como el fo annuncià a Josuè che quelle doe tribu e meça sì ha edifichà sovra la riva del fiume Çordan dala parte de là dal fiume uno grandissimo altaro. [11].</p>
	<p>CXLIII. Como li fioli de Israel cum Josuè, abiando aldù che le doe tribu e meça, çoè de Ruben e de Gaad, e la mità del tribu de Manasse, avesse edifichà quello grande altaro oltra el fiume Çordan, subitamente li se congregà tuti in la terra de Sylo, e sì se deliberà de andare tuti cum le soe arme a combatere cum queste doe tribu e meça, creçando che li no volesse più tegnire la parte e la leçe deli soi fradeli deli fioli de Israel. Pur li non corse a furia e sì se deliberà de mandarge Finees sacerdoto fiolo de Eleaçar sumo sacerdoto, e de mandarge cum ello diexe deli principi del povolo, çoè uno principo de çascauna tribu, li quale devesse molto ben intravegnire per che caxon li aveva fato questo altaro, e sì li aveva fato divixion dal povolo de Dio. [12–14].</p>
	<p>CXLIIII. Como Finees sacerdoto cum diexe deli principi dele tribu de Israel sì è arivà ale doe tribu e meça deli fioli de Israel de là dal fiume Çordan, çoè ala tribu de Ruben, ala tribu de Gaad et ala mità del tribu de Manasse, in lo logo che li edificava quel grande altaro, e sì ge dixe: «Que transgresion è questa che vu avì fata? Perché havìvu abandonà el vostro segnore Dio edificando –altaro sacrilego, e si' sì partì dal sacrificio del Dio de Israel? Ve pare pocho che vu peccassi in Belfegor e infina al dì prexente nu portemo pena de quel peccà, e molti del povolo in quella volta morì per quel peccà che vu cometissi? Oltra de questo anchuo vu havì abandonà el segnore Dio, e doman per questo vostro peccà la ira de Dio desfarà lo universo povolo de Israel. Se vu pensà che la vostra terra de Galaad sea immonda, debiè passare ala nostra terra in la quale sì è el tabernaculo de Dio, e debiè habitare cum nuj, purché vu no abandonè el segnore Dio, e che vu no ve par[tiè dala nostra compagnia». Respoxe li fioli de Ruben e de Gaad e la mità] del tribu de Manasse a Finees sacerdoto e a quilli diexe nobelissimi principi del povolo de Israel, li quale era stà mandà per ambassaóre da Josuè: «El fortissimo Dio de Israel cognosce se per animo de prevarication nu havemo fato questo altaro. Se lo avemo construto a cativo fin nu 'l pregemo che 'l no ne defenda, anche che 'l ne debia punire al presente. E se lo avemo fato a fine de farge su quello altaro sacrificio a Dio, la chaxon per che nu avemo fato questo altaro sì è questa, che, quando li nostri fioli che nu lassassemo a chaxa in la nostra provincia de Galaad quando nu vegnissimo ala bataya cum vu, sì ne domanderà que significha questo altaro e chosì doman li vostri fioli demanderà li nostri fioli de questo altaro e se nuj semo una cossa cum el Dio de Israel e cum vu, che 'l se possa dretamentre respondere che nu semo un povolo e una medesima cossa e che nu semo tuti del segnore Dio de Israel, e questo altaro avemo fato per una testimoniança». Aldando Finees e li principi questa ligitima scuxa, li romaxe continti e partisse pacifichamente. [15–30].</p>
	<p>CXLV. Como Finees sacerdoto cum li diexe principi de Israel referisse a Josuè e al povolo la chaxon e la bona voluntà per la quale li fioli de Ruben e de Gaad e la mità del tribo de Manasse sì aveva edifichà l'altaro. E sapiando e cognoscendo Josuè cum el povolo la soa bona voluntà li romaxe contenti. [31–34].</p>
</div2>

<div2>
<head>&lt;CAP. XXIV&gt;</head>
	<p>CXLVI. Como Josuè convoca denanço da ello tuti li maçore de nascimento e tuti li principi del povolo de Israel, e sì ge recorda quasi tute le grandissime gratie le quale aveva fato Dio ali antigi soi pare e a tuti li fioli de Israel, començando da Thare, pare de Abraam, enfina a quello dì prexente: in Egipto, in lo conspeto Pharaon, in lo mare Rosso, in lo dexerto et in tute le terre de promission; recordandoge e recapitolandoge ogni cossa: e po' sì ge dixe como drio la soa morte li serà ingrati de tuti li beneficij del segnore Dio, e per questa ingratitudine mes&lt;ier&gt; Domenedio manderà la soa ira e el so furore en illi e sì serà soçeti ali soi inimixi, et altri infiniti male ge intravignerà quando li abandonerà el so segnore Dio, e che li adoterà li ydoli e sì farà parentà cum quella çente de Canaam. «Mi e chaxa mia entendo sempre de seguire el me segnore Dio de Israel e de fare li soi comandamenti e la soa leçe. Vu farì quello che ve piaxerà». Respoxe tuti universalmente: «Nui serviremo el nostro segnore Dio e sì [ge] seremo obediente in tuti li soi comandamenti». Aldando Josuè queste pa[role<gap/> <gap/> <gap/>]. [1–24].</p>
	<p>CXLVII. Como Josuè spanse aqua sovra per la terra in lo conspecto de tuto 'l povolo de Israel per [testimoniança del pato<gap/>], segondo che scrive el maistro dele Ystorie scolastice.</p>
	<p>Antigamente el fo uxança in li infidele che quando li faxeva uno pato o vero una grande impromission, per testimonianza de questo pato o vero impromission li spandeva sagnue de porco sovra per la terra, quasi volesse dire: «Se no atenderemo la promessa, nu se obligemo a spandere el nostro sangue». E li Çudei spandeva aqua a signification de maore pena e disti&lt;n&gt;cion che li non fosse dela [çente] pagana: imperçonde dixe el maistro dele Ystorie scolastice che li spanse aqua per sovra la terra in testimoniança del pato che li aveva fato cum Josuè, de essere sempre obediente ali comandamenti de Dio. [H.S. 1271].</p>
	<p>CXLVIII. Como Josuè condusse el povolo in la terra de Sylo denanço dal tabernaculo de mes&lt;ier&gt; Domenedio, et apresso un revere el quale sì era impiantà denanço dal tabernaculo el fé fare una fossa e dentro sì ge metté quello libro in lo quale lo aveva scrito tuto quello che lo aveva recordà al povolo, deli grandissimi benefecij che li aveva recevudi da Dio, començando da Thare che fo pare de Abraam infina a quel tempo de Josuè, digandoge el male che li receverave per la soa desobedientia et ingratitudene, se li no oservava li comandamenti de Dio: e dentro da quel libro sì era scriti li pati e le promession che li aveva fato a Josuè, de essere sempre obediente a Dio; e per questa tale promission, in perpetuale testimoniança, Josuè alogà questo libro in quella fossa apresso quel rovere denanço dal tabernaculo [del pato e sì 'l] coverse cum una grande pria: e po' [sì andò çascaun]l del povolo ale soe habitatione. [26–28].</p>
	<p>[CX]LVIIII. Como Josuè, abiando cento e diexe anni sì [è morto <gap/>, lamento e pianto da povolo e po' sepelìo] in lo confin dela soa possession in la cità de Thanathsare [sul monte de Efraim<gap/> in le setentrionale parte del monte Gaas cum grande honore e solem[nità]. [El povolo de Israel per tuta la vita] de Josuè [e longo tempo drio la soa morte s&lt;er&gt;vé a mes&lt;ier&gt; Domenedio e specialmente quili che <gap/>. E anni XL el fo so s&lt;er&gt;vo in lo deserto de Synai<gap/> <gap/>el povolo de Israel<gap/> al tempo dela morte soa <gap/>x anni]. [29–31].</p>
	<p>CL. Como drio la morte de Josuè el povolo de Israel [<gap/> le osse de Joseph fiolo de Jacob che fo fiolo de Abraam, le quale osse aveva cum sì Moyses quando el<gap/> <gap/>in le terre de promission, e sì le sepellì in Sichem in lo campo <gap/> cento agnelle dali fioli de Emor pare de Sichem e po' fo in possession deli fioli de Joseph<gap/> <gap/>]. [32].</p>
	<p>&lt;CLI&gt;. Eleaçar sumo sacerdoto &lt;<hi rend="italic">muore e viene seppellito in</hi>&gt; Gabaath. [33].</p>
	<p>&lt;CLII&gt;, Finees sumo sacerdoto &lt;<hi rend="italic">dopo la morte del padre Eleazaro</hi> &gt;.</p>
</div2>

<div2>
<head>RUTH

&lt;CAP. I&gt;</head>
	<p>I. QUESTO LIBRO SÌ À NOME RUTH E SÌ È OCTAVO LIBRO DELA BIBIA: in lo quale in prima se trata chomo, seando grandissima fame in tute le terre del povolo de Israel, per quella grandissima fame el se partì dela cità de Bethleem Iuda uno homo del tribo de Juda, el quale aveva nome Helimelec, cum soa moyere, la quale aveva nome Noemi, e cum dui soi fioli (el primo aveva nome Mahalion, el segundo aveva nome Chelion), per andare a stare in la provincia de Moab, in la quale no era fame. [1–2].</p>
	<p>II. Como Helimelec, cum soa moyere Noemi e cum soi fioli Mahalion e Chelion, sì entra in la terra de Moab. [2].</p>
	<p>III. Como Helimelec sì çase morto sul leto. [3].</p>
	<p>IIII. Como Helimelec sì vene sepelìo. V. Como Mahalion e Chelion, fioli che fo de Helimelec, sì consola soa mare Noemi per la morte de so pare predito Helimelec. [3].</p>
	<p>VI. Como alguni boni homini e femene dela terra de Moab, visita e sì consola Noemi e soi fioli Mahalion e Chelion per la morte de Helimelec; e sì trata deverli mariàre. VII. Como Mahalon sì spoxa una vergene dela terra de Moab, la quale sì ave nome Ruth: et perçonde questo libro sì ha nome Ruth; e Cheleon, so fradelo de Mahalon, sì spoxa un'altra vergene de quella medesima terra de Moab, la quale sì ave nome Orpha. [4].</p>
	<p>VIII. Como li spuxi e le spoxe cum li altri soi amixi, homeni e done, qui sì bala e sì dança per alegreça de questo matremonio. VIIII. Como qui se fa le noçe. Xa. Como Mahalon sì çase cum Ruth, soa spoxa. &lt;Xb&gt;. Como Chelion sì çase cum Orpha, soa spoxa . XIa. Como Mahalon, spoxo de Ruth, sì è morto. [5].</p>
	<p>&lt;XIb&gt;. Como Chelion, spoxo de Orpha, sì è morto. [5].</p>
	<p>&lt;XIIa&gt;. Como Mahalon vene sepelìo. &lt;XIIb&gt;. Como Chelion, so fradelo, vene sepelìo. XIII. Como Noemi, mare de Mahalon e de Chelion, i quale fo fioli de Helimelec dela cità de Bethlem Iuda, sì vene visità, per ato de consolation, dale soe amige dela terra de Moab, per la morte de quisti dui so fijoli che fo spusi de Ruth e de Orpha. XIIII. Como Noemi, veçandose essere vedoa del so marìo e de soi fioli, e veçandosse essere sola cum queste doe çovene, Ruth e Orpha, le quale fo soe nore, e habiando aldù dire che mesier Domenedio haveva fato vegnire abundancia de vituaria in la provincia de Israel, sì dixe a queste doe nore, Ruth e Orpha, che la vole retornare a stare in Bethlem Juda. [6–6].</p>
	<p>XV. Como Noemi va via cum soe nore, Ruth e Orpha, per retornare in la soa cità Bethlem Juda, seando passà diexe anni da po' che la vene cum so marìo Helimelec e cum li dui soi fioli, Mahalion e Chelion, ad habitare in la terra de Moab. [7].</p>
	<p>XVI. Como Noemi in su la via, cum grandissimo pianto e per grandissimo amore, si abraxa e sì baxa tute doe soe nore, Ruth e Orpha, e sì ge dixe: «Fiole mie, fiole mie, retornève a chaxa dele vostre mare. E' priego mesier Domenedio che 'l ve faça quella misericordia la quale vu avì fato ali miè' morti e a mi, e sì 'l prego che 'l ve daga atrovare reposso in le chaxe deli vostri spuxi, li quale vu deverì avere». E dite queste parole, forte piançando, sì le abraça e sì le baxa tute doe de compagnia.</p>
	<p>Aldando Ruth e Orpha queste dolce parole de soa soxera Noemi, le comença a piançere a alta voxe e sì ge dixe: «Nuy voyemo vegnire cum ti dal to povolo». Noemi responde: «Retornèvene, fiole mie, perché devì–vu vegnire cum mi? Ò–gye forsi mo' fioli li quale vu porsè sperare de tòrli per vostri spuxi? Retornèvene, fiole mie, a chasa vostta, e' son çà mo' maçerà per veyeça e sì non sum più da tòre marìo, e se 'l fosse possibele che questa note jo me possesse engravidare e partorire fioli, e vu volissi tanto aspetare che li fosse grande da tòr moyere, vu serissi fate veye. Non vegnì aduncha cum mi, fiole mie, imperçonde che la angustia vostra più me agreva. La man del segnore Dio sì è vegnua contra de mi». E tute tre sì comença da recavo a piançere ad alta voxe. Orpha baxa soa soxera Noemi e sì retorna in la soa terra de Moab. [8–14].</p>
	<p>XVII. Como Orpha sì retorna in la soa terra de Moab. [14].</p>
	<p>XVIII. Como Ruth sì va de compagnia de Noemi soa soxera.</p>
	<p>Quando Orpha se partì, Noemi sì disse a Ruth: «Toa chugnà, Ruth, sì torna dal so povolo e dai soi domenedij, vatene de soa compagnia a chaxa toa». E Ruth sì ge respore: «No me contrariare che te abandone. In ogni logo che tu anderasi e' vignerò cum ti, e là che tu staraxi e' starò mi: el to povolo sì è me povolo, el to Dio sì è me Dio, in quella terra in la quale tu moriraxi e' voyo morire. In quella sepoltura che tu seraxi sepelìa e' voyo essere sepelìa cum ti de compagnia, e faço priego a Dio che 'l me punissa se te abandono se no per la morte che me partirà da ti». Aldando Noemi le parole de Ruth, soa nora, no la volse contrariare perché la vete che del tuto la era desposta de no la abandonare, et a queste parole tute doe va de compagnia [in Bethlem Iuda]. [15–18].</p>
	<p>XIX. Como Noemi e Ruth, soa nora, sì entrà in la cità de Bethleem Juda, e seando dentro da quella cità, subito andà la nomenança a tuta la çente de Bethlem che Noemi era retorna a Bethlem. Aldando questo, tute le femene dela cità la vene a visitare e alegrarse che la fosse retornà, e sì dixeva l'una al'altra: «Questa sì è quella Noemi». Tanto vole dire Noemi in lengua çudia chomo bella. Aldando Noemi mençonare el so proprio nome ale femene, sì dixeva: «No me chiamè Noemi, çoè bella, chiamè Mara, çoè amara. Imperçonde che lo omnipotente Dio sì me ha impìa de amaritudene fortemente. Io sì ensì piena fora de questa cità, e mo' sì sum retornà vachua per volentà del me segnore Dio. Per che chaxon me chiamè–vu Noemi, che 'l segnore Dio sì me ha humilià et afflita?». [18–21].</p>
</div2>

<div2>
<head>&lt;CAP. II&gt;</head>
	<p>XX. Como Ruth sì dixe a Noemi, soa soxera: «Se tu me 'l comandi e' anderò a rechogyere le spige, le quale sì scampa dele man de quelli che va meando, en ogni logo che troverò la gratia del benigno pare de famegya». Responde Noemi soa soxera: «E' sum contenta che tu ge vagi, fiola mia». Queste parole fo al tempo che se meeva l'orço. [1–2].</p>
	<p>XXI. Como Ruth, per volontà de Noemi, soa soxera, sì è andà a spigare; e per gratia de Dio la andé a spigare del'orço in lo campo de uno el quale aveva nome Booç, del parentà de Helimelec, che fo soxero de questa Ruth. In questo che Ruth archogyeva le spige del'orço, Booç vegniva de Bethlem, e sì dixe a uno de queli che meeva l'orço: «El Segnore sea cum vu». Li respoxe: «El Segnore sì te benediga». Dixe Booç: «Chi è questa çovene?». Responde quelli: «La sì è una dela terra de Moab, la quale sì è vegnùa cum Noemi dela region dela terra de Moab; la sì ve prega de possere rechogyere le spige del'orço che romagna da per terra drio nu, e da questa domane infin a mo' la no è partìa del campo per andare a chaxa soa». [3–7].</p>
	<p>XXII. Como Booç dixe a Ruth: «Aldi, fiola mia, no andare in altro campo a spigare, né no te partire de questo logo; débite conçonçere ale mie fantesche e sì le seguisse in li logi che le anderà meando. E' ho comandà ali mei famigy che li no te moleste. Se tu averaxi sede, và ali vasseli dal'acqua che beve li miei famigy». Aldando Ruth queste parole la se enclinà e sì adorà Booç, e sì ge dixe: «Dond'èsse mo' questo a mi, che debia avere trovà gratia dananço dali toi ochi, che tu te digni de cognoscere mi che sum forestiera femena?». Booç sì ge responde: «El m'è stà dito tute le cosse le quale tu axi fato a toa soxera drio la morte de to marìo: como tu axi abandonà li toi parente e la terra in la quale tu si' nascùa, e si' vegnùa al povolo che tu no cognoscivi. El segnore Dio si te retribuischa piena mercè per la toa ovra e piena retribution pos–tu recevere dal segnore Dio de Israel al quale tu si' vegnùa, e soto le ale del quale tu si' scampà», Responde Ruth: «E' ò trovà gratia denanço dali toi ochi, segnore mio, che tu me axi consolà e sì axi favelà al chore del'ancilla toa, che non sum simele de una dele toe fantesche». Booç sì ge dixe: «Quando el serà la hora del magnare, vigneraxi qui: e magna del pan, e bàgnate le fete del pan in lo axedo». [8–14].</p>
	<p>XXIII. Como Ruth magna de compagnia cum le fantesche de Booç dela polenta la quale la si aveva cotta per magnare. [14].</p>
	<p>XXIIII. Como Ruth bate cum el bataùro le spige de l'orço, le quale l'aveva spigà per entro el campo de Booç. E una deleovre sì geta sule spige dele fagye del'orço, de voluntà de Booç. Haveva comandà Booç ale soe ovre e ali soi famigli: «Se Ruth volesse mière cum vu, lassella mière, e quello che la meerà sì sea so cum tute le spige che la arrogye; e oltra questo, quando la baterà le soe spige de orço, geterìge sovra le spige dele fagye intriege de orço. [15–16].</p>
	<p>XXV. Como le ovre e li famigy de Booç sì insacha l'orço che aveva guadagnà Ruth, el quale fo, segondo le mesure che se uxava in quel tempo, trea mòça. [17].</p>
	<p>XXVI. Como quelle ovre e quilli famigy de Booç sì mette adosso a Ruth quelle trea mòça de orço. [17].</p>
	<p>XXVII. Como Ruth sì apresentà quella trea mòça de orço a soa soxera Noemi, e sì ge dé lo avanço dela polenta e del cibo che g'era avançà al campo. Noemi fo molto contenta é sì la domandà in quale logo la era stà a lavorare; e la ge disse che la era stà a spigare in lo campo de Booç. Noemi respoxe: «Questo Booç sì è mio parente destreto. Benedeto posse–lo essere da Dio, ché lo ha fato misericordia a ti et ali vivi segundo che 'l fé çà ali nostri morti». Dixe Ruth: «L'à ordenà che debia andare cum le soe fantesche a mire, donfin a tanto che 'l dura le messon dell'orço e del formento e dele altre biave». Responde Noemi: «Fiola mia, l'è tropo meyo che tu vagi de compagnia cum le fantesche de Booç, cha andare a lavorare in li altrù campi». E cossì da lì in drio Ruth andé a spigare cum quelle fantesche in li campi de Booç. [18–23].</p>
	<p>XXVIII. Como Ruth la maitina torna a mière cum le fantesche de Booç, per voluntà de Booç e per conseyo de Noemi soa soxera. [23].</p>
</div2>

<div2>
<head>&lt;CAP. III&gt;</head>
	<p>XXVIIII. Como Noemi dixe a Ruth soa nora: «Fiola mia, e' te voyo trovare reposso e sì te voyo provedere açò che 'l sea ben a ti. Questo Booç, cum le fantesche del quale tu sì stata a mière, sì è me parente destreto. In questa note el farà aventare l'orço. E' voyo che tu te lavi e unçi», çoè che la se debia fare bella, «e vèstite dele toe vestimente più belle e più honorevole, e po' descendi occultamente, che homo non te veça, e stà ascoxa donfin a tanto che 'l serà finìo el convivio».</p>
	<p>Nota che, segondo el maystro dele Ystorie scholastice, che quando el se toxava le piegore e quando el se aventava le biave, el se faxeva soleni convivi chomo se fa ale noce.</p>
	<p>Ancora dixe Noemi: «Debi molto ben notare el logo in lo quale Booç anderà a dormire; e quando el serà endormençà, và pianamente che nessuna persona te veça, e leva el palio cum el quale el serà coverto, e và a çaxere dali soi piè; el te dirà ben quello che tu deveraxi fare». Ruth responde: «E' farò tuto quello che tu me chomandi». [1–5].</p>
	<p>XXX. Como Ruth per conseyo de Noemi soa soxera se lava molto ben. [6].</p>
	<p>XXXI. Como Ruth se onçe, çoè se fa bella, per lo conseyo de Noemi soa soxera; e po' sì se veste dele soe vestimente piu belle e più honorevole. [6].</p>
	<p>XXXII. Como Booç cena cum gran deleto, segundo la uxança del convivio che se faxeva al tempo dela meson e del toxare dele piegore, segundo ch'è dito in lo capitolo vintinove. [7].</p>
	<p>XXXIII. Como Booç, habiando magnà e bevù, e per quello magnare e bevere el fosse fato più aliegro che 'l non soleva essere, lo andé a dormire apresso el monte dele fagye del'orço; e seando indormençà, pianamente e ocultamente Ruth se mette a çasere dali piè de Booç, che 'l no sentì niente perqué el dormiva. [7].</p>
	<p>XXXIV. Como Booç se desedà in la meçanote, e vete Ruth che ge çaseva dali soi piedi; e quando ol la vete lo ave paura e sì ge dixe: «Chi si'7tu?». La respoxe: «E' son Ruth toa ancilla. Debi spandere el pallio sovra de mi famula toa, e debime covrire, imperçonde che tu si' me proximo parente». El respoxe Booç: «Benedeta si'7tu da Dio, fiola mia, che tu non axi seguì li çovene povri né li çovene richi. No avere paura; e' farò tuto quello che tu me diraxi che te faça; tuto el povolo de questa mia cità de Bethlem sa che tu si' vertuosa femena. L'è vero che ho un me parente, el quale sì è più to proximo parente che non sum mi: se 'l te vorà tòre per soa moyere, per raxon del parentà, segondo la leçe, la serà bona cossa, e sì farà molto ben; en chaxo che 'l no te voya tòre per soa spoxa, e' te spoxerò mi sença alguna dubitatione, viva el segnore Dio! Dormi infin a doman». E sì la coverse de quello pallio el quale lo haveva adosso; e po' la maitina se levà su che alguna persona no 'l vete e sì disse a Ruth: «Guarda che tu no digi a persona alguna che tu si' stà qui».</p>
	<p>Nota che, segondo la leçe, quando la femena romagniva vedoa e sença fioli, el più proximo parente de so marìo, el quale sì era morto, sì la doveva tòre per moyere per possere suscitare e fare fioli in nome del so parente el quale sì era morto.</p>
	<p>Imperçonde Booç sì dixe a Ruth: «E' te spoxerò mi che son to parente da parte de to marìo che sì è morto, el quale fo me proximo parente, se 'l me parente, el quale sì è più to proximo parente che non sum mi, no te volesse spoxare». [8–13].</p>
	<p>XXXV. Como Booç la maitina mesura sie mòça de orço sul pallio, çoè sul coverturo, che lo aveva tegnù adosso ello e Ruth in quella note. [15].</p>
	<p>XXXVI. Como Booç e Ruth ingropa [e sì liga quello] pallio, çoè quello coverturo, in lo quale lo haveva mexurà sie mòça de orço per donarlo a Ruth. [15].</p>
	<p>XXXVII. Como Booç mete sule spale a Ruth quella sie moça de orço che lo aveva mexurà in lo coverturo. [15].</p>
	<p>XXXVIII. Como Ruth sì è vegnùa da Noemi, soa soxera, cum quella sie moça de orço che ge aveva donà Boçg. Noemi sì ge dixe: «Com ê–tu fato, fiola mia?». Ruth ge disse tuto el fato per ordene, como la aveva fato e que aveva fato e dito Booç, e como el ge aveva donà sie moça de orço, digando: «E' no voyo che tu retorni vacua da toa soxera». Respoxe Noemi: «Aspeta, fiola, donfin a tanto che fine averà questa cossa. Questo homo no cesserà mai infin a a che 'l no averà compìo quello che lo à dito de fare». [16–18].</p>
</div2>

<div2>
<head>&lt;CAP. IV&gt;</head>
	<p>XXXVIIII. Como Booç sì andò a sentare su la porta de la cità de Bethleem Iuda, e sì condusse com esso sì diexe deli più antighi homini dela cità, e sì ge disse: «Senta çó qui». E in la prexencia de quilli diexe antigi, Booç dixe al più proximan so parente: «Noemi, la quale fo moyere del nostro fradelo Helimelec, çoè del nostro più proximo parente, sì è retornà de la region de Moab e sì vol vendere la parte de un campo de terra del dito nostro parente. Questo campo te tocha a ti a comprare, perché tu si' più proximo parente de mi». Responde questù: «E' son contento de comprarlo». Dixe Booç: «Se tu 'l voy comprare, el te convene tuòre per moyere Ruth, açò che tu debi suscitare fioli per Mahalon, el quale fo so marìo e sì fo nostro parente». Responde questù: «E' non la voyo tòre per moyere e sì renuncio ala parte, che sea el più proximo parente de ti, e te dago licencia che tu possi uxare el previlegio de quella raxon che fosse più proximo parente de ti». E per testimoniança de questa renonciation el se descholçà e sì dé li soy calçari al dito Booç, in prexencia de quilli diexe homini antighi. E questo fé–llo in segno che 'l refuàva de no essere el più proximo parente. Booç dixe a quilli diexe homini antigi: «Vu sèe testimonij che posso devere possedere tuto quello che fo de Helimelec e de Mahalon e de Chelion, nostri parente, e che posso tòte per moyere Ruth, dela terra de Moab, la quale fo moyere de Mahalon, açò ch'e' possa suscitare fioli per ello che sì è morto». Respose quilli diexe [antighi]: «Nu semo testimonij de questo fato. Mesier Domenedio faça che questa femena, [la quale entra in chaxa toa, sea simele a Rachel et a] Lia, le quale sì edificà la chaxa del povolo de Israel, e sia exempio ale femene de Bethlem e notabele nome: sea fata chaxa toa como fo la chaxa de Phares, la quale sì ençenderà Thamar de Juda, tuta la somença che tu inçendereraxi de questa çovene Ruth.</p>
	<p>Nota ch'el fo uxança antigamente che 'l più proximo parente del'homo che fosse morto sença fioli, sì deveva tòre per moyere la moyere del so parente, per suscitare fioli in nome del so parente; e sì deveva avere tuta la soa roba. In caxo che 'l no la volesse per moyere, l'altro segondo più proximo parente, el quale no avesse abùo moyere, sì la doveva tòre per moyere e avere tuta la roba del so marìo che è morto. E per testimoniança de questo, el primo più proximo parente, el quale no la volse tòre per moyere, andava a sentare sula porta de la cità; et in presencia de diexe homini più antighi dela cità el se descholçava i chalçari e sì li daxeva a quello so parente che deveva spoxare la dona. [1–12].</p>
	<p>XL. Como Booç spoxà Ruth. [13].</p>
	<p>XLI. Como Booç çaxé cum Ruth, soa moyere, la quale se engravidà de un puto. [13].</p>
	<p>XLII. Como Ruth emparturì un puto, el quale have nome Obeth. [14–15].</p>
	<p>XLIII. Como Noemi tene in braço Obeth, per grande alegreça, e le done de Bethlem vene a visitare Noemi alegrandose che Dio ge avesse dà questo fantolino; e sì dixeva: «Benedeto sea Dio che no ha sostegnùo che 'l manchasse sucessore dela soa fameya, e che tu non devissi havere nome in Israel, e chi consolasse la anema toa e che nurigasse la vechieça toa. L'è nascù de toa nora quello che te vorà ben; e molto te serà meiore questù che se tu havissi sete fioli». Noemi tolse el puto in so gtembo e sì ave solicitudene de nurigarlo. Le soe vexine, per grande alegreça, dixeva l'una al'altra: «Noemi sì ha abù un bel fiolo».</p>
	<p>Questo Obeth fo pare de Yesse, el quale fo pare del re David. Questo Obeth sì fo de geneologia, çoè dela generation, dela quale nascé la gloriosa vergene Maria e el so sacratissimo fiolo, mesier Yhesu Christo, veraxio Dio e veraxio homo, concepìo in lei per Spirito Sancto. [15–22].</p>
</div2>

<div2>
<head>&lt;LIBER GENERATIONIS YHESU CHRISTI&gt;</head>
	<p>44. [italiano]Nota segundo San Mathio apostolo et evangelista in lo primo capitolo del so Evangelio sancto, el quale chomença: <foreign lang="lat">LIBER GENERATIONIS YHESU CHRISTI, ET CETERA</foreign>:
Abraam ençenderà Ysaac.
Ysaac ençenderà Jacob.
Jacob ençderà Juda e i soi fradeli.
Judas ençenderà Phares e Çaram de Thamar.</p>
	<p>Nota che Thamar se engravidà de adulterio, segondo che sì è scrito in lo primo libro dela Bibia, in lo Genesis, a XXXXIII capitoli, el quale capitolo comença: <foreign lang="lat">EODEM TEMPORE DESCENDENS IUDAS A FRATRIBUS SUIS</foreign>.
Phares ençenderà Esrom.
Esrom ençenderà Aram.
Aram ençenderà Aminadab.
Aminadab ençenderà Naason.
Naason ençenderà Salmon.
Salmon ençenderà Booç de Raab.</p>
	<p>Nota que questa Raab fo dela cità de Jericho e sì fo meretrixe, inanço che la fosse moyere de Salmon, segondo che se contene in lo libro sexto de la Bibia, el quale sì à nome Josuè, e sì è al segondo capitolo che comença: <foreign lang="lat">MISIT ERGO JOSUE ETC</foreign>. Booç enSenderà Obeth ex Ruth. Questa sì è quella femena Ruth che no fo del povolo de Israel, anche fo–la del povolo de Moab, per la quale memoria questo libro sì ha nome Ruth.</p>
<p>Obeth ençenderà Jesse.</p>
<p>Jesse ençenderà David re.</p>
<p>David re ençenderà Salamon de quella femena che fo de Uria.</p>
<p>Salamon ençenderà Roboam.</p>
<p>Roboam ençenderà Abiam.</p>
<p>Abias ençenderà Assa.</p>
<p>Assa ençenderà Josaphat.</p>
<p>Josaphat ençenderà Joram.</p>
<p>Joram ençenderà Oçiam.</p>
<p>Oçias ençenderà Joatham.</p>
<p>Joathas ençenderà Achaç.</p>
<p>Achaç ençenderà Eçechiam.</p>
<p>Eçechias ençenderà Manassem.</p>
<p>Manasses ençenderà Amon.</p>
<p>Amon ençenderà Josiam.</p>
<p>Josias ençenderà Jechoniam e li soi fradeli in la transmigration de Babilonia, e drio la transmigration de Babilonia Jechonia ençenderà Salathiel etc.</p>
<p>Jechonias ençenderà Salathiel.</p>
<p>Salathiel ençenderà Çorobabel.</p>
<p>Zorobabel ençenderà Abiud.</p>
<p>Abiud ençenderà Heliachim.</p>
<p>Heliachim ençenderà Açor.</p>
<p>Açor ençenderà Sadoch.</p>
<p>Sadoch ençenderà Achim.</p>
<p>Achim ençenderà Eliud.</p>
<p>Eliud ençenderà Heleaçar.</p>
<p>Heleaçar ençenderà Mathan.</p>
<p>Mathan ençenderà Jacob.</p>
<p>Jacob ençenderà [Joseph] spoxo [dela gloriosa vergene Maria], dela quale sì è [nascù el nostro] salv[atore] mesiere [Yhesu Christo, vero] Dio e [vero homo].</p>
<bibl>[MATTH. I, 1–16].</bibl>
<p>AMEN</p>
</div2>
</div1>

</body>
</text>
</TEI.2>
