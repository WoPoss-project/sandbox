<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione di Francia di Vincenzo Gussoni (1616-1617)</title>
      <author>Vincenzo Gussoni</author>
    </titleStmt>
    <extent>46 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000374</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-16T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-17T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Relazione di Francia di Vincenzo Gussoni (1616-1617)">
<head>Relazione di Francia
di
Vincenzo Gussoni
ambasciatore ordinario
a Luigi XIII ed a Maria de Medici
dal 1616 al 1617.</head>
<div2><head>Premessa</head>
<argument><p>Commissione <hi rend="italic">a Vincenzo Gussoni eletto ambasciatore alla Maestà Cristianissima</hi>
adì XXVI febbraro MDCXV.</p></argument>
<p>Mossi dalla virtù di te diletto nobile nostro Vincenzo Gussoni dimostrata con tua laude e merito in altri carichi e ambascierie degnamente
sostenute ti abbiamo eletto ambasciatore ordinario alla Maestà Cristianissima in luogo del diletto nobil nostro Pietro Contarini, sicuri di ricevere
con ottimo servizio, come nelle altre occasioni, soddisfazione compita.</p>
<p>Ti commettemo però col Senato, che col nome del Signor Iddio
debba metterti in viaggio verso la Corte Cristianissima, ove comunicata
col tuo precessore la presente commissione, e prese da lui le necessarie
informazioni procurerai l'udienza da Sua Maestà, alla quale, presentate le
nostre lettere credenziali, ti rallegrerai del suo buon stato di salute con
esporle: Che seguendo noi la nostra antica affezione ed osservanza verso
quella cristianissima Corona ti abbiamo mandato per risieder nostro ambasciatore ordinario presso Sua Maestà in luogo del tuo precessore a continuare tutti quegli ufficii seco, che possano conservar ed accrescer la mutua, perfetta, sincerissima corrispondenza, sempre stata col Serenissimo
Re suo padre, di gloriosa memoria, e ch'avemo ed avremo con lei, desiderosi di comprovarla con gli effetti e di vedere ogni maggiore e più felice
successo alla sua medesima persona, ed al suo amplissimo regno accompagnando l'ufficio con concetti degni e proprii della tua prudenza.</p>
<p>Con le Maestà della Regina Madre e Sposa eseguirai parimenti gli
ufficii che ti parerà conveniente, per espressione del contento, che in ogni
tempo siamo per ricevere di ogni loro felicità: affermando non poterci
riuscire cosa alcuna più cara, che del veder accresciuta col favore del
Signor Iddio, più sempre la fama dei loro nomi, la gloria del re cristianissimo ed il commodo con la vera quiete di quel nobilissimo regno per
consolazione universale di tutta la Cristianità, eseguendo in questa parte
la nostra intenzione, di quel modo che giudicherai convenire per lo stato
delle cose correnti e per il nostro servizio.</p>
<p>Visiterai, quando l'opportunità lo conceda, li Principi e Principesse
del sangue, gl'Illust.mi Cardinali, e quegli altri personaggi, che giudicherai convenire alla dignità et al servizio della Signoria Nostra, dandoti
noi lettere credenziali, secondo il solito; osservando parimenti l'uso ordinario, nel visitar li Ministri di quella Corte, e li Rappresentanti de' Principi, che vi risiedono.</p>
<p>Procurerai con ogni diligenza e spirito di ben intendere le trattazioni e negozi, che alla giornata occorreranno, dandoci di tempo in
tempo tutti gli avvisi che giudicherai degni di nostra notizia.</p>
<p>Tu sai benissimo il nostro desiderio, che le cose della Religion Cattolica passino sempre bene, così per benefizio particolare di quel Regno,
come per l'universale di tutta la Cristianità: però nelli ragionamenti
dimostrerai, che tutto quello che potrà seguire in augmento di essa Religione, ci sarà sempre gratissimo. E dopo che il Precessor tuo ti avrà
consegnate le scritture ed instruzioni necessarie, come gli scrivemo, ci
contentiamo, ch'egli presa buona licenza da Sua Maestà, possa ritornare
alla patria.</p>
<p>Le presenti commozioni con gli Arciducali ci danno materia di accelerare la tua spedizione, con fine particolare, che passando per Grisoni e
per Svizzeri, tu facci il viaggio per Eidelberg residenza propria del conte
Palatino Elettore, eseguendo gli ufficj opportuni con lui, e con quegli
altri Principi, con li quali nell'andare in Francia, per quella via, conoscerai poter ciò effettuare, con il debito riguardo alla sicurezza della
dignità pubblica nella tua persona.</p>
<p>Ti facciamo consegnar molte lettere credenziali, acciocchè possi valerti di quelle, che porterà l'occasione.</p>
<p>Nel passar per Grisoni e per la città di Zurich, soddisfarai a soli
ufficj di complimento, senza entrare in negozio.</p>
<p>Occorrendoti di trasitare per li Cantoni Cattolici, e per alcuna
delle Terre Franche, ne sarà caro, che con complimento, tu lasci cadere
a proposito qualche ufficio d'informazione opportuno nel negozio di Uscocchi; il quale serva ad isprimere le nostre buone ragoini, e con la necessità delle provisioni alla difesa, possa fondare concetti degni della nostra
giustissima causa.</p>
<p>Il medesimo termine di confidenza e d'informazione osserverai con
gli Elettori Ecclesiastici, e con alcuno degli altri Principi, dipendenti
dalla Casa d'Austria, che ti occorrerà di vedere, senza levarti molto fuor
di strada; affermando, che alla Repubblica, sempre studiosa di quiete, rincresce l'essere provocata, e condotta nella necessità della difesa.</p>
<p>Ma con il Conte Palatino Elettore, con il DUca di Wirtemberg, con
il Principe di Anault, con il Marchese di Anspach, e con quello di Bade,
essendo tu di queste occorrenze de Uscocchi pienamente istrutto, doveranno maggiormente estendersi gli ufficj tuoi, nel dar loro conto della
giustizia della nostra causa, del torto, che ricevemo da vicini, e dello
stato delle cose presenti, con procurare, che rimangano ben impressi delle
ragioni della Repubblica, significando la confidenza e la stima che facciamo loro, le provisioni delle armi, sempre maggiori degli Arciducali,
le provocazioni ed ostilità inferiteci per ogni parte, e le diligenze che si
usano, nel chiuder il passo alle genti per nostra difesa; mentre con la
lunga pazienza, e con buona inclinazione al negozio, della conclusione del
quale solo ci manca per la parte dell'Arciduca, abbiamo resa ben chiara
la nostra ottima volontà. E secondo la disposizione, che tu ritrovassi potrai considerare il giovamento, che si potrebbe ricevere, quando si lascino
intendere del concetto, che hanno delle nostre giuste ragioni, già notorie
presso di ogn'uno, e del dispiacere per le insolite molestie, con le quali
siamo provocati, volendosi più tosto proteggere gente ladra e scelerata,
che osservar le promesse più volte fatte, anco dall'Imperatore alla Repubblica, che solo desidera con il fine sicuro di queste lunghe molestie,
la conservazione e il ben comune: rimettendosi alla tua prudenza il regolare questi ufficii, come stimerai convenire.</p>
<p>Nel progresso del viaggio, e ne' luoghi, dove ti occorresse di fermare, osserverai con diligenza quello, che potesse riuscir degno della nostra
notizia, mirando particolarmente alli disegni, alli motivi ed alle provisioni
d'arme, che si facessero così per Arciducali, come per ogni altra parte,
usando in questi propositi ogni studio e applicazione maggiore con darcene di tempo in tempo diligentissimo avviso.</p>
<p>Avrai per tue spese scudi trecento da L.7 l'uno al mese, senza
obbligo di render conto. E sei obbligato tener cavalli undese, compresi
quelli del secretario e servitor suo. E ti abbiamo fatto dar scudi mille
ducento per mesi quattro, e scudi mille per il donativo giusta la parte del
Senato di 2 giugno 1561. Per comprar cavalli, coperte e forcieri, ducati
trecento da L. 6 gross. 4 per ducato. Al Secretario in dono ducati cento.
E a due Corrieri, che ti accompagneranno, ducati vinti per cadauno.</p>
<p>Per le spese de' Corrieri e porti di lettere solamente ducati cento
cinquanta, de' quali sei tenuto render conto alla Signoria Nostra, con dichiarare nelle partite i nomi di essi corrieri, e li tempi giustificati, giusta
la parte del Senato de' 28 luglio 1609.</p>
<p>E per tutte e cadaune altre spese, che potessero occorrer, e siano
di che sorte esser si voglia, ti abbiamo assignato scudi quaranta al mese
e ne facciamo dar centosessanta in sovvenzione di mesi quattro anticipati.</p>
<p>Potrai portar a risiego della Signoria Nostra argenti per la summa
di ducati 400 da esser stimati dalli Officiali delle Rason Nove, conforme
l'ordinario. Il qual risego s'intenda giusta il tenor della suddetta parte
28 luglio 1609, della quale ti facciamo dar copia, volendo, che sia inviolabilmente eseguita.</p>
<p>La commissione estraordinaria, che ti abbiamo aggiunto per le presenti occorrenze di far il viaggio per una parte della Germania, e di visitare quei Principi, convien aggiungerti insieme la necessità di grave ed
estraordinarie spese; alle quali dovendosi avere da noi il vonceniente riguardo, ti assignamo per ciò scudi mille da L. 7 l'uno in tutto e per
tutto. senza obbligo di renderne conto, acciocchè con questo giusto sollievo, tu possi supplire con minor interesse alle occorrenze di ciò che per il
nostro servizio ti abbiamo estraordinariamente commesso.</p>
<p>E da mò sia preso, che al diletto nobile nostro VIncenzo Gussoni
Amb.r siano dati per una volta solamente delli danari della Signoria Nostra scudi mille da L. 7 l'uno per le occorrenze estraordinarie del suo
viaggio, come di sopra, senza obbligo di renderne conto.</p>
<p>  + 169</p>
<p>  - 2</p>
<p>  - 5</p>
<p><hi rend="italic">Adì detto</hi></p>
<p>Fu ballottato poi con strettezza il capitolo delli scudi mille sopradetti.</p>
<p> +  166 1615 24 febb.ro in Coll.°</p>
<p> -  12 4/5 a 150 + 16</p>
<p> -  6                2 4/5</p>
<p>                       1</p>
<p>(<hi rend="italic">Da carte 318 del Registro "Deliberazioni Senato (Secreta)"</hi></p>
<p><hi rend="italic">Anno   1615</hi>).</p></div2>
<div2><head>Relazione</head>
<opener><salute>Serenissimo Principe!</salute></opener>
<p>In esecuzione de' pubblici comandamenti ritornato di Francia rassegnai tre giorni sono nell'Eccellentissimo Collegio a
piedi di Sua Serenità la carica di ambasciatore ordinario a
quella corte che per benignità delle Eccellenze vostre mi fu
concessa: il che eseguii con tal sentimento di amarissimo dolore qual mai non so essermi accaduto in altro tempo di mia vita,
non già che io sentissi dispiacere di lasciar quel carico che è
per sè stesso gravissimo, e per i varii accidenti di una continuata mala fortuna che in esso mi ha sempre accompagnato, conoscevo non esser desiderabile, ma solo perchè dopo due anni di
continue fatiche mi vedevo necessitato a deponerlo, quasi testimonio espresso della mala soddisfazione avutasi del mio riverente servigio.</p>
<p>Sa Iddio che in tutti i carichi pubblici non ebbi mai altro
scopo che di servire di maniera che l'ardor del ben pubblico,
la prontezza nell'esecuzione di quanto mi veniva commesso, e
la integrità dei miei pensieri mi acquistassero nome di cittadino
zelante, obbediente e fedele alla mia patria; eppure per mia
mala ventura dopo tante fatiche trovo di aver conseguito il fine
tutto contrario, poichè mi veggo notato di trascuratezza ed
incolpato d'inobbedienza. </p>
<p>Scrissi alla Serenità Vostra dopo che intesi esser Ella capitata in risoluzione, ad instanza della Maestà Cristianissima, di condonarci il tutto, che io avrei amato meglio di poter giustificare
la causa mia, per meritarmi il perdono, piuttostochè conseguirlo
per intercessione altrui. Il medesimo ho confermato con la viva
voce nell'Eccellentissimo Collegio, dove rinunciando assolutamente il beneficio del perdono, supplicai che mi si desse modo di
potermi giustificare, e che sotto qualsiasi più severa censura restassero criticate le mie azioni, sperando con l'aiuto di Dio di
portare quanto basti a mio sollievo: e quando pure le mie giustificazioni non soddisfacessero appieno, piuttosto mi contentavo con
allegro animo ricevere dalla mano pubblica qualsiasi correzione,
che vedere per causa mia così notabilmente offesa la pubblica
libertà. Ebbi in risposta da que' signori Eccellentissimi che essendo questo negozio già terminato dall'Eccellenze Vostre doveva senza più parlarsene restar sopito. Piacesse pure a Dio che
quello che dall'Eccellentissimo Collegio mi è stato negato, mi
fosse concesso dalla maestà e suprema autorità di questo Consiglio, poichè mi troverebbe prontissimo e costantissimo nell'una e nell'altra fortuna, obbligandomi con franchezza d'animo, e per ora e per tutto il tempo di mia vita, non ostante qualsiasi parte in contrario, di rendere conto di quelle azioni, per le
quali pare che al presente resti contumace presso la patria. Frattanto a sollievo dell'afflittissimo animo mio si contenti la Serenità Vostra condonarmi il tedio di una breve udienza, poichè di
quanto dirò ne risulterà anco beneficio al pubblico: non essendo in questo tempo piccolo profitto il dare lume e chiarezza di
quelle cose che restano nelle nostre pubbliche lettere sotto l'ombra di ragionevoli rispetti sino a quest'ora velate. Supplico
perciò Vostra Serenità e le Eccellenze Vostre Illustrissime che
se tra le cose che io sono per dire troveranno qualche discrepanza da quanto unitamente l'Eccellentissimo Bon ed io abbiamo scritto, o se oltre quanto si è scritto intenderanno qualche
particolare non più inteso, non m'imputino ciò a mancamento
di sincera e retta intenzione, ma piuttosto a dura necessità di
convenire permettere, per non disunirmi apertamente, che le
cose restassero rappresentate di modo che esso Eccellentissimo
Bon non potesse negarmi, come altre volte mi è successo, di
ammetterle nelle lettere comuni. Confesso che ho sentito alcuna
volta qualche rimorso di non potere più particolarmente rappresentare i fatti, ma restava quieta la mia coscienza con la risoluzione ferma di farlo opportunamente in questa congiuntura. Non
sarà questa una relazione delle cose di Francia poichè in effetto
nè il tempo, nè l'afflizione del mio animo mi han dato campo di
applicarvi il pensiero, nè lo stimo necessario sapendo che l'Eccellentissimo Bon fra pochi giorni soddisferà pienamente a tutto
ciò che in così fatta materia potesse desiderarsi. Sarà solo una
particolare, succinta, chiara, nuda e veracissima narrazione di
quanto è seguito nel negozio della trattazione della pace dal
giorno che noi ambasciatori ricevessimo la procura con le altre
istruzioni sino all'ultimo punto del mio partire di corte. </p>
<p>Capitateci adunque le suddette procure, istruzioni ed altri
ordini pubblici, dopo essere stati al re, ci ritrovassimo più volte
con li ministri, e dopo molte dispute, stando sempre noi dentro i
termini delle nostre commissioni si ristrinse il negozio a questo,
che volevano essi, e tale dicevano essere il parere di Sua Maestà,
che noi sottoscrivessimo i capitoli proposti in Ispagna, concernenti la pace tra Vostra Serenità ed il re di Boemia solamente: e noi
dicevamo di non poterlo fare, se prima non restava dichiarata
espressamente la restituzione delle galere con tutto il carico,
e che il negozio di Savoja non venisse giustamente terminato
col nostro.</p>
<p>Stando le cose in questi termini, un giorno particolarmente fossimo chiamati a nuovo congresso, dove il cancelliere a
nome di tutti gli altri, eccitandoci a risolversi, e noi pure stando sopra le medesime difficoltà, egli finalmente con facondo
discorso, si affaticò di persuaderci, dicendo, che il negozio di
Savoja era già terminato, che Sua Maestà più giorni fa l'aveva
in petto, e che non occorreva intorno ad esso proponere altra
difficoltà; e che il punto della restituzione delle galere era cosa
a parte, in tutto e per tutto separata dal trattato di pace tra
Vostra Serenità e l'arciduca, onde non doveva per così fatti interessi abbandonarsi un bene tanto grande, quanto era quello
della pace universale; che non diceva già che si tralasciasse di
procurarne la ricuperazione, perchè la causa era giusta, ma
che si poteva farlo separatamente, senza impedire, o ritardare,
nel resto la conclusione di pace:  promettendo che il re cristianissimo si obbligherebbe d'impiegare tutti i più efficaci ufficii
che potesse col re cattolico per far dare all'Eccellenze Vostre
così ragionevole soddisfazione. Finalmente considerò che quando anco si corresse rischio, il che non credeva, di perdere
affatto le galere con tutto il valsente, tornava conto alla Repubblica di far la pace; poichè delle cose nostre anco essi erano ben avvisati, e sapevano che non erano in troppo buon stato. Disse che non avevamo gente, non uomini da comando, non
ubbidienza militare, e finalmente anco qualche dissensione fra i
nobili, concludendo in fine, che sei mesi soli che si stasse in
guerra d'avvantaggio, importava molto più, per la spesa gravissima che Vostra Serenità convenirebbe di fare, che tutto il
valsente delle galere.</p>
<p>L'Eccellentissimo Bon, che in alcun tempo mai non aveva conferito meco alcuna cosa de' suoi pensieri e della sua
risoluzione intorno questo negozio di pace, onde avessimo
potuto andare unitamente d'accordo nelle risoluzioni e spedienti che si fossero giudicati migliori, e senza prendere almeno un poco di tempo per discorrervi insieme, improvvisamente, con voce strepitosa e moti stravaganti, gridò, dicendo:
son convinto, son convinto: credo, e per la parte mia sottoscriverò ogni cosa; così in un momento diede parola di sottoscrivere i semplici articoli proposti in Ispagna, abbandonando il
punto delle galere, e lasciando da parte gl'interessi del duca di
Savoja.</p>
<p>Se, Eccellentissimo e Serenissimo Principe, Signorie Eccellentissime, io mi ritrovassi a strani termini, se mi andassero mille fantasie per la mente, ognuna delle Eccellenze Vostre
può per sua prudenza andarselo figurando: restai soprapreso
dalla novità del fatto, confuso da così inaspettato colpo; e più
confuso per la risoluzione a cui mi dovessi appigliare, mentre
massime gli occhi di tutti i ministri volti verso di me, stavano
attendendo che io dovessi confermare il medesimo. Allora drizzando io il parlare all'Eccellentissimo Bon, dissi, presenti i
medesimi ministri, stima Vostra Eccellenza di poter capitare a
così fatta risoluzione? Pare a lei che questo sia conforme agli
ordini pubblici, ed alle nostre instruzioni? N'ebbi in risposta pur
col tenore della medesima concitata voce: no, che le commissioni pubbliche non me lo permettono; conosco e confesso che
io trasgredisco gli ordini, ma Iddio mi ha inspirato di dare
questa parola; e purchè si facci il bene della Repubblica, se
alla persona mia per questa causa dovesse succedere qualche
sinistro incontro, sacrificherò volentieri questi pochi anni di
vita che mi restano in servizio della mia patria. </p>
<p>Io allora soggiunsi: Signore Eccellentissimo, ho vita ancor
io, e così pronta a spendersi in servizio della patria, quanto la
sua medesima. Piacesse a Dio che fossimo sicuri di non incontrare in altro maggior male che in quello del pericolo delle
nostre persone: ma chi ci assicura che oltre il nostro pericolo,
da così fatte risoluzioni non possa nascerne qualche gran pregiudizio alle cose pubbliche? Ho sempre inteso a dire, e tale è stato
il parer mio, che ad uno ambasciatore (nè anco per far meglio)
non sia lecito trascendere le sue commissioni. Tocca ai principi
il saper ben scrivere e comandare: ufficio dei ministri è di ben
leggere ed ubbidire. Replicò esso: in fine questa è opera dello
Spirito Santo, Dio mi aiuterà, lui vede il cuor mio e sa la mia
retta intenzione. Successero allora voci di applauso e di laudi
dei ministri che lo dichiaravano per signore di gran bontà e
di un ottimo zelo; ed io parendomi che il maggior male di
quanti io potessi fare, fosse il disunirmi apertamente da Sua
Eccellenza, Senatore per l'età e per i carichi grandi, in che si
era adoperato, in concetto di tanta prudenza, ambasciatore
straordinario espressamente mandato per così fatti importantissimi negozii, sopra la persona del quale stava principalmente
riposta la speranza pubblica, ed avendo fresca la memoria della
volontà espressa dichiaratasi dalla Serenità Vostra in lettere dei
17 giugno passato, per le quali ci comandava di starci uniti di
animo e di voleri, parendomi più ragionevole nella contrarietà
delle nostre opinioni ch'io per ogni rispetto dovessi rapportarmi al voto di Sua Eccellenza che essa al mio, dissi con ogni
modestia, che benchè la mia opinione fosse tutta in contrario,
tuttavia convenivo deferire alla sua autorità; che perciò in questo negozio di pace, io non mi sarei scostato da quanto gli paresse bene, pregandola però a contentarsi ch'io potessi dire
che in così fatta risoluzione vi sia ben condisceso il mio assenso, ma non l'opinione.</p>
<p>Intesa da esso signore questa mia risposta, parve che restasse quasi titubante e pentito di essere trascorso tant'oltre;
ma non restando luogo a ritrattarsi, si rivolse a' ministri e
disse:  vedete, o Signori, dove io mi son lasciato trasportare
dal desiderio di dar l'onore di questo accomodamento a Sua
Maestà, e di apportare la pace alla mia patria, ch'io sono in
evidente pericolo di finire la vita mia in una prigione per
le trasgressioni così evidenti che io faccio agli ordini della
Repubblica. Perciò, se a contemplazione vostra io sono condisceso a questo, è ben ragionevole che abbiate a procurare
di salvarmi, affinchè almeno paia necessaria e sforzata questa
mia risoluzione. Però sarà necessario che in iscrittura voi abbiate a protestarci con quelle più risolute e risentite forme di
dire che sarà possibile, a fine che noi ci dobbiamo risolvere,
altrimenti che Sua Maestà prenderà espediente di abbandonar la
Repubblica, e penserà a' casi suoi; che vorrà che il duca di Savoja faccia la pace, o che lo abbandonerà esso ancora, e ci lascierà esposti soli alle forze degli Spagnuoli. Rispose il cancelliere, veramente se voi non vi foste risoluti, bisognava bene
che il re pensasse ai casi suoi, perchè noi non vogliamo la guerra, e questo anco vi faremo intendere in iscrittura. Rispose
l'Eccellentissimo Bon che questo non bastava, e che conveniva
passare a comminazioni e proteste gravissime, affinchè almeno
la Repubblica conosca che sia stato partito di necessità il capitare a questo. Allora il cancelliere, con moto quasi ridente, disse
che sotto una parola detta da un re vi s'intendevano concetti
assai, che non si accostumava nelle scritture di Stato di metter
clausole notaresche; l'Eccellentissimo Bon, accostatosi allora all'orecchio del cancelliere, gli parlò alquante parole in segreto,
le quali, per non aver intese, io non posso riferire. Così licenziati si restò in appuntamento di formare uno schizzo della
scrittura di pace che doveva esser sottoscritta, e di quella che
il re faceva alla Repubblica, con l'obbligazione d'impiegare
tutti i suoi ufficii per farle ricuperare le galere con il carico.
Ritornati a casa e discorrendo insieme di questi accidenti, e vedendo io l'Eccellentissimo Bon continuare fra sè stesso titubante, e perchè vi erano li segretari presenti, mi parve bene colla
dovuta modestia ponderargli quanto grave fosse la trasgressione, e in quanti pericoli ed anfratti poteva ella mettere la Serenissima Repubblica, e sopra il tutto, importantissimo le considerai essere l'abbandonare gl'interessi del duca di Savoja, al
quale la Serenità Vostra così solennemente aveva promesso di
non abbandonarlo mai, e di non distinguere gli uni dagli altri
interessi; che quel principe si chiamerebbe tradito, che si
dolerebbe sino al cielo, e che essendo di natura ardente e risoluta, potrebbe per isdegno capitare a qualche precipitosa risoluzione, per la quale la Serenità Vostra si ritrovasse sola, ed
esposta alle offese. In fine, sebbene per allora a tutte le mie ragioni avesse Sua Eccellenza la risposta in contrario, tuttavia
avendovi posto sopra più matura considerazione, si risolse di non
volere in alcuna maniera disgiungere gl'interessi della Serenità
Vostra da quelli di Sua Altezza, e così il giorno dietro, mentre
il Signor di Villeroy venne a portarci il primo schizzo della
scrittura, l'Eccellentissimo Bon mostrò che intieramente non
gli soddisfacesse, massime perchè i protesti di Sua Maestà non
erano tali da poterci salvare; e rispondendo il Villeroy che quello era appunto il contenuto di quanto si era restati in appuntamento, fece il Bon difficoltà sul volere che resti unito in una
medesima scrittura l'accordo di Savoja con quello della Repubblica. Disse Villeroy, ieri voi non diceste in questo modo: pensavo che il tutto fosse risoluto, e già siamo lontani più che mai
dalla conclusione; l'Eccellentissimo Bon stette saldo nel dire
che non poteva far altro, indi Villeroy licenziandosi, disse che
avrebbe riferito agli altri ministri, e che occorrendo ci avrebbe poi fatto di nuovo chiamare, il che seguì uno o due giorni
appresso; onde di nuovo ritrovatici insieme, finalmente disse il
cancelliere che vedendo le nuove difficoltà che si proponevano,
non ostante la parola data assoluta nell'altro congresso, avevano risoluto di darci soddisfazione, per finire una volta questo
benedetto negozio. Che però il trattato di pace s'intenderia concluso in Francia, universale per tutti, ed in una medesima scrittura congiunto il suo con quello del duca di Savoja. E che sebbene non vi erano le necessarie facoltà di tutti gl'interessati,
il re prenderebbe in sè stesso tutto il negozio, e prometterebbe
per la ratificazione ed esecuzione di esso.</p>
<p>Di questo parve che l'Eccellentissimo Bon restasse per la
sua parte appagato, e voltatosi verso di me mi pregò a dire se
aveva qualche cosa in contrario. Io risposi che Sua Eccellenza
si soddisfacesse lei, che già mi ero dichiarato di riportarmi alla
sua prudenza; ma eccitato di nuovo a dire il mio senso, risposi
che duditavo che questa sorte d'accordo generale, senza le necessarie facoltà degli interessati, dovesse piuttosto riuscire d'impaccio che di frutto, poichè sebbene la Maestà Sua prometteva
per tutti, non erano però li principi interessati nè suoi sudditi,
nè così piccoli, che non piacendo loro l'accordato potesse la
Maestà Sua violentarli ad eseguirlo. Allora il cancelliere, fattosi
caldo in volto, e con risentita maniera, mi disse, se non vi fidate
del re, a che fare venite voi qui a trattare con noi, aggiungendo che non erano questi concetti da proferire in presenza dei
ministri di Sua Maestà, con qualche altra parola, per verità,
detta con poca considerazione. lo soggiunsi, che non aveva occasione Sua Eccellenza d'alterarsi, poichè il mio senso non era
di negare la grandezza e potenza della Maestà Sua, ch'era e da
me e da tutta la Repubblica stimato il più degno e gran re
della Cristianità; ma che però anco gl'interessati erano principi di tanta potenza, che non era facil cosa il violentarli a
quello a che per propria disposizione e volontà non inclinassero; poi con modesta sì ma risentita maniera mi parve bene di
aggiungere, che agli ambasciatori che trattano le ragioni dei
principi loro non deve chiudersi la bocca, essendo per ogni rispetto permesso il dire liberamente quello che sentono: ma perchè il cancelliere persisteva pure a mostrarsi alterato, l'Eccellentissimo Bon troncò il discorso col dire che di quanto era
stato proposto da quei Signori egli si sentiva appagato, e poichè Sua Maestà Cristianissima prometteva per tutti, non si
poteva dubitare dell'esecuzione. Che però era necessario di
vedere le cose poste in iscrittura, e che secondo i sensi che si
scoprissero in essa, si sarebbe poi più chiaramente deliberato
circa il modo della sottoscrizione.</p>
<p>Partiti di là, fossimo immediatamente a dar parte al Fresia
di quanto ci era stato dai ministri proposto, il che inteso da lui
mostrò di restare appagato, anche di ciò che il nostro accordo in
una medesima scrittura fosse congiunto con quello di Sua Maestà, e dichiarato, che l'uno non potesse eseguirsi senza l'altro. Ci
fu dato lo schizzo della scrittura dai ministri, e noi unitamente
col Fresia ridotti insieme a considerarla: furono col parere del
detto Fresia mutate diverse cose toccanti l'interesse di Sua Altezza, ed altre dichiarate in più ampia forma a beneficio delle sue
ragioni, ed in fine espressamente si aggiunse che non fosse la Repubblica obbligata all'esecuzione dell'accordato, se unitamente
il Signor duca di Savoja non restava per quanto spetta ai suoi
interessi soddisfatto. In questo mentre piacque a Dio che io cadessi ammalato di febbre terzana, la quale tenendomi al letto, mi
impedì d'ingerirmi d'avvantaggio nel negozio. L'Eccellentissimo
Bon però ardendo di un estremo desiderio di apportare la pace a
Vostra Serenità, si ritrovò, solo più volte con li ministri, con il
nunzio e con altri ambasciatori, dai quali si lasciò persuadere
che fosse bene di levare la clausola condizionata nell'accomodamento, e ritornato a casa me ne diede parte, offerendomi le ragioni che l'avevano mosso a capitare a questo. lo sebbene soprapreso dalla febbre, contesi e dissi che non dovesse assentire
perchè quella sola poteva salvare i rispetti della Serenità Vostra
col duca di Savoja, e tornai pure a replicargli che in questo
accordo Sua Eccellenza avrebbe sempre avuto unitamente congiunto col suo il mio consenso, ed io avrei sottoscritto quell'accordo che le fosse parso bene, ma che perciò gli ritornavo
a dichiarare che non vi assentivo coll'opinione; il che seguì alla
presenza pure dei segretarii. In fine si stipulò l'accordo, si sottoscrissero le scritture essendomi conferito con tutta la febbre
al luogo della riduzione; poichè vedevo di non poter fuggire
di sottoscrivere, stante la mia esibizione d'aderire al parere
dell'Eccellentissimo Bon, stimai meglio mostrar prontezza nell'andarvi in persona, che aspettare che la scrittura mi fosse portata al letto per la sottoscrizione. Avrà pertanto la Serenità Vostra potuto vedere qual parte io abbia nell'errore della trasgressione, che non consiste in altro che nell'essermi lasciato
rapire dall'autorità dell'Eccellentissimo Bon, ubbidendo in questa parte ancora ai comandi della Serenità Vostra che ci aveva
commesso di star uniti, il che non poteva eseguirsi, se essendo noi in quasi tutte le cose di questo negozio discordi,
uno non si riportava al parere dell'altro, ed io per ogni rispetto dovevo esser quello. S'intese poi con infinito dolore dall'Eccellentissimo Bon e da me la mala soddisfazione ricevuta dalla
Serenità Vostra dell'operato da noi nell'accordo suddetto, e
la risoluzion anco che, per termine di buon governo, aveva preso intorno alle nostre persone.</p>
<p>Noi già apparecchiandoci di dar la debita esecuzione agli
ordini della Serenità Vostra intorno al nostro partire, ci venne
a vedere il duca di Nevers, il quale condolendosi con noi di
quella voce che comunemente in pregiudizio nostro andava attorno, ci ricercò e pregò a dire se veramente la risoluzione presa da Vostra Serenità era reale, oppure, come si riteneva dalla
Corte, solamente un'accusa, una mascherata per salvare la propria riputazione, e dare qualche apparente soddisfazione al duca
di Savoja, col gettar la colpa, come è solito alcune volte farsi
dai principi, sopra i ministri. Noi lo assicurassimo che l'error
nostro e la nostra trasgressione, avevano data giusta occasione
alla Serenità Vostra, non mascheratamente ma da dovero, di obbligarci a renderne conto, e l'Eccellentissimo Bon con le lagrime che gli cadevano dagli occhi pur troppo fece espresso testimonio della verità; gli ricercò il duca se noi volevamo che si
adoperasse con Sua Maestà per nostro sollevamento: fu risposto
da noi che non era necessario. Due giorni appresso, mentre
l'Eccellentissimo Bon continuava in una grandissima afflizione,
subito dopo il mangiare prese in compagnia solo suo nipote
ed uno staffiere, il che non era solito di fare, perchè andava
sempre accompagnato dalla sua servitù, e dettomi che se ne andava a fare una generale confessione da certi frati nominati di
Picpus, stette tutto il giorno sino quasi a due ore di notte a ritornare, e postosi al letto, mentre insieme con gli altri stavo
cenando, intesi da suo nipote, ch'egli aveva avuto quel giorno
paura di perdere il zio, il quale dall'ora d'uscire di carrozza
fino al tempo che ritornò per rinvenirsene a casa, che pure vi
passò lo spazio di sette ore, non l'aveva più veduto, onde dubitava che si fosse fatto religioso. </p>
<p>Verso il mattino il detto Eccellentissimo Bon, montato in
carrozza andò a messa ai Cappuccini e ritornato, mi comunicò di
avere a caso nella medesima chiesa ritrovato il nunzio, il quale
gli aveva dato parte, che il re ed i ministri, piccati assai per la
risoluzione fatta da Vostra Serenità, avevano di già spedito corriere espresso a M. di Lion, perchè con vivi, efficaci e risentiti
ufficii procurasse di far annullare quello che in pregiudicio delle
nostre persone si era fatto; ed oltre di ciò stavano anco in pensiero che l'Eccellentissimo Contarini restasse fermato in Lione. Quel
giorno medesimo, poche ore appresso, venne Pisius segretario di
Stato a ritrovarmi, e ci disse in sostanza che il re si chiamava
offeso dalla Serenità Vostra nella riputazione, e che voleva anco
aver notizia delle nostre persone, per il qual effetto si era spedito
corriere all'ambasciatore in Venezia con gli ordini necessarii,
che stavano anche in risoluzione di fermare il nobile Contarini,
e che però Sua Maestà ce ne taceva dar parte accertandoci, che
non ci mancherebbe di assistenza, anzi che se avessimo conosciuto che si potesse fare qualche altra cosa per nostro sollievo,
ricordandolo noi, Sua Maestà sarebbe volontieri condiscesa anche se si trattasse di romperla con la Repubblica. Rispose l'Eccellentissimo Bon che ringraziava Sua Maestà della comunicazione, e che sostentandosi il risarcimento dell'offesa fatta alla
riputazione della Maestà Sua in conseguenza anco veniva a sostentarsi la nostra difesa, che essendo già spedito il corriere a
Venezia con gli ufficii buoni da farsi, quando inoltre fosse ordinato che si fermasse l'Eccellentissimo Contarini, impedendogli
il passar più innanzi, questo tanto bastava, poichè avrebbe convenuto che la Serenità Vostra cangiasse le sue decisioni. Se questa forma di parole di Sua Eccellenza riuscisse contraria alla
aspettazione mia, Vostra Serenità lo può per sua bontà considerare, e mentre stavo dubbioso di quello che io dovessi fare, ovvero di opponermi apertamente alla sua risposta, o di prendere
altro temperamento che serbasse la mia fede e la riputazione
di Vostra Serenità, aggiunse Pisius, se fosse a noi parso bene che
la Maestà Sua con un comandamento alle nostre persone c'impedisse il partire, a che io senza attendere che l'Eccellentissimo
Bon rispondesse, dissi con risoluta maniera, che non solo non
desideravamo d'essere fermati, che anzi lo riceveremmo a grandissima mala soddisfazione, supplicando la Maestà Sua a tralasciare questi pensieri; e poichè il corriere per Venezia, diceva
Sua Signoria Illustrissima, esser già spedito, e che non era più
in tempo il rimediarvi, almeno supplicavo la Maestà Sua a non
passar più oltre nel far fermare l'Eccellentissimo Contarini, poichè l'osservanza dimostrata dalla Serenità Vostra verso Sua
Maestà non meritava così fatte dimostrazioni. Rispose Pisius
che quanto al fermare le nostre persone, poichè mostravamo
di non averlo per bene, Sua Maestà non avrebbe fatto altro, e
che circa al Contarini si farebbe quello che convenisse alla riputazione del re.</p>
<p>Subito partito Pisius si occupò l'Eccellentissimo Bon in
un suo privato negozio, mentre io farneticando fra me medesimo, andavo investigando i mezzi che potessero esser atti a
divertire che all'Eccellentissimo Contarini non fosse posto impedimento di seguitare il suo viaggio; così chiamato a me il
Padavino segretario di Sua Eccellenza e conferitogli in confidenza lo scandalo ch'io aveva avuto dalle parole dette dall'Eccellentissimo Bon a Pisius, egli mi rispose, che gli spiaceva questo sino all'anima, e che essendo entrato l'Eccellentissimo Bon
in grandissima dejezione d'animo, diffidando della clemenza
pubblica lo aveva più volte mandato in diversi luoghi, il che
egli facendo mal volentieri era stato forzato a dirgli che pregava Sua Eccellenza a fa da sè medesima, ed a non dargli
cosiffatti impacci non volendo intrighi; poi conferissimo lungamente insieme sopra il modo di divertire l'impedimento che si
doveva frapporre all'Eccellentissimo Contarini, e venissimo in
risoluzione che non vi fosse altro miglior mezzo che valersi dell'opera di monsignor nunzio per far sospendere l'ordine che
doveva darsi a D'Arlincourt. Mi risolsi adunque, senza comunicarlo all'Eccellentissimo Bon, di spedire io a quattro ore di
notte uno dei miei ad esso nunzio, pregandolo a mandare dal
segretario Pisius per ricercargli che si contentasse di sospendere la missione del corriere in Lione sopra il fatto del Contarini, fino a tanto che la mattina seguente avesse esso nunzio
potuto parlargli, che noi saressimo la mattina all'alba da Sua
Signoria Illustrissima per dargli conto delle cause che ci movevano a questo. Fece monsignor nunzio l'ufficio, ed ottenne la
sospensione del corriere fino alla mattina seguente, e mentre
all'alba il giorno appresso io era preparato per andarlo a ritrovare, considerando che in negozio di cosiffatta natura i miei
ufficii, mentre non fossero congiunti con quelli dell'Eccellentissimo Bon, di cui il nunzio era confidentissimo, non avrebbero
ottenuto quel buon fine che sommamente bramavo: feci all'Eccellenza Sua dar conto di quello che avevo operato, pregandolo unitamente che andassimo per coadiuvare il pubblico servizio. Mi fece rispondere per il Padavino che non voleva venire
poichè questo era un pregiudicare a se medesimo, gli feci di
nuovo ricordare il debito di buon cittadino, la prontezza con la
quale innanzi che succedesse la pace mostrava egli di voler
sacrificare la sua vita in servizio pubblico, e che questo era il
tempo di mostrare una incontaminata fedeltà alla patria. In fine
ebbi pure in risposta quasi il medesimo, che non voleva venire,
che non aveva dormito troppo la notte, e che andassi io: che si
contentava che io parlassi in nome comune; gli feci dire che
sarei andato, ma che per maggior testimonio che ciò anche fosse con il suo assenso, si contentasse che il segretario Padavino facesse con me in suo nome l'ufficio. Negò di assentirvi: onde
io andato in persona a Sua Eccellenza dopo molte ragioni lo
disposi a contentarsi che venisse il Padavino, ma non già che
avesse a parlare, nè metter bocca nel negozio. Me ne andai,
feci l'officio con monsignor nunzio, e fu sì caldo ed efficace che
egli restò persuaso, e mi promise di fare ogni opera, perchè i
ministri tralasciassero il pensiero di fermare l'Eccellentissimo
Contarini. In un istesso tempo partì Sua Signoria Illustrissima
alla volta di Pisius ed io verso casa; ma trattenuto pure per
istrada per qualche piccolo accidente, giunsi finalmente in tempo che trovai monsignor nunzio parlare coll'Eccellentissimo
Bon, da che dubitai poco buon esito alla risoluzione del mio
ufficio. Vidi monsignor nunzio, mi riferì di aver portate le ragioni a Pisius e fattogli l'istanza ch'io gli ricercavo, ma che il
tutto era riuscito senza frutto; tornai a pregare Sua Signoria
Illustrissima a rinnovare l'istanza con Pisius e con gli altri ministri, ma ben mi accorsi che poco se ne poteva sperare, mentre i miei ufficii non venivano pur di una minima parola continuati da Sua Eccellenza. Partì il nunzio promettendo di fare
ogni opera; quello facesse io non lo so, poichè non mi fece più
dir altro se non la mattina del giorno seguente che per il segretario Padavino mi fece riferire di non aver potuto far cosa buona, avendo i ministri di già spedito il corriere a Lione. Così vedendo io che in Parigi restavo, non solo infruttuoso al servizio
pubblico, ma con mala soddisfazione e con poca dignità, mi
risolsi di partire. Il dopopranzo, mentre stavamo unitamente a
tavola, conferii coll'Eccellentissimo Bon il mio pensiero di ritirarmi fuori della città, alla presenza, si può dire, di tutta la
casa, e con quella modesta ed accomodata forma di parole che mi
parvero più convenienti, mi licenziai, sebbene poi non so a che
fine, per quanto intendo, Sua Eccellenza ha scritto in pubblico
ch'io me ne sia andato senza farle alcun motto. Venti giorni in
circa mi fermai ad una assai comoda e bella casa di campagna,
tre miglia italiane discosto dalla città, senza che mai, nè da
Venezia, nè da Parigi, ricevessi alcun avviso, quando improvisamente un giorno ebbi lettera dal segretario Padavino della seguente sostanza: due buone nuove do a Vostra Eccellenza, l'una
che sono stati scoperti i ladri dei suoi argenti, ed appiccatone
più d'uno, talchè M. di Romin maestro <hi rend="italic">des reque3tes</hi> mi ha fatto
sapere che si può sperare ricuperarne buona parte; l'altra è che
l'Eccellentissimo Senato ha deliberato in gratificazione del re
cristianissimo di condonare all'Eccellenze Vostre il tutto, che
tali appunto sono le parole contenute nella <hi rend="italic">parte</hi>. Io per dire
la verità alla Serenità Vostra, come del particolare de' miei argenti sentii consolazione per la speranza di poter in parte riparare il mio danno, così dall'altra ne presi estremo dolore per
lo sfregio che vedevo essersi fatto con perniciose conseguenze
alla pubblica libertà. Ora per veder d'incamminare il negozio
della ricuperazione dei miei argenti, me ne ritornai incognito
a Parigi e feci alcune diligenze, sebben restarono finalmente
vane e senza frutto, di che ho dato conto a Vostra Serenià.
Mentre mi trattenni in Parigi, che furono pochi giorni, venne il
segretario Padavino e portommi le cope ad verbum dell'una e
dell'altra risposta data da Vostra Serenità coll'Eccellentissimo
Senato all'ambasciatore di Francia qui residente, circa le istanze fatte da lui a nome di Sua Maestà sopra la liberazione delle
nostre persone, e mi disse che queste copie erano state da M.
di Lion ambasciator di Francia qui residente mandate all'Eccellentissimo Bon, accompagnate da sue proprie lettere, e l'istesso disse poi il medesimo Eccellentissimo Bon al segretario Vico.
Qui termina, Serenissimo Principe, quanto io devo riferire a Vostra Serenità in materia del più importante negozio che da cent'anni in qua sia stato trattato dai suoi ministri, concernente
l'interesse di questa Serenissima Repubblica, intorno al quale
era bene che Vostra Serenità avesse cognizione di ogni minuzia,
perchè nei calamitosi tempi presenti da ogni piccola cosa può
trar frutto.</p>
<p>La narrazione è stata da me fatta con quella maggior
sincerità, schiettezza e candore ch'è dovuta da cittadino d'incontaminata fede verso il suo principe, anzi che per maggiormente tenermi dentro i termini del vero, ho voluto che lo
stile, la frase e le parole fossero tutte ordinarie, tutte semplici
e tutte pure, fuggendo i colori ed i concetti, affinchè quanto più
nuda tanto più chiara risplenda la verità. A due debiti in un
istesso punto ho avuto la mira di soddisfare coll'espressione del
vero, ed all'integrità dovuta alla Serenità Vostra nel non tacerle
cosa che ricerchi il pubblico interesse che si sappia, ed in secondo luogo poi alla mia necessaria difesa: fuori dei quali due rispetti sarà sempre lontano dalla intenzione mia il pregiudicare
agl'interessi di chi si sia. Mi è convenuto dilatarmi in alcuni
minuti particolari, principalmente in quella parte dove si tratta
degli ufficii che dal re cristianissimo sono stati fatti appo Vostre
Signorie per sollievo delle nostre persone, poichè intendo essere in questa città quasi comune il concetto che da noi unitamente sieno stati procurati e mendicati per sottrarci dall'obbligo della censura. La verità del fatto mostra a Vostra Serenità ed a cadauna delle Eccellenze Vostre la mia riconoscenza.
Di me può restar certa la Serenità Vostra che tanto è lontano
ch'io abbia avuto minima parte, che anzi posso dire con franchezza, che in questa occasione ho intieramente sacrificato il
cuor mio alla patria, con posponere il rispetto della mia salvezza a quello del suo servizio; così conviene alla sincerità
della mia fede, e così continuerò di fare malgrado della mia
avversa fortuna in tutte le occasioni che si rappresenteranno di
suo servizio.</p>
<p>Non devo scordarmi anco tra' miei travagli della gratitudine che io devo all'onoratissimo servizio ricevuto dal circospetto Taddeo Vico mio segretario, il quale con la sua virtù,
con la sua bontà, col suo valore e con l'assiduità nella pronta esecuzione di quello che gli veniva da me commesso e che
aspettava al suo conto, mi si è fatto conoscere degno suddito di Vostra Serenità e meritevole della pubblica grazia. lo
dovrei dire d'avvantaggio, ma l'afflizione del mio animo ed il
sapere che la modestia sua sente rossore di quelle lodi che
gli vengono date benchè debitamente in sua presenza, fa che
io mi riservi a farne più ampio testimonio con lo scoprirmi interessato nelle sue occasioni. lo lo raccomando con tutto l'affetto a Vostra Serenità ed a cadauna delle Eccellenze Vostre,
pregandole di avere in considerazione, che a chi ben serve va
congiunto il merito, e col merito unita la rimunerazione, tanto
maggiormente nella persona sua ch'è nata di famiglia altrettanto benemerita, quanto ristretta di beni di fortuna e numerosa di quattordici fratelli. </p>
<p>Dopo che ci siamo licenziati l'Eccellentissimo Bon ed io
dal re, mi mandò Sua Maestà a presentare di quindici pezzi di
argenti: questi li ho portati a' piedi della Serenità Vostra, perchè e di essi e di quanto ho al mondo, ne disponga Ella a suo
beneplacito.</p></div2></div1></body></text></TEI.2>
