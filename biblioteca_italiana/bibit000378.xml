<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Descrizione del Serraglio del Gransignore</title>
      <author>Ottaviano Bon</author>
    </titleStmt>
    <extent>145 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000378</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-25T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-25T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Descrizione del Serraglio.">
<head>Descrizione del Serraglio del Gransignore fatta dal Bailo Ottaviano Bon</head>
<p>Il serraglio dove abita il Gran Turco, con tutta la sua 
real casa di servizio, è posto in un sito miserabile, ed è 
appunto in quella parte dove prima fu fabbricato Bisanzio, 
sopra una gran punta di continente, che guarda alla bocca del 
mar Maggiore, in forma triangolare, bagnata da due parti dal 
mar Egeo, e dalla terza parte sta con il resto della città 
di Costantinopoli; e tutto è serrato e circondato di 
muraglia altissima e molto ben forte per diverse torrette, 
che sono sopra di essa compartite. Circondata miglia tre 
italiane, ha diverse porte, così da mare come da terra, fra 
quali una è la principale da terra, per la quale ogni giorno 
ogn' uno vi entra, e l'altre stanno serrate, e s'aprono sì 
gusto e comodo del re e delli ministri principali del detto 
serraglio secondo le ordinarie occorrenze, stando la notte 
tutte serrate. La prima è maestra ch' è come un corpo di 
guardia grande e magnifica, sta il giorno guardata da una 
grossa compagnia di Capigì che a vicenda si danno la muta, e 
la notte viene custodita da altri capigì che sono portieri, 
sotto il comando di uno Capigibassì loro capo: li quali 
capigibassì essendo al numero di sei per l'ordinario hanno 
obbligo una settimana per uno di dormire dentro del serraglio 
per buona e sicura custodia di esso. Appresso di queste 
guardie si tiene la notte fuori di detta porta alcuni 
Giannizzeri in una casetta di tavole, mobile sopra ruote, li 
quali stanno vigilanti ed osservanti di tutte le cose per 
poter svegliare quelli di dentro, e dare quelle notizie che 
portasse il bisogno; ed intorno le mura di detto serraglio 
buon spazio distanti l'una dall'altra, vi sono le torrette 
nelle quali dormono diversi Azamoglani, che vuol dire 
figliuoli inesperti, pur per guardia, e per vedere che nè 
per mare nè per terra di notte alcuno si accosti, tenendosi 
particolarmente dalla parte di mare alcuni pezzi da tre 
disposti e caricati, per adoprarli quando occorresse 
reprimere la trascuraggine o la temerità di qualche vascello 
che se gli accostasse.
In detto serraglio vi sono le stanze regali, che sono molte, 
ed appropriate alle stagioni dell'anno, la maggior parte nel 
piano, e alcune fabbricate sopra colli naturali, e diverse 
anco sopra il mare nominate Chioschi, che vuol dire stanza di 
bel vedere, dove si ritirano li re, così soli, come con le 
donne per ricreazione.
Fra quelli vi è la stanza dove si riducono li Gran Signori 
sempre a dare audienza a tutti li Ambasciatori, a tutti li 
bassà li giorni di divano pubblico, e per il più a tutti 
quelli, che si licenziano per andar alli carichi loro 
assegnati e che ritornano da essi ancora.
Questa, è posta nel piano d'un cortile in isola assai 
picciola adornata di fuori di alcune fontane secondo il loro 
costume superbissime, e dentro ha un sofà, cioè solio 
coperto di ricchissimi tappeti d'oro, ed uno in particolare 
di velluto cremesino ricamato di perle grossissime sopra il 
quale si siedono li re; intorno poi la stanza vi sono pietre 
bianche cotte con colori diversi a fogliami, e molto ben 
composte insieme, delle quali essendo tutta incrostata la 
muraglia, si fa una bellissima vista. Vi è anco una 
caminiera apparente tutta coperta di lastre di argento 
perfilate d'oro, ed in terra vi sono tappeti persiani d'oro e 
di seta ricchissimi e bellissimi. Oltre le dette stanze reali 
che sono molte, e poste in diverse parti di esso serraglio, 
che servono sole alla persona reale, vi è l'appartamento 
delle donne nel quale abita la regina sultana, le sultane, e 
tutte le altre donne, e schiave del Gran Signore: il qual 
appartamento, è come un monasterio amplissimo, nel quale si 
ritrovano tutte le comodità di dormitori, di reffettori, di 
bagni, di stanze e di ogni altra sorte di fabbrica per 
necessità del vivere; e questi appartamenti reali hanno 
amplissimi giardini di fiori, di frutti, con strade 
bellissime di cipressi e con fontane in tanta quantità, 
che si può dire, che quasi in tutte le stanze le 
abbino, con gran vaghezza e comodità. Appresso vi sono 
stanze e abitazioni separate di ogni sorte, le quali servono, 
non solo per li ministri principali e per li mezzani, ma anco 
per li infimi, e così ben ordinate e disposte, che non è, 
alcuno che patisca di cosa alcuna.</p>
<p>Fra queste fabbriche vi sono due fuochi molto riguardevoli, 
grandi e molto capaci, uno de' quali serve per tener il 
Casnà, cioè il tesoro di dentro, e l'altro per la 
guardarobba regia. Queste sono due nobilissime fabbriche, che 
hanno stanze separate al piano e in solaro, capacissime per 
le molte comodità che tengono, e sicurissime per esser di 
muraglia grossissima, con poche finestre tutte ferriate, e 
con una sola porta per una, di ferro fortissima, le quali 
stanno sempre serrate, e quella del casnà sigillata anco 
del sigillo regio.</p>
<p>In detto serraglio vi sono moschee per le orazioni, bagni, 
scuole, armario, lambicatori, stalle, cucine, dispense, 
luochi da correre cavalli, piazze da lottare, da tirar 
l'arco, da far rappresentazioni, e in fine tutte quelle 
comodità, che si può desiderare.</p>
<p>Quello che rende superbo e grave detto serraglio, non è ben 
tacerlo, ed è l'ordine coi quale è posto. Sta prima 
l'ingresso di un portone amplissimo e nobilissimo, con 
sottoporticate capacissimo di una guardia di circa 50 
uomini, forniti con le sue armi, cioè arcobusi, archi con 
freccie e scimitarre in buona quantità; passata questa nella 
quale li bassà ed altri qualificati soggetti vi possono 
entrare a cavallo, s'entra in una grande piazza, ovvero 
cortile di un quarto di miglio italiano di lunghezza, e 
altrettanto dì larghezza in circa, con un solo porticale a 
mano sinistra fatto per starvi li cavalli e servitori al 
coperto in tempo di pioggia. Su questo gran cortile 
all'entrare a mano dritta vi è l'ospitale, ovvero infermeria 
la quale serve a tutti di serraglio, nel qual si attrova ogni 
comodità necessaria, ed è custodito da un eunuco, con 
diversi ministri tutti disposti per servitori agl'infermi; ed 
all'incontro, ch' è a mano sinistra vi è un luoco 
grandissimo dove tengono legni, carri ed altre cose 
necessarie da mano, per uso e servigio del serraglio, sopra 
del quale vi è un gran salone dove si tiene riposte alcune 
arme antiche, come morioni, maniche di maglia, zacchi, 
arcobusi e zagaglie delle quali si servono per armare li 
giannizzeri, la maestranza dell'arsenale, ed altri abiti per 
incontrar li re ed i bassà generali, quando fanno l'entrate 
solenni nella città di Costantinopoli. Cavalcato, che si ha 
questo cortile, si smonta ad un'altra porta poco minore 
della prima, ma simile di fazione, e più ricca e bella 
con il sottoportico che serve per il corpo di guardia, la 
quale viene medesimamente custodita da un capigì, e fornita 
d'arme come s'è detto: per questa s'entra in un altro 
cortile poco minore del primo ma molto più bello per diverse 
nobilissime fontane, per esservi strade compartite da 
altissimi cipressi e per ritrovarvisi alcuni quadri di prato, 
dove nascendo l'erba pascolano diverse gazzelle, che 
fruttano, e sono tenute per delizia. Questo cortile si 
cammina da tutti a piedi, fuori che dal re solo, che a 
cavallo va a smontare fino alla terza porta; dall'una 
e l'altra parte di esso, vi sono porticali sostentati da 
nobilissime colonne, fuor de' quali sogliono stare in piedi 
li Chiaussi, le milizie dei giannizzeri e Spay, in ordinanza 
nobilissimamente vestiti, quando si fa divano grande e 
pomposo, per l'entrata di alcuni ambasciatori che passano per 
andare a baciare la veste al re.</p>
<p>In detto cortile alla destra vi sono tutte le cucine, le 
quali sono nove in numero, tutte separate e destinate con le 
loro dispense e ministri separati a chi hanno da servire: la 
maggiore e prima è quella del re, seconda quella della 
regina, terza delle sultane, quarta del Capi Agà, quinta del 
divano, sesta delli Agolari che sono li favoriti del re, 
settima delle genti da basso servizio, ottava delle donne, 
nona delli ministri bassi del divano, guardie ed altri 
assistenti al ministerio di esso.</p>
<p>Alla sinistra vi è la stalla del re di 25 in 30 cavalli 
bellissimi dei quali si serve la Maestà Sua per li esercizi 
e giuochi, che fa con li suoi favoriti dentro del serraglio, 
e sopra di essa vi è una mano di stanze dove si conservano 
li fornimenti tutti da cavallo: li quali avendo io veduto 
posso affermare, che sono di estraordinaria ricchezza e 
bellezza, perchè vi sono selle, briglie, pettorali e 
groppiere rimesse di gioje d'ogni sorte, con tanta vaghezza, 
artificio ed in tanta quantità, che rende stupore ad ognuno 
che le vede, perchè eccedono l'immaginazione. Contigue a 
detta stalla vi sono alcune fabbriche per servizio delli 
ministri del divano pubblico, che quando è serrato, sta 
sempre sigillato col sigillo del bassà primo visìr; e nel 
medesimo cortile, quasi al pari del divano, ma dietro di esso 
alla parte sinistra vi è la porta per la quale si entra 
dalle donne, chiamata la porta della regina, custodita e 
guardata da una mano di eunuchi negri. Il fine di questo 
assai delizioso e vago cortile termina alla terza 
porta chiamata porta del re, per la quale s'entra dentro nel 
serraglio riservato nella sola persona imperiale, e schiavi 
che la servono; nè in questa porta può entrare alcuno senza 
volontà dell'imperatore (parlando di soggetti di 
condizione), ma altri di servigio, come medici o quelli che 
attendono alle dispense ed alle cucine possono entrarvi con 
licenza dello capi agà, che è il maggiordomo maggiore al 
quale è raccomandata la guardia di essa, e vi assiste sempre 
per aver vicine le sue stanze con li suoi agà eunuchi come 
lui; e sono tutti segreti in modo, che quanto si rappresenta 
delle cose di questa porta, la maggiore parte è per 
illazione, perchè o non si può vedere, o se si vede in 
alcuna minima parte ciò segue con l'occasione che il re si 
ritrovi assente, e si viene introdotti da qualche favorito 
per una delle porte da mare, il che riesce anco con molta 
difficoltà per il rispetto nel quale vogliono che sia tenuto 
non solo alla persona reale ma anco a tutte le stanze. Ora 
passata questa terza porta, la quale ha anco essa un 
porticale nobilissimo ma senza arme, subito si può dire 
s'entra alla stanza già detta, deputata alle pubbliche 
audienze, dove il re si riduce per dar le audienze alli 
ambasciatori e bassà, e si scopre intrandovi un altro 
nobilissimo cortile tutto lastricato di marmi finissimi e 
lavorato a musaico, con fontane e fabbriche da tutte le parti 
sontuosissime, perchè sono quelle dove per il più il re 
abita per mangiare e fare le sue ricreazioni.</p>
<p>Io con l'occasione di essersi ritrovato il re fuori alla 
caccia, per l'amicizia che tenevo col Chiaià, che è 
maggiordomo del Bustangibassì che vuol dire capo delli 
giardinieri del re, ebbi comodità d'entrare, con la sua 
scorta nel detto serraglio, per la porta da mare delli 
cavalli marini, e fui da lui condotto a vedere diverse stanze 
ritirate del re, diversi bagni e altre cose molto deliziose e 
curiose, così per la ricchezza di lavori a oro, come per 
l'abbondanza di fontane. In particolare vidi un appartamento 
di stanze da estate posto sopra una collinetta, con comodo di 
sala e camere, e così vago per il sito, che ben appareva 
esser luoco ed abitazione di re così grande; era il divano, 
cioè la sola aperta dalla parte di levante, posto sopra 
colonne bellissime che guardava sopra un laghetto di forma 
quadra fatto artificiosamente da alcune fontane in numero di 
30, tirate e compartite sopra un corridore di pietre di 
marmo finissime, che circondava detto lago, sì che le 
fontane gettavano l'acqua da quel corridore nel lago, e 
l'acqua di esso si scolava poi con seriole in alcuni 
giardini, che rendevano il luoco deliziosissimo: per il 
corridore potevano camminare due uomini al pari, e girandolo 
godere di quelle fontane, che facevano un continuo e soave 
mormorio, e nel lago vi era un brigantino assai piccolo nel 
quale mi fu detto, che entrava spesso la Maestà Sua con 
buffoni, per farli vogare a ricreazione, e per far loro 
qualche burla di sbalzarli nell'acqua, come spessissimo 
camminando con loro nel corridore gli faceva far tombole per 
trabalzarli nel lago.</p>
<p>Vidi anco da questo divano per una finestra la stanza da 
letto di Sua Maestà la quale era di grandezza ordinaria: 
aveva li muri alla usanza incrostati di pietre, cioè 
maioliche finissime, che mostravano marche e fiori di vari 
colori, che facevano bellissima vista; sopra le porte vi 
erano portiere, come l'ordinarie, ma di panno d'oro di Bursia 
con fregio di velluto cremesino ricamato d'oro, con molte 
perle sopra. La lettiera era simile ad una trabacca alla 
romana, con colonne di argento scanellate in luoco di pomoli 
aveva leoni di cristallo, e il fornimento era di panno d'oro 
e verde pur di Bursia senza guarnizione, in luoco della quale 
vi erano alcuni merli fatti di perle che mostravano essere 
opera di gran valore, e molto ben composta. Li stramazzi 
erano poco più alti da terra di un palmo, ed erano pur di 
broccato d'oro, come erano anco li cuscini. Il suolo, così 
di questa stanza, come delle altre, con li suoi sofà, che 
sono li luochi dove sta a sedere, alti da terra circa mezzo 
braccio, tutti erano coperti di ricchissimi tappeti persiani 
di seta ed oro, e li stramazzi da sedere e cuscini 
d'appoggiarsi tutti erano di bellissimi broccati d'oro e di 
seta; e in mezzo del divano vidi pendente un fanale assai 
grande di forma rotonda, con li termini d'argento rimessi 
d'oro pieni di turchine, rubini; e li intermedii erano di 
finissimi cristalli che facevano una bellissima vista. Per 
lavar le mani vi erano un baciletto piccolo, col suo ramino 
tutto di oro massiccio, tempestati di turchine e rubini 
bellissimi, che facevano una gran vista. Dietro il detto 
divano vi era un luoco da tirar di freccia, dove io vidi 
archi e freccie bellissime, e mi fu mostrato passate fatte 
con freccie dal forte braccio del re, così grandi, che 
diedero meraviglia.</p>
<p>La stanza nominata divano pubblico, è un appartamento fatto 
già non molti anni sono, ed è un quadro di stanza di passi 
otto in circa per ogni verso con una retrostanza da servizi, 
e con un'altra stanza a canto posta a mano destra 
dell'entrare divisa solamente dal divano da termini che fanno 
entrare in essa; fuori poi della porta di esso vi sono due 
casette di tavole posticce per abitazione dei ministri, 
oltre le altre poche discoste, disposte all'espedizioni delli 
negozj. In questo divano, ch' è chiamato, come ho detto, 
pubblico, perchè pubblicamente ed indifferentemente 
ogni sorte di persone vi può concorrere ed entrare a 
dimandare giustizia ed espedizione delle cause e liti che 
hanno di qual si voglia sorte, si riducono quattro giorni 
della loro settimana la quale finisce il giorno di Venerdì 
per essere quello il giorno di loro festività: e sono li 
giorni della riduzione il Sabbato, la Domenica, il Lunedì, 
il Martedì. Il primo visir con li altri bassà visiri, li 
due cadì leschieri di Grecia e Natolia, che sono li capi di 
tutti li cadì di quelle due provincie, e li cadì sono 
uomini professori della legge che per privilegio governano, 
come rettori in tutti li luochi, e città dell'imperatore. Li 
tre Defterdari, che sono, come li questori romani, e quelli 
che hanno cura di riscuotere le entrate regie, e che 
esborsano tutto il danaro alle milizie, ed altri stipendiati 
della porta, il Nisangì ch' è il cancelliere grande. 
Quello, che segna li comandamenti e le lettere col segno 
regio, li secretari di tutti li bassà e altri grandi con un 
numero grande di notarj, assistendo sempre alla porta di 
detto divano, il Chiaus bassì, che è il capo dei 
messaggieri per non dir comandadori, con buon numero di detti 
chiausi per obbedire alli ordini del bassà, il qual chiaus 
bassì porta un baston di argento in mano, e li altri servono 
per citare e per portare ambascerie, per capitani, per 
guardiani ed in fine per cose simili e tutti si riducono 
all'alba del giorno.</p>
<p>Li bassà tutti, entrati nella stanza del divano si siedono 
in faccia dell'introito sopra una banca attaccata al muro uno 
dopo l'altro alla destra, come lato inferiore dei primo 
visir, ed alla sinistra sopra la medesima banca siedono li 
due cadì leschieri, cioè primo quello di Grecia, come 
provincia più nobile e stimata, poi quello di Natolia, ed 
alla destra nell'entrare stanno pur a sedere li tre 
defterdari, li quali hanno dietro di loro nella stanza già 
detta tutti li notari, li quali stando a sedere in terra, con 
carta e penna in mano, sono pronti a scrivere quanto occorre 
e gli viene comandato; ed all'incontro di essi defterdari ch' 
è dall'altra parte della stanza pur sopra una banca vi sta 
il nisangì bassà, con la penna in mano circondato da suoi 
ministri, stando nel corpo e nel mezzo della stanza tutti 
quelli che pretendono audienza. 
Seduti che sono, danno principio all'espedizione delli 
concorrenti pretensori, li quali tutti senza avvocati, 
usando di trattare le loro cause di per loro, fanno 
capo dal primo visir, il quale se vuole può espedire il 
tutto: perchè tutti li altri bassà mai parlano, ed 
aspettano di esser ricercati da lui o di essere delegati 
giudici, come spesso occorre perchè il primo visir, gustato, 
che ha la sostanza della causa per liberarsene, se è civile 
legale la rimette alli cadì leschieri, se è dei conti alli 
defterdari, se è di falsità, come spesso avviene, al 
nisangì, se è di negozi mercantili concernenti difficoltà 
di probazione a qualcuno delli altri bassà, liberandosi in 
questo modo se gli pare di mano in mano della carica che ha, 
e riservando solo a se quelle che gli pare di grave interesse 
tra nazioni forestiere, e che per qualche via gli possono 
giovare.</p>
<p>In tali espedizioni si trattengono tutti fino mezzo giorno, 
che viene l'ora di pranzo, nel qual tempo comparendo uno 
delli scalchi destinato a tal servizio prende la parola del 
primo visir di portarli il cibo, e vengono <foreign lang="lat">immediate</foreign> 
licenziati tutti li particolari della stanza, nella quale, 
restando libera, sono poste le mense in questo modo: innanzi 
al primo visir, con uno o vero due delli altri bassà, uno 
simile apparecchio è fatto agli altri bassà, li quali 
mangiano tutti insieme, e il medesimo alli cadì leschieri, 
alli defterdari ed al nisangì; alcuni serventi pongono a 
tutti sopra li ginocchi un fazzuolo per preservare le vesti, 
e loro portano le vivande dopo avere empito all'intorno 
alcune mezolere di molto pane di diverse sorte, ma tutto 
tenero e buono; le vivande gli vengono portate ad una ad una, 
e poste in mezzo quella mezolera in un piatto, chiamato da 
loro tapsì, capace e grande; e finita una, levano quella, e 
gliene portano un'altra, essendo il foro mangiar ordinario 
castrato, galline, colombi, oche, agnelli, pollastri, 
minestre di riso e legumi acconci in diverse maniere, qualche 
torta per pospasto, e così in breve tempo si spediscono; 
mangiando dell'avanzo di queste tavole tutti gli altri 
ministri del divano a' quali anco di più gli viene dalle 
cucine somministrato quanto lor potesse bisognare. Alli 
bassà ed altri grandi una volta gli viene portato il bevere 
solamente, ed è di sorbetto in alcune scodelle di porcellana 
grande poste sopra di alcuni piatti della medesima, o di 
cuoio miniati con oro; gli altri o non bevono, o se hanno 
sete si fanno portare dell'acqua cavata dalle fontane vicine. 
Nel medesimo tempo che pranza il divano mangiano anco tutti 
gli altri ministri e custodi, li quali per l'ordinario non 
sogliono essere meno di 500 bocche, nè a questi si dà 
altro che pane e sorbà cioè minestra. 
Finito il desinare il bassà primo visir attende alli negozi 
pubblici, consigliando ciò che gli pare e gli piace, con gli 
altri bassà, risolve da sè il tutto, e lo prepara per 
portar dentro al re, essendo costume ordinario nelli 
quattro giorni del divano, andar in due di essi a dar conto 
alla Maestà Sua cioè la Domenica ed il Martedì di tutti i 
negozi spediti, per il qual effetto dà audienza il re; 
ancora lui fatto il pranzo passa dalle sue stanze nella 
stanza del divano suo dentro, ove sedutosi manda a chiamare 
per uno a questo deputato che è il Capigiler Chiaiasi che 
porta un bastone lungo di argento in mano, prima li cadì 
leschieri li quali levatisi, con far riverenza al primo visir 
partono, ed accompagnati dal suddetto capigiler, e dal chiaus 
bassì, che tutti due con li bastoni d'argento in mano le 
vanno innanzi, ed entrano dal re, al quale danno conto di 
quanto aspetta al loro carico, ed espediti partono e vanno 
addirittura alle loro case; dopo questo sono chiamati li 
defterdari, li quali usando il medesimo termine si 
trasferiscono al re ed espediti li loro negozi, si licenziano 
e danno luoco alli bassà li quali vanno per ultimi in 
schiera, uno dopo l'altro, e capitati in divano alla presenza 
del re con le mani giunte ed il capo basso, come fanno tutti 
gli altri, solo il primo visir è quello che parla, e dà 
conto di ciò che gli pare, mostrando li memoriali ad uno ad 
uno, poi rimettendoli in una borsa di raso cremisino li pone 
con gran umiltà a canto al re, e se non viene ricercato di 
altro, senza che gli altri bassà mai parlino, si partono e 
vanno a montar a cavallo fuori della seconda porta già 
detta, ed accompagnati da' suoi e altri, <foreign lang="lat">massime</foreign> il 
primo, vanno alli suoi serragli, e così resta finito per 
questo giorno il divano, che può essere l'ora di vespro.</p>
<p>È da sapere che alle volte vanno nel detto divano l'agà 
delli giannizzeri ed il capitano da mare quando si attrovano 
in Costantinopoli ed hanno negozi; ma questo solo li giorni 
che s'entra al re per entrare ancor loro con li bassà a 
darle conto delli negozi spettanti all'arsenale ed 
all'armata. Il luoco del quale, è nel divano sopra la banca 
delli bassà, ultimo di tutti, ma se fosse bassà visir, come 
spesso occorre, siede in questo caso al suo luoco al numero 
destinatole di secondo o di terzo, come sta la sua elezione. 
E l'agà delli giannizzeri, il quale non siede in divano 
ma entrato dalla seconda porta del serraglio a mano dritta 
sotto il portico, quando gli occorre andare vi va primo di 
tutti gli altri già detti, ed uscito dal re torna a sedere 
al suo luoco fino al finire del divano, ed è ultimo delli 
grandi al partire. 
Erano soliti li imperatori passati, e questo presente non 
tralascia alle volte di trasferirsi per dentro delle 
sue stanze ad una finestra, che guarda in divano, e risponde 
sopra il capo del primo visir, alla quale sta una gelosia 
spessa per non esser veduti; da questa vede, ed intende la 
Maestà Sua tutto ciò che si tratta in esso divano, e 
particolarmente vi va quando ha da dare audienza ad alcuno 
ambasciatore di principe grande per vederlo a maneggiare con 
li bassà e per intendere ciò che si ragiona; e questo fa 
gran servizio alla giustizia, perchè teme il bassà primo 
visir sempre della sua testa, e si regge per ciò con molta 
circonspezione.</p>
<p>Quando occorre alli ambasciatori di teste coronate baciar la 
veste allo imperatore, questo si fa per lo più la Domenica o 
Martedì, giorni di divano destinati all'audienza del re, e 
ciò si fa per non dar incomodo nelli altri giorni alla 
Maestà Sua, ed allora il primo visir comanda divano grande, 
che vuol dire la convocazione di tutti li chiaussi, di tutti 
gli Muteferica, che sono lancie spezzate di tutti li spay che 
sono milizie a cavallo, e tutti li giannizzeri che sono 
milizie a piedi, li quali tutti sotto li loro capi sono 
comandati a vestirsi meglio che possono, ed a ridursi nelli 
loro luochi ordinati, che sono nel secondo cortile, 
compartiti in modo che rendono e fanno vista bellissima, 
perchè sono molto riccamente vestiti portando nelli dulbend 
e loro cuffie, pennacchi d'ogni sorte bellissimi. Accomodato 
il divano, nel quale quel giorno si fa pochissime faccende, 
manda il primo visir, li chiaus bassì con molti delli suoi 
chiaussi a cavallo a levare l'ambasciator, e condotto in 
divano, lo fa sedere dirimpetto al bassà primo visir sopra 
un scagno senza poggio, guernito di broccato, e dopo un pezzo 
di ragionamento piacevole, comanda il bassà, che si porta il 
desinare, il quale vien portato dall'ordinario scalco di quel 
modo, che è stato detto, e mangia l'ambasciatore con il 
bassà primo visir e uno o due delli altri bassà, nè altra 
differenza si scuopre dal solito, se non che la mezolera è 
più grande del solito e tutta d'argento, e le vivande sono 
in maggiore copia e più delicate, esborsando la Maestà Sua 
per ogni uno di tali banchetti scudi mille d'oro al capo 
della dispensa.</p>
<p>Al banchetto vi assiste sempre il dragomanno per poter 
ragionare ciò che occorre, e si sta trattenendosi fino che 
il re manda ad avvisare di essere all'ordine, e che abbi 
fornito di pranzare la corte dell'ambasciatore alla quale è 
apparecchiato sotto un porticale in terra, sopra alcuni 
bulgari in luoco di mantili, e le vivande sono molto 
positive ed ordinarie. Finita tutta la cerimonia del 
banchetto, si ritira l'ambasciatore con tutta la sua corte in 
un certo luoco vicino la porta del Gran Signore a sedere 
fino che chiamato l'ambasciatore dal maestro delle cerimonie 
e condotto fino alla porta, dove stando il capi agà viene 
introdotto nella stanza del Gran Signore, alla porta del 
quale stanno due capigibassì, che lo pigliano uno per 
braccio e accompagnano a baciar la veste della Maestà Sua, 
ed è dalli medesimi ritornato indietro al muro della stanza, 
dove fermasi l'ambasciatore fino che li detti 
capigibassì, abbino accompagnati tutti gli destinati a 
baciare la veste ad uno ad uno: introdotto il dragomanno, 
espone al re la sua commissione, alla quale per il più delle 
volte non risponde il re cosa alcuna, ma solo il bassà primo 
visir dice qualche parola a proposito per licenziarlo, e 
così l'ambasciatore si parte, con far riverenza al re col 
capo, senza levarsi la beretta.</p>
<p>È curiosa cosa sapere questo particolare, che non è 
persona, così di ambasciatori, come di altri, che vadino a 
baciare la veste della Maestà Sua per licenziarsi da lei, 
che non sia vestita di veste del re; però il primo visir, 
innanzi che vadino li ambasciatori a divano, lor manda a 
presentarle quante vesti sono descritte nel canone per 
l'ambasciatore e suoi gentiluomini, le quali poi si portano 
piegate nè si vestino se non all'entrare che si fa alla 
porta che va al re: e dette vesti sono di diverse sorti, 
cioè una o due per la persona dell'ambasciatore di quelli 
broccati di Bursia d'oro e seta, e le altre sebbene di lavori 
di Bursia, basse e di poco valore. È anco vero che 
all'incontro non è alcun ambasciatore, che vadi al re e 
bassà che ritorni dal governo, che baciandoli la vesta non 
lo presenti giusto il canone ordinario pontualmente 
osservato, tenendosi questo libro molto ben custodito per non 
perdere le buone usanze, sì che di questa ragione è molto 
maggiore l'entrata che l'uscita, perchè li bassà oltre 
l'ordinario del canone le fanno a parte grossissimi e 
ricchissimi presenti di cose esquisite e rare, accompagnate 
alcune volte secondo le qualità degli ambasciatori con 
danari per conservarseli favoriti ed in grazia.</p>
<p>Gli altri ambasciatori, che non sono di teste coronate, se 
bene sono vestiti di vesti del re in presente, non entrano 
però, con questa tale pompa in divano, nè ricevono il 
banchetto; ma vanno, come gli altri soggetti grandi 
privatamente portando il presente, alcuni sedendo alla 
presenza dei bassà, ed altri non sedendo, fino che vengono 
poi condotti al re nel modo sopradetto. </p>
<p>È da sapere come tutti li ambasciatori di teste 
coronate, così ordinarj come estraordinarj, fuori che quelli 
della nostra Serenissima Signoria: perchè fino dal principio 
dell'introduzione di ordine pubblico, fu ricusato, tutti dico 
restano spesati per l'ordinario dalla Porta, essendo loro 
dato dalle proprie dispense del re formento, biava, legumi, 
legne, carbon ed ogn' altra cosa, che occorre per servizio 
della casa, e dalli defterdari tanti aspri al giorno, sì che 
d'avantaggio possono trattenersi; è vero, che 
l'effettuazione non è così facile, ma con qualche presente 
e con l'importunità ricevono al fine la maggiore parte.
Avendo fino qua descritto il serraglio e le fabbriche in esso 
esistenti, per quello che io ho potuto vedere e intendere, 
con qualche altro particolare dell'uso di esse, entrerò a 
narrare di quelli che lo abitano e del loro ministerio. Dirò 
prima, che tutti quelli, che si attrovano nel detto 
serraglio, così uomini come donne, sono schiavi 
dell'imperatore, come sono anco tutti quelli che sono sudditi 
del suo grand' imperio, perchè non vi è in esso altro 
capo che il re, riconoscendo tutti gli altri l'essere e lo 
avere dalla semplice volontà e dalla grazia di lui; e si 
può con verità affermare e dire, che questo serraglio 
riesce, come un seminario di soggetti, li quali secondo la 
loro riuscita e natural disposizione, vengono ad esser 
quelli, che subordinati reggono con principalissimi carichi 
la macchina di così vasto ed amplo imperio.</p>
<p>Tutti quelli, che stanno dentro la terza porta, chiamata 
porta reale, io credo, che non eccedono, per l'informazioni 
avute, fra uomini e donne il numero di 5000: le donne 
saranno da 3000 in circa, fra giovani atte ad essere vedute 
ed abbracciate dal re, vecchie da governo, ed altre da 
servigio.</p>
<p>Quelle che sono tenute in luoco di belle, sono tutte giovani 
di esterne nazioni, state prese o rubate, educate in buone 
creanze e nelle virtù di sonare, cantare, danzare e ben 
cucire; sono poi molte donate al re per presente nobilissimo, 
come vergini virtuose e stimatissime fra i turchi, e di 
queste tali s'accresce il numero ogni giorno, secondo che 
vengono mandate a presentare dal Tartaro, dalli bassà e 
altri grandi al re ed alla regina.</p>
<p>Queste entrate in serraglio, siano di che religione essere 
si voglia, s'intendono <foreign lang="lat">immediate</foreign> Turche, alle quali non 
s'usa di fare altro, che di fare alzar un dito, e dire <hi rend="italic">la 
ila, illhi allàh, Mohammed ressul Ullàh</hi>, cioè, non vi è 
altro, che un solo Dio, e Maometto è suo nunzio; e secondo 
la loro età e disposizioni esaminate da una vecchia nominata 
Chiaià Cadin, che vuol dire maggiordonna maggiore, 
sono collocate in una stanza ad abitare e vivere con le altre 
della medesima età e del medesimo genio.</p>
<p>È da sapere, che in questi appartamenti di donne, si vive, 
come si fa nelli monasteri di monache grandi: perchè hanno 
li suoi refettorj e dormitorj lunghissimi, che capirebbono 
fino il numero di cento di esse; dormono sopra li sofà posti 
al lungo della stanza dall'una e l'altra parte, sì che resta 
in essa una capacissima strada nel mezzo da poter camminare; 
li loro letti sono di schiavine e filzade, e per ogni dieci 
di giovani, dorme una vecchia; nella stanza vi stanno la 
notte diversi fanali accesi, pendenti dal cielo di essa, e 
così compartiti, che dappertutto si può comodamente 
vedere, e ciò per divertire il male, e per il bisogno che 
potesse occorrere; appresso detti dormitorj vi sono li bagni, 
le cucine, l'uso per le necessità, con abbondanza di fontane 
per il bisogno delle acque, e diverse stanze sopra essi 
dormitorj, dove si riducono a cucire e ove tengono li 
forzieri per custodire li loro vestimenti. 
Mangiano poi a camerata nelli refettorj sopra il piano delli 
sofà, e sopra corami di bulgaro, che servono per mantili, e 
vengono servite da altre donne secondo il loro bisogno, sì 
che non restano in mancamento di cosa alcuna; hanno li loro 
luochi da ridursi alle scuole per imparare a leggere ed a 
parlare turco, ed a e cucire, a sonare, e con le loro maestre 
che sono donne di età vivono e stanno tutto il giorno con 
qualche ora di ricreazione perchè non mancano giardini e 
piaceri quanti ne vogliono fra di esse.</p>
<p>Il re per l'ordinario non vede nè pratica queste tali 
giovani, se non quando gli sono presentate; e dopo in caso di 
volerne qualcheduna per suo uso ovvero per vederle a giocare, 
o sentir a sonare, per tal effetto, fa sapere alla cadin 
governatrice il suo desiderio, la quale immediatamente fa 
poner le giovani, che par a lei bellissime all'ordine di 
tutto punto, ed apparecchiate e poste in fila dall'una e 
l'altra parte della stanza, introduce il re, il quale 
passando fra di esse più di una volta e quanto gli piace, 
adocchia quella che più gli aggrada, e nel voler partirsi 
gli getta uno dei suoi fazzoletti in mano, segno di volerla 
la notte a dormire seco. Questa, avuta così buona nuova, si 
compone quanto può l'arte, e governata e poi profumata dalla 
cadin, dorme la notte col re nelle stanze regali 
nell'appartannento delle donne, che sta sempre preparato per 
l'effetto, e nel dormire la notte, dalla cadin gli viene 
assegnato alquante more vecchie, le quali a vicenda 
due ogni tre ore gli stanno in camera, dove sempre ardono due 
torcie, una alla porta della detta camera dove sta una delle 
delle more vecchie, e l'altra a piedi del letto, e si mutano 
senza strepito sì che il re non possi sentire alcun 
disgusto. Nel levare la mattina che fa il re, si muta tutto 
di vestimenti, e lascia alla giovane quelli che aveva, con 
tutti li danari che nelle scarselle s'attrovano; e passato ad 
altre sue stanze, le manda quel presente di veste, gioie e 
danari che gli pare corrispondente alla soddisfazione e gusto 
ricevuto: il medesimo modo tiene, con tutte le altre, che gli 
danno nell'umore, continuando più con una che con l'altra, 
secondo il gusto e l'affezione che le porta; e quella che 
riesce gravida, è <foreign lang="lat">immediate</foreign> nominata Cassachi sultan, 
cioè sultana regina, e se fa un maschio, con grandissime 
feste viene confirmata.</p>
<p>Ha detta regina il suo appartamento di stanze nobilissime, 
gli viene <foreign lang="lat">immediate</foreign> formata la casa di servitù di ogni 
sorte, e le assegna il re entrata sufficientissima per poter 
donare e spendere largamente, in tutto quello che le 
bisognasse, e tutte del serraglio la riconoscono per tale, 
con molto onore e riverenza.</p>
<p>Le altre donne, se ben figliano, non sono chiamate regine, 
ma sultane solamente, per aver avuto commercio carnale col 
re; e solo è nominata regina quella che s'attrova madre del 
principe successore all'imperio; le quali sultane per esser 
praticate dal re a suo piacere hanno ancor esse questa 
prerogativa di essere <foreign lang="lat">immediate</foreign> levate dal comune delle 
altre e poste a parte, con assignamento di stanze, con 
servitù, e ricevono assignamenti di alquanti aspri al giorno 
per li loro bisogni, nè mancano di vestimenti di ogni sorte 
bellissimi per poter comparire fra le altre 
sontuosissimamente. Tutte queste sultane praticano insieme 
con molta domestichezza e con altrettanta dissimulazione fra 
loro, per non dare disgusto al re, perchè essendo schiave, e 
vivendo con gran timore e gelosia dell'amore della Maestà 
Sua, ogn' una si sforza di darli nell'umore per esser più 
favorita ed accarezzata dell'altre, e se per caso occorresse 
che il figlio maschio della prima, detto il principe, 
morisse, ed un'altra avesse partorito il secondo figliuolo, 
questa del secondo, subentrando principe il figliuolo saria 
regina, e la prima resteria sultana, e così di mano in mano 
cammina la successione col titolo.</p>
<p>La regina alle volte viene sposata dalli re, ed alle volte 
resta senza il chebir, che vuol dire senza il segno di 
dote, e senza le cerimonie del contratto nuziale che altro 
non è, secondo il costume turchesco, che alla presenza dei 
loro muftì, che è come il pontefice, dar l'assenso del 
matrimonio, del quale se ne fa cogieto, cioè instrumento 
autentico declaratorio non solo della volontà delli 
contraenti, ma della dote che le assegna il re.</p>
<p>La causa perchè rare volte sono sposate le regine, è per 
non smembrare dal patrimonio reale circa un mezzo milione di 
zecchini d'entrata all'anno, che è quello che Selim 
imperatore avendo voluto far tal solennità, lasciò per 
canone, che dovesse esser dato in dote alle imperatrici 
mogli, perchè avessero comodità di spendere largamente, di 
fabbricare moschee ed ospitali, e di farsi per ogni 
verso onorare e stimare; ed essendo ora dette entrate, 
applicate ad altro, difficilmente li bassà grandi 
consigliano il re a doverlo fare, anzi quanto possono li 
persuadono ad astenersi, perchè non vedono volentieri più 
di un capo dominante nell'impero; ma con tutto ciò sposate o 
non sposate, come madri del principe si chiamano regine, e 
per tali sono da tutti conosciute ed onorate con presenti, e 
particolarmente viene riverita e servita dalla guardia, 
che tiene alla sua porta del moro eunuco capo delli eunuchi 
mori tutti tagliati, il quale, con un numero di forse 30 
simili a lui sta sempre alla custodia della detta porta, ed 
al servizio della detta regina e predette sultane: le quali 
non escono mai del detto loro serraglio se non con la persona 
del re che le conduce, o tutte o parte, come più gli piace 
ad altri serragli di piacere, e nel passare che fanno per le 
strade, vengono esse strade sbarrate e serrate da tele, e 
nelli caicchi e cocchi che montano, non vi stanno mai 
presenti altri uominì, che li loro agà eunuchi negri, fino 
che sono montate e serrate nelle puppe delli detti caicchi o 
vero cocchi, sì che non possono essere mai vedute, come mai 
praticate da altri uomini che dal re solo.</p>
<p>Le zie, le sorelle e le figliuole delli re, stanno nel 
medesimo serraglio nelli loro appartamenti servite 
regolarmente e vestite sontuosissimamente, e vivono insieme 
in continui piaceri fra loro, fino che piace al re di 
maritarle: nel qual caso escono dal detto serraglio con una 
cassa, così si dice, che gli viene fatta dalla Maestà Sua 
di vesti, ori, gioie, per il valsente almeno di 100 
mille sultanini che sono zecchini, portando esse seco quel 
più che sanno nascondere delle cose preziose, che loro sono 
state donate, il che alle volte suole ascendere a gran somma, 
e le tiene comode per il tempo della loro vita; e se sono 
amate, dalli re, conducono quante schiave del serraglio 
vogliono, cioè al numero di 15 o vero 20, con quelli 
eunuchi che loro sono più cari per il proprio servizio.</p>
<p>Queste nominate ancor loro sultane ritengono in vita il 
stipendio che avevano dentro: cioè, chi di mille e chi di 
1500 aspri al giorno, intendendosi gli aspri a 120 al 
zecchino, facendo il medesimo le schiave e gli eunuchi, ai 
quali dal casnà regio viene formata la casa per il loro 
particolare servizio di tutto quello ch' è necessario per il 
vivere alla grande, come sultane, sì che vengono a stare 
meglio fuori di quello facevano dentro; e se il bassà 
marito, non avesse serraglio capace e nobile, gliene viene 
donato uno dal re, dei molti che ne ha, per conservarle in 
quella riputazione, che conviene alla loro grandezza; 
all'incontro il marito nel sposarle, loro fa carta di chebir, 
ch' è la dote al meno 100 mille sultanini, e presenti di 
veste, gioie, pennacchi, ed altri fornimenti necessarj, per 
somma molto considerabile: essendo il vestire delle dette 
sultane, sebbene di abito comune a tutte le altre, e come 
quello che è, portato dagli uomini, nondimeno molto superbo 
e costoso, il che riesce di molta spesa alli bassà mariti, 
con tutto che mai pratichino con uomini, ma solo con donne e 
per lo più con quelle del medesimo serraglio del re, nel 
qual però uscite come ho detto, non possono più entrare, se 
non con licenza della Maestà Sua.</p>
<p>Queste sultane mogli delli bassà sono padrone delli mariti, 
e loro comandano a piacere, portano sempre il cangiar, ch' è 
il pugnale gioiellato, in segno del predominio, e chiamano li 
mariti loro schiavi, facendoli del bene e del male, secondo 
la soddisfazione che ricevono e l'autorità che hanno col re, 
ed alle volte li repudiano per pigliarne un altro, ma ciò 
non farebbono mai senza saputa del re, che saria con la 
rovina e morte del marito.</p>
<p>Le altre donne alle quali non tocca in sorte di essere 
favorite dal re, vivono lambiccando la loro gioventù in mali 
pensieri fra di esse, e venendo vecchie servono per maestre e 
governatrici delle giovani, che ogni giorno capitano nel 
serraglio: riputando in così mala congiuntura gran buona 
loro ventura di essere per qualche accidente mandate fuori 
del serraglio vecchio, perchè di quel luoco possono essere 
maritate, secondo la benevolenza di quella governatrice e 
secondo quello che si attrovano di sparagnato ed avanzato 
delle paghe e presenti ricevuti, il che può essere di 
qualche considerazione perchè nel serrraglio sono 
sempre avvantaggiate dalle sultane di molte cose, che le 
avanzino, oltre la paga corrente che suol essere loro fatta 
dai casnà del re di aspri cinque fino a quindici per le 
donne mezzane, e da tre fino a cinque per le basse, essendo 
pagate di tre mesi in tre mesi, svnza punto differire, come 
viene fatto alle sultane secondo l'assegnamento fatto a loro 
dal re, da 1000 fino a 1300 aspri al giorno, avendo 
oltre di questa paga quante vesti vogliono e gioie quanto 
piace al re donarle; e le donne di servizio ancora esse hanno 
due vesti di panno all'anno, una pezza di tela chiara per 
camicie di 20 braccia, ed un'altra più sottile per 
fazzoletti di braccia dieci, da Bairam ch' è da carnevale, 
una vesta di seta per una, ed anco qualche altra cosa secondo 
il gusto e la liberalità della regina e del re, il quale di 
questo tempo con le donne suole slargar la mano, con donare 
alle sultane vesti foderate di preziosissime pelli, e 
lavori di gioie di grandissimo valore, come frontali, 
pennacchi, orecchini, monili per le mani e per le gambe, e 
cose simili, delle quali abbonda il re per li presenti che 
gli vengono fatti, indicibilmente. Vengono anco dette sultane 
in tal giorno presentate dalli bassà ad altre sultane di 
fuori, che lo fanno per conservarsi, con il loro mezzo in 
grazia del re, di cose ricchissime e bellissime ed anco di 
danari, li quali riescono loro più cari dell'altre 
suppellettili, perchè essendo avarissime accumulano, e 
poi spendono strettamente in altre cose che desiderano, ma 
particolarmente procurano conservarli per ogni accidente che 
potesse occorrere, in specie per occasione della morte del 
re, perchè dalla regina in poi, che resta in serraglio madre 
del successore principe, tutte le altre deflorate perdendo il 
titolo di sultane, <foreign lang="lat">immediate</foreign> sono mandate in serraglio 
vecchio, lasciando le figlie e figliuoli se ne hanno nel 
serraglio del re, per custodirsi sotto il governo di altre 
donne a questo deputate; e in questo caso ritrovandosi con 
molta facoltà, vengono facilmente maritate in persone 
grandi, o vero di mediocre condizione, secondo il loro avere 
e la volontà della governatrice del serraglio vecchio, con 
l'assenso però del re, il quale vuole per il più sapere 
oltre il soggetto, che dote gli fa, essendo il costume che 
gli uomini fanno la dote alla moglie, al contrario del tutto 
di quello che s'usa fra cristiani: e ciò si osserva per il 
difficultare il ripudio, nel quale si perde la dote, che 
consegue la moglie in caso che fosse repudiata dal 
marito senza suo consenso, e vedovando; onde per ciò spesso 
occorre vedersi, che la figlia di un re sultana sia 
maritata in un bassà, e che la madre di quella figlia sia 
moglie d'un soggetto molto disuguale di titolo e di ricchezza 
del genero, del che non si tiene alcun conto.</p>
<p>Nel serraglio reale s'introduce per mezzo delle sultane, che 
intercedono licenza dal re spesso qualche ebrea, sotto colore 
d'insegnare qualche bel lavoro ovvero di aver alcun secreto 
medicinale; le quali introdotte, con il presentar molto a 
quelli eunuchi della guardia, della porta della sultana, si 
fanno così domestiche, che divengono padrone di tutte quelle 
donne, portando dentro e fuori ciò che vogliono per vendere 
e comprare, e da qui nasce che tutte le ebree che hanno 
praticato nel serraglio, si sono fatte ricchissime, perchè 
quanto portano dentro, comprano a buon mercato e vendono 
caro, e quando portano fuora di nascosto, che sono gioie per 
il più bellissime di ogni sorte, vendendole quanto vogliono 
a forastieri, rispondono a quelle donne semplici, che non 
sanno e temono di essere scoperte quanto a loro pare: e per 
queste vie dal serraglio escono cose bellissime, anco ad 
onesti prezzi, se bene queste infelici ebree, fanno in fine 
infelicissima riuscita, perchè essendo scoperte ricche e 
fraudolenti, vi lasciano la roba e la vita, per mano delli 
bassà o delli defterdari, li quali nel bisogno di danari, si 
ingegnano di dare in tali soggetti, stimando per questa via 
di far restituire al re il mal acquistato e rubato.</p>
<p>Queste donne di serraglio vengono castigate secondo le loro 
colpe molto severamente, perchè dalle loro superiori sono 
fatte battere, se riescono inobbedienti, se insolenti e 
temerarie sono per ordine del re mandate nel serraglio 
vecchio come contumaci, e restano spogliate di quanto pare 
alla maggiordonna di ritenerle, e se per qualche stregheria o 
altro gravissimo errore fossero ritrovate colpevoli, poste in 
un sacco e ben legate, di notte sono mandate ad annegare, sì 
che convengono star molto obbedienti e contenersi nelli 
termini di onestà, se vogliono passare la vita con buon 
fine; e per ciò non è lecito ad alcuno mandarli dentro, 
cosa con la quale possino usare disonestà, e se vogliono 
mangiare zucche o cetrioli, se gli danno dentro spezzati, per 
levargli l'occasione di far male, essendo giovani morbide, 
ben nudrite e senza dubbio inclinate al peggio.</p>
<p>Essendomi sbrigato a parlare delle donne entrerò a narrare 
il numero delli Azamoglani che servono in esso serraglio ed 
il loro esercizio. Questi possono essere in circa 700, di 
età dalli 10 sino 25 o trenta anni al più, e sono 
per la maggior parte cristiani rinnegati che si raccolgono 
ogni tre anni di Morea e di tutte le provincie di Albania, le 
quali decime si distribuiscono in questo modo.</p>
<p>Possono essere li decimati, ora più, ora meno, secondo la 
diligente descrizione delli Taiabassi cioè capitani delle 
compagnie dei giannizzeri destinati a questo servizio, e rare 
volte eccedono il numero di 2000, levati alle famiglie dove 
si attrovano più fratelli, e di questi viene sempre eletto 
il più bello, il più disposto ed atto all'esercizio della 
guerra, che non passi l'età di dodici o tredici anni, ed a 
parte a parte ben custoditi, sono mandati in Costintinopoli 
per farne la compartita che si dirà.</p>
<p>Capitati tutti questi giovanetti alla porta, sono vestiti di 
diversi colori di panno da Salonich, con un cappello in testa 
di feltro giallo giusta la forma di un pane di zuccaro lungo, 
e condotti alla presenza del primo visir, il quale per questo 
effetto è accompagnato dalli altri bassà e ministri del 
serraglio. Fa esso la scelta di quanti gli pare più belli e 
più disposti per il servizio del serraglio del Gran Signore, 
ed in tanto numero che basti per conservar in esso quella 
quantità ch' è necessaria rispetto al mancamento delli 
morti e delli licenziati per il servizio della guerra; fatta 
questa scelta <foreign lang="lat">immediate</foreign> sono questi tali garzoni 
chiamati azamoglani, condotti dentro del serraglio dal 
bustangibassì, ch' è il capo delli giardinieri, e 
distribuiti alli capi delle conipagnie nelle quali vi è 
mancamento, e vengono ritagliati e fatti turchi, e destinati 
ad imparare la lingua turca, e secondo che si scuopre la loro 
inclinazione sono anco insegnati di leggere e scrivere, ma a 
tutti indifferentemente è insegnato il lottare, il correre, 
il saltare, il tirar l'arco, la zagaglia, ed in fine tutti 
gli esercizi necessari per la guerra.</p>
<p>Degli altri che restano, il medesimo bassà primo visir, ne 
distribuisce per tutti li giardini, ed altri serragli di 
piacere del re, in tutti li vascelli che navigano di ragione 
delle sultane, o che vanno per legne ed altri servizi del 
serraglio consegnandoli alli padroni di essi per doverli 
restituire ad ogni loro richiesta; il medesimo fa agli 
artisti principali d'ogni sorte, acciocchè imparino le arti 
da poter esercitare nelle camerate quando saranno 
giannizzeri, ed in particolare quando sono alla guerra ne 
dispensa, e da anco a tutti gli altri bassà e grandi della 
corte, quanti ne vogliono per il loro servizio, 
consegnandoglieli per nome, segno e pelo, e con ricevuta 
sopra di un libro a questo destinato per riaverli nel bisogno 
di rimettere le milizie di giannizzeri; e, questi tali 
dispensati a questi bassà, sono della più bassa condizione 
che vi sia, perchè, vengono pigliati per il servizio delle 
stalle, delle cucine e di altri simili servizi bassi; gli 
altri che restano, vengono posti in diversi serragli sotto la 
custodia e disciplina di soggetti eunuchi a questo destinati 
per farli educare nell'esercizio delle armi, perchè riescono 
atti a subentrare nel numero delli giannizzeri, ed in luoco 
delli morti e vecchi, non buoni per la guerra in modo che 
tutti questi si può dire vengono conservati in un seminario 
per valersi in tutte le occorrenze, servendosi ben spesso il 
re, la regina ed il primo visir in tutti li bisogni di 
fabbriche e di altre fatiche necessarie senza alcun rispetto. 
Fatta tutta questa distribuzione, il bassà primo visir la 
rappresenta al re sopra di un libro, il quale vedutola fa 
assegnamento a ciascheduno di stipendio, secondo che gli 
pare, ma conforme al canone ordinario, ch' è di aspri numero 
2, 3 e fino 5 per uno al giorno; e detto libro sopra il 
qual è stabilito detto stipendio firmato di pugno regio, 
viene <foreign lang="lat">immediate</foreign> per il bassà consegnato al defterdar 
grande, perchè al suo tempo gli possi e debba far dare il 
suo pagamento, il quale defterdar ha obbligo di visitarli 
ogni 3 mesi che gli fa la paga, per vedere li morti, e per 
sopraintendere come vivono e sono governati.</p>
<p>Tornerò a parlare delli azamoglani di serraglio, stimando 
io di non essere stato superfluo in questa poca digressione 
fatta, perchè se non sarà stato al proposito nostro, 
riuscirà almeno curiosa a chi non l'avesse sentita più 
così distinta.</p>
<p>Questi giovani nel serraglio sono la più bassa gente che vi 
sia, perchè attendono alle fabbriche, alle stalle, alle 
cucine, alli giardini, al tagliar legne e ad altri servizj 
bassi di bagni e d'ogni altra cosa che occorresse come 
guardie, vogare li caicchi del re, condurre li cani alla 
caccia ed attender a quanto gli viene comandato da loro capi, 
che sono decurioni, centurioni e tutti poi subordinati al 
comando del chiaia, ch' è maggior domo del bustangibassì, 
ed al medesimo bustangibassì, ch' è sopra di tutti loro 
padrone, giudice e protettore di tutto ciò che gli può 
aspettare: perchè oltre lo stipendio che hanno, come ho 
detto, hanno anco due vesti all'anno di panno, due pezze di 
tela per camicie e fazzoletti, e tanta rascia o panno 
che gli fa un paio di braghesse alla loro usanza lunghe fino 
in terra. Vengono questi distribuiti dal detto bustangi alle 
cariche ordinarie, e compartiti secondo le occorrenze sotto 
capi ai quali hanno da obbedire, li quali capi per esser 
conosciuti dagli altri hanno maggior paga, e portano alcune 
cinte poste al traverso di una banda di seta di diversi 
colori, e li rendono assuefatti talmente, con rigore e forza 
di bastone alle fatiche ed all'esercizio, che riescono tutti 
soggetti molto sofferenti ed atti ad ogni patimento. 
Hanno fra di loro li suoi termini e prerogative, succedendo 
per età uno all'altro, sì che in fine, quando non siano per 
altre eccezioni mandati fuori, tutti possono aspirare vivendo 
al grado di maggiordomo ed anco di bustangibassì, ch' è, 
titolo eminente che serve per timoniero delli caicchi del re, 
e che può pel serraglio portare il dulipante in capo; può 
anco il bustangibassì da questo carico passare, secondo 
l'amore che gli porta il re, a quelli gradi maggiori che s'è 
veduto di capitano da mare, di bassà del Cairo e del primo 
visirato. Questi azamoglani, non sono tenuti in tanta 
strettezza, nè cosi osservati quando sono conosciuti 
inturcati, chè possono uscire dal serraglio, ma obbediscono 
alli comandi del bustangibassì, ed escono con lui e con 
altri a fare delle secrete esecuzioni contro le persone 
grandi, come è di quel modo che loro viene comandato dal 
detto bustangibassì, per ordine del re. Fra questi vi sono 
anco delli turchi naturali introdotti per broglio dal 
bustangibassì per far cosa grata a suoi amici, che 
desiderano liberarsi delli figlioli, e ponerli in luogo 
sicuro ed avvantagioso, il che però viene sempre eseguito 
con saputa e permissione del re. 
Le stanze, li bagni e le cucine loro sono intorno le mura del 
serraglio compartite a camerate, e disposte per il comodo de 
servizj aspettanti al ministerio cui sono destinati, e nel 
vivere si governano da per loro, come più gli torna comodo, 
avendo il carneciero a parte, li legumi per le minestre, e li 
fornari che lor danno il pane separato; e per stare sempre 
vicini alle mura del serraglio, pescano e prendendo buon 
pesce, lo vendono e sì provvedono avvantaggiosamente dagli 
altri. Dormono sempre vestiti secondo l'ordinario costume dei 
turchi, fra schiavine l'inverno e felzade l'estate. Questi 
non veggono mai il re, se non quando passa per li giardini 
per trasferirsi a qualche chioscho, o in caicchio, ovvero 
quando va alla caccia, perchè di loro si serve come cani per 
cacciare le fiere, tanto sono lesti e gagliardi, e quando la 
Maestà Sua vuol star nelli giardini con le donne, per 
piacere, escono fuori delle porte del serraglio a marina dove 
vi sono alcuni andj e spazj di terreno, come una fondamenta 
larga sopra il mare; nè entrano, fino che non sia partita, 
perchè con le donne mai vi stanno altri uomini, che la 
persona reale e gli eunuchi negri: anzi, che se per qualche 
verso alcuno del serraglio facesse qualche prova in alcuna 
parte per voler veder le donne e che fosse scoperto o 
accusato, <foreign lang="lat">immediate</foreign> sarebbe forse fatto morire: però 
quando si sà che il re sta con le donne nelli giardini, ogn' 
uno fugge più lontano che può, per stare in sicuro da ogni 
sospetto.</p>
<p>Di questa sorte di azamoglani, non si serve la Porta per 
rimettere il numero dei giannizzeri, come si fa delli altri, 
che ho detto, che sono dispensati negli altri serragli per 
educare, e che si prestano sì diversi soggetti, ma si serve 
il re di questi, per donarli alli suoi favoriti, quando 
mandandoli fuori del serraglio in qualche governo principale 
ne vogliono come conoscenti per il loro servizio, e riescono 
ancor loro col tempo uomini di onesta fortuna e condizione, e 
medesimamente si conservano per il servizio della persona 
reale in occasione di viaggiare, cioè quando va alla guerra 
ovvero lontano da Costantinopoli: perchè per il drizzar 
padiglioni, per il portar forzierì e per far molti servizj 
manuali che occorrono, bisogna che almeno di questi ve ne 
siano 500 e più.</p>
<p>Resta da trattare di quel corpo di giovani e uomini, che di 
onesta condizione sono tenuti in serraglio per servizio delli 
re e del regno, per essere educati nella legge, nelle lettere 
e nell'esercizio militare, per dover servire alla persona 
reale, ed al governo di tutto l'imperio: e questi per la 
maggior parte se bene sono cristiani schiavi rinnegati, 
nondimeno fra di essi vi sono anco delli turchi, se ben 
pochissimi naturali giovanotti di bellissimo aspetto, 
introdottivi per broglio dal capi agà, che è il cameriere 
maggiore, con l'assenso del re; il che riesce di raro, e con 
molta difficoltà: perchè l'antica instituzione fu che tali 
fossero sempre cristiani rinnegati delli più civili e nobili 
che si potessero avere, e però quando nelle guerre da mare e 
da terra, occorre la captura di alcun giovanetto conosciuto 
nobile, subito viene destinato per il Gran Sultano, per 
essere educato ed applicato alli governi, e sotto questi 
carissimi e stimatissimi: perchè ancor i turchi afferrmano, 
che dalla nobiltà del sangue riescono animi generosissimi e 
virtuosissimi, <foreign lang="lat">massime</foreign> quando sono ben ammaestrati e 
disciplinati, come si professa fare nel serraglio, dove vi è 
gran rigore in tutti gli ordini delle discipline per essere 
la superiorità in mano 429 di maestri, che sono per il 
più tutti eunuchi bianchi, li quali sono severissimi e 
scabrosissimi in tutte le loro azioni: sì che per proverbio 
si dice, che quando uno esce di quel serraglio, con aver 
passato tutti gli ordini di esso, riesce il più mortificato 
e paziente uomo del mondo, perchè le bastonate che 
sopportano e le vigilie che gli fanno fare per ogni minima 
trasgressione è cosa di maraviglia, e riescono così aspre, 
che moltissimi che s'attrovano vicini al fine del suo corso 
per dover fra pochi anni uscire uomini grandi di serraglio, 
per non poter adulti sopportare tante crudeltà, procurano di 
farsi cacciare fuori con solo titolo di spay o di mutaferica, 
ch' è lancia spezzata del re, con pochi aspri di paga 
al giorno, che patire vita così stentata e insopportabile.</p>
<p>Il numero di questi tali non è prefisso, ma ora più, ora 
meno, perchè quanti soggetti, della natura che ho detto, che 
vengono donati al re, tutti li riceve allegramente quando 
però non eccedino l'età giovanile per non dir puerile, e 
possono questi esser così d'avviso da 300 circa.</p>
<p>L'ordine, col quale sono dispensati, subito capitati in 
serraglio, certo è mirabile e documentale, e non da 
attribuirsi a barbari ma a soggetti di singolar virtù e 
disciplina, perchè così intorno alla moralità di costumi 
per la comprensione dei sensi, come all'impressione delle 
virtù intenzionali e non meno al rito della loro setta ed 
alle discipline militari, sono ottimamente incamminati 
ed assiduamente ammaestrati.</p>
<p>Chiamano i turchi odà, che vuol dire stanza, che più 
propriamente per l'effetto diremo noi scuola, delle quali ne 
hanno quattro subordinate l'una all'altra. Nel primo odà 
entrano tutti quando sono di età puerile, e se non sono già 
fatti turchi, si fanno ritagliare, se gli impone per prima la 
taciturnità, e per precetto se gli commette a non parlare 
mai, se non ricercati, se gli insegna la positura della 
persona in segno di schiavitù e di riverenza singolare verso 
il re, ch' è di tener il capo chino, gli occhi bassi e le 
mani davanti giunte ed incrociate.</p>
<p>Questi vengono veduti dal re e registrati per il nome 
turchesco e per la patria in un libro, ricevono il stipendio 
dalla Maestà Sua che è per ordinario aspri due fino 5 al 
giorno; la coperta del registro viene mandata fuori al 
defterdar grande perchè a suo tempo loro mandi il predetto 
stipendio; poi da un eunuco bianco sopraintendente, capo di 
altri maestri e ripetitori, vengono introdotti con grande 
assiduità, come s'usa nelle scuole ordinarie ad imparare 
leggere e scrivere con l'uso della lingua e delle loro 
azioni per il culto della loro religione: ed in questo odà, 
mattina e sere, con tanta diligenza e servitù vengono 
sollecitati, che per quello che mi è stato riferto, è cosa 
di stupore. In questa scuola per il meno ogn' uno vi sta sei 
anni od otto, <foreign lang="lat">massime</foreign> quelli che sono duri di capo e 
difficili d'apprensione ed imparano a leggere sopra libri 
scritti a penna, non usando i turchi la stampa per essergli 
proibita. Da questo odà passano al secondo, dove da altri 
precettori di maggiore intelligenza sono istruiti nelle 
lingue persiane, arabe e tartare, e li affaticano nel leggere 
libri a penna di diversi scrittori per ben apprendere il 
parlare elegante turchesco, il qual consiste in aver 
perfetta cognizione di tutte queste lingue, e di proferirle 
mescolatamente, ritrovandosi gran differenza dal parlar di 
uno che esce ammaestrato dal serraglio, dal parlare di un 
altro nutrito ed educato fuori. In questo odà principiano 
anco ad apprendere la lotta, il tirar d'arco, il lanciar la 
mazza ferrata e la zagaglia, il maneggiar l'armi di colpo 
fiero, il correr velocemente, ed in questi esercizj nelli 
loro luochi separati si esercitano le ore destinate, con 
molta severità di castigo, e con assiduità gravi spendono 
anco in questo odà, altri 5 o 6 anni, dal quale si 
trasferiscono fatti uomini di robusta età, ed atti ad ogni 
fatica nel terzo odà, dove non si scordando però, anzi 
esercitandosi sempre nelle cose acquistate, apprendono di 
più il star forti a cavallo, il giuocarvi sopra per essere 
lesti nelle guerre; con oltre di ciò ogn' uno secondo la sua 
inclinazione e disposizione impara un'arte necessaria per 
servizio della persona del re, come il fare il dulipante, 
radare, tagliare le unghie, lavare, piegare li vestiti 
con garbo, governar cani da caccia, conoscer ogni sorte di 
falconi ed altri uccelli, servire di scalco, di maestro di 
stalla, di cameriero, di scudiero ed in fine di servire alla 
casa ed alla bocca del re di quel modo che anco s'usa alle 
corti di altri re ed imperatori, ed in questi ufficj si fanno 
per quattro ovvero cinque anni, uomini da insegnare ad altri 
e molto pratici e valorosi. Fino che stanno in questi tre 
odà vestono alla buona, avendo ancor loro le due vesti di 
panno all'anno, ma più fino, e le tele come gli altri, e 
convengono star sotto le discipline delli maestri, li quali, 
come severissimi per ogni mancamento e sospetto di 
disonestà, fanno loro dare le centinaja di bastonate sotto 
le suole delli piedi, e sopra le natiche, che li lasciano per 
morti. Mentre che stanno in questi odà, non gli è 
permesso praticare se non fra loro medesimi, e ben 
modestamente e con difficoltà alcuno di fuori gli può 
vedere e parlare, il che se segue, è tal licenza 
espressa dell'agà capì alla presenza di qualche eunuco, 
anzi, che quando occorre che vadino nelli bagni e per le loro 
necessità, sono grandemiente osservati dalli eunuchi per 
tenerli lontani quanto più è possibile dai vizj; e se 
vengono ritrovati o accusati di qualche mancamento, restano 
severamente come s'è detto castigati; e nelli loro 
dormitorj, che sono stanze lunghe dove ve ne possono stare 
quaranta e cinquanta e dormono poco discosti uno dall'altro 
sopra li sofà in schiavine e filzade, vi sono di notte li 
lumi nelli fanali pendenti dal soffitto, e degli eunuchi che 
domono, compartiti fra di loro per tenerli in timore e 
lontani dalle fierezze giovanili. Vi sono anco di quelli, che 
imparanti qualche arte, come quella di cucire in corame che 
è stimata fra' turchi, il conciar archibusi, il far archi e 
freccie, l'intarsiare, e cose simili, da che alle volte 
prendono il cognome e riputazione, essendo grandemente 
riguardevole quello che fugge l'ozio ed ama l'operare.</p>
<p>Di questi soggetti usano gli eunuchi far gran prove per 
vedere se sono costanti nella religione, e se titubano in 
alcuna parte: perchè avvicinandosi a dover passare al quarto 
odà ultimo e detto il grande, per dover uscire a comandare 
in carichi grandi, non vorrebbono, che ritenendo memoria di 
essere stati cristiani e di voler ritornare nella loro prima 
religione, causassero nell'imperio qualche notabilissimo 
danno; però fatta ogni sorte di prova, e tentata ogni via, 
ritrovatili bene e fortemente inturcati, li fanno passare al 
detto quarto odà, e nel passare vengono da nuovo bollati 
e registrati: perchè non trasferendosi tutta la camerata 
intiera, ma quelli soli che di mano in mano hanno fornito il 
corso delle discipline e sono riusciti atti e ben 
esperimentati al servizio, è di bisogno di tenerne conto a 
parte: perchè quelli che entrano in questo quarto odà, sono 
<foreign lang="lat">immediate</foreign> destinati alla servitù del re, però 
ricevono accrescimento di paga, chi più chi meno fino 
alli 40 aspri al giorno, e le vesti lor vengono mutate di 
panno in seta, ed anco di broccati d'oro, portano in capo una 
lachia o cuffia d'oro, ben lavorata, e restando pur rasi di 
testa e barba, si lasciano nelle tempie crescer li capelli 
per averli lunghissimi fino sotto le orecchie, segno evidente 
di essere delli prossimi alle stanze reali, e nel vestire e 
nella mondizia si tengono molto garbati e netti, perchè 
assistono al servizio reale accompagnando molti di loro la 
persona di Sua Maestà in tutti li luochi quando va a 
piacere, e praticano con tutti li grandi di serraglio 
liberamente ed anco con li bassà, quando entrano 
dentro per negozj, da' quali bassà vengono spesso presentati 
di vesti ed altre cose per tenerli grati, essendo essi in 
prossima disposizione di uscire grandi e con gran carichi.
Da tali soggetti, capitati dopo il corso di tanti anni a 
questo segno ed ammaestrati della maniera che s'è detto, il 
re cava li suoi favoriti che lo servono, e sono 
gl'infrascritti.
Il Silictar Agà quello, che porta la spada al re.
Il Scodradar Agà quello, che gli porta la veste.
Il Miriacubar Agà Palafreniere maggiore.
Il Masdrabà Agà quello, che gli porta il vaso dell'acqua.
Il Dulbendar Agà quello, che porta e fa il dulipante.
Il Capigiler chiaiassi Cameriere maggiore.
Il Casnagir Bassì Scalco maggiore.
Il Chilergì Bassì Credenziere maggiore.
Il Dogangi Bassi Falconero maggiore.
Il Scarabdar Bassì Coppiero miggiore.
Il Casnadar Bassì Contista maggiore del tesoro.
Il Turnachi Bassì quello, che gli taglia le unghie. 
Il Berberi Bassì Barbiero maggior.
L'Amangi Bassì quello, che lo lava in stufa.</p>
<p>Li quali tutti sono di quelli che hanno più età, ed 
assistono sempre, quando il re esce delle sue stanze, alla 
sua presenza, con gli occhi bassi, non guardandosi mai in 
faccia, e con le mani incrociate dimostrando quella maggior 
umiltà e riverenza, che si può immaginare: nè gli è 
lecito mai dì parlare col re nè fra di loro, ma se il re 
gli comandasse alcuna cosa, sono velocissimi, ed 
eseguiscono il comandamento <foreign lang="lat">immediate</foreign>.</p>
<p>Questi fanno li loro carichi tutti, come è detto, distinti 
e separati, ed attendono nelli luochi a loro consegnati ad 
eseguire il loro ministerio, per essere pronti ad ogni cenno 
all'obbedienza, ricevendo alla porta le vivande dal scalco di 
fuori, ed apparecchiata la mensa reale, la quale è di un 
semplice cuoio di bulgaro sopra di un sofà in terra, gli 
portano le vivande, le quali ad una ad una vengono per mano 
del scalco maggiore poste innanzi la Maestà Sua e levate 
secondo che gli viene accennato da lei.</p>
<p>Del servizio e della conversazione di questi, si compiace il 
re facendoli montar a cavallo, e giuocando con loro a diversi 
giuochi per quel tempo che gli pare, favorendoli sempre 
di qualche presente di vesti, di sultanini, di spade ed altre 
cose, che le capitano per le mani, e che riceve pure di 
donativo, oltre questi donativi usa la Maestà Sua di 
presentarli la commissione delle ambascerie tenute da loro 
per materie di molta utilità, perchè essendo mandati a' 
principi, hanno l'occhio al donativo: perciò quando le hanno 
fanno elezione di un chiaus o altro soggetto di fuori, ed 
accordandosi di ricevere un tanto di netto o facendo alla 
parte come più torna comodo, gli danno l'espedizione in 
mano. 
Questi tali presenti riescono di gran considerazione, perchè 
nella confirmazione delli principi di Valacchia, di Bogdania, 
di Transilvania e dei re dei Tartari, a' quali tutti viene 
mandato dalla Porta le insegne del possesso, cavano gran 
donativi, essendo già specificato quinto ogn' uno ha da 
esborsare per rivevere tal solennità: e questo fa il re con 
artificio perchè si facciano li detti agalari ricchi, 
acciocchè abbino danari accumulati da far le spese 
necessarie in vestiti, e ponersi all'ordine di molte cose 
quando vanno fuora del serraglio, il che segue quando pare 
alla Maestà Sua, per il più all'improvviso, mandandoli 
capitani da mare, bassà in Cairo, in Aleppo, in Babilonia, 
ed in altre provincie, dandoli anco ad alcuni di loro titolo 
e libertà di entrare a parlargli quanto gli piace, il qual 
favore riesce di tanta riputazione che viene stimato sopra 
ogn' altra cosa, perchè si fa di raro ed in quelli soggetti 
che sono amatissimi dalli re, e questo è stato introdotto 
anticamente dalli imperatori per poter frenarli col castigo e 
la provvisione. E quando nel mandarli fuori, non li vuol il 
re aggradir tanto, li fa uscire beilerbei di Grecia e della 
Natolia, agà di giannizzeri, spailarbassì che è capo delli 
spay, endaraubassi ch' è maestro di stalla maggiore, o 
almeno capigibassì ch' è capo delli portieri.</p>
<p>Questi, quando escono, portano seco tutto il suo avere di 
robba e danari, e spesso con loro anco escono degli altri 
giovani dalli altri odà cacciati per la loro importunità, 
ma senza favore del re, con poca paga e minor titolo. Quelli 
che escono grandi, sono mandati a levare dal serraglio, dal 
bassà primo visir per il suo chiaià, con compagnia di molti 
cavalli, e condotti al proprio serraglio di esso primo visir, 
egli li riceve, li presenta dandoli ospizio per tre o quattro 
giorni, fino che si provvedono di abitazione. Vanno poi essi 
nelle loro proprie case, dove fanno la famiglia, ricevendo 
come conoscenti quelli che sono usciti con loro dal serraglio 
per ministri nel carico assignatoli, ed ammettendo altri con 
donativi per avantaggiarsi secondo il costume. </p>
<p>A questi usciti dal serraglio succedono quelli, che li 
vengono dietro per età, così disegnati e disposti, per 
canone, che non possono, se non per qualche accidente 
sinistro di male, essere alterati o mutati, in modo che si sa 
sempre all'uscire di alcuni di tali, quello che ha da 
subintrare; ed è tanto regolato questo negozio, che fino 
quelli della terza odà sanno appresso poco quello che li 
può toccare ed a che tempo, però vivono tutti con questa 
speranza, e con desiderio che venghi voglia spesso al re di 
mandar fuorì delli suoi agalari per esser tanto prima fuori 
di servitù misera, ed in stato di amplissimo governo. 
Sogliono per il più questi tali essere di 36 in 40 anni, 
e poichè escono così rasi di barba, convengono fermarsi 
qualche giorno, in casa, per lasciarsela crescere per poter 
comparir fra li altri, ma si fermano anco volentieri per 
ricever li presenti che, gli vengono mandati da tutte le 
sultane, di vesti, camicie, fazzuoli di ogni sorte lavorati 
e di gran valore, e dalli bassà ed altri grandi, di cavalli, 
tappeti, vesti, schiave ed altre cose bisognose per la 
erezione di una casa: li quali presenti tanto più si fanno 
maggiori, quando che s'intende quel tale essere favorito ed 
amato dal re. Egli poi uscendo di casa, principia le sue 
visite dal primo visir, e continua dalli altri grandi, va poi 
a constituirsi molto umile servo del capi agà, mostrando di 
avere ricevuto ogni bene ed onore dalle sue mani, 
promettendogli ossequio e ricognizione perpetua, e quesio 
uffizio lo fa fuori della tal porta del serraglio del re, 
cioè alla terza delli eunuchi, perchè, non può più 
entrare dentro, se non è chiamato dalla Maestà Sua in 
qualche chiosco, per trattar seco delle cose spettanti al suo 
carico, e particolarmente procura di star bene col detto capi 
agi per aver la protezione di questo principalissimo presso 
il re.</p>
<p>Oltra le donne, li azamoglani e li giovani, come ho detto di 
questo serraglio, vi sono molti e diversi ministri per tutti 
li servizj necessarj, e per li ammaestramenti particolari; vi 
sono anco diversi buffoni d'ogni sorte, lettori, giuocatori e 
sonatori, molti muti vecchi e giovani, che hanno libertà di 
entrare ed uscire, con licenza del capi agà; ed è qui da 
sapere che nel serraglio, dal re e da tutti, s'intende e 
tratta così bene e distintamente tutte le cose alla mutesca, 
che per osservare la gravità molto professata da' turchi, è 
più quello che si esprime con cenni alla muta, che quello 
che si ragiona vocalmente; il medesimo si fa fra le sultane 
ed altre donne, perchè anco fra di loro ve ne sono di 
vecchie e di giovani mute e questo è antichissimo costume 
del serraglio di desiderare ed avere muti quanti più ne 
possono ritrovare, particolarmente perchè, non essendo 
lecito al re di parlare se non con pochissime parole 
per conservare la grandezza ed il rispetto con riputazione, 
tratta perciò e gioca con questi assai più domesticamente 
di quello che fa e che gli è permesso di fare con altri.</p>
<p>Appresso vi è la classe degli eunuchi bianchi. Come sono li 
negri applicati al servizio delle sultane e alla guardia 
della loro porta, sono li bianchi destinati alla custodia 
della porta del re, e li principali e più vecchi di essi 
attendono alli principalissimi carichi della persona e casa 
reale: fra' quali il primo è il capi agà, capo di tutti gli 
altri agà eunuchi, il secondo è il casnadarbassì che è 
tesoriero maggiore, il terzo è il chilergibassì ch' è il 
dispensiero maggiore, il quarto è, il serrai agà, che è il 
custode del serraglio. Di questi quattro vecchioni, il primo 
è, sopra tutti di autorità con la persona reale, perchè 
altri che lui non può da sè parlare con la Maestà Sua, nè 
per altre mani possono passare per ordinario ambasciate, 
scritture o memoriali, che di fuori vengono mandate dentro. 
Questo come cameriere maggiore accompagna sempre la persona 
del re vadi dove si voglia, e fuori e dentro del serraglio, e 
quando va dalle donne lo accompagna fino alla porta, che 
passa da esse, fermandosi e ritornando alle sue stanze, 
lasciando sempre assistenti a quella porta; perchè uscendo 
il re corrino a chiamarlo, come fanno. Ha questo soggetto di 
ordinario stipendio sultanini dieci al giorno, vesti ed altre 
cose, che gli bisognano quante ne vuole, e tesori di danari e 
gioje incomparabili per più di privata persona, perchè la 
sua autorità lo costituisce in stato di guadagnare e 
accumulare quant' oro gli piace, poichè e quelli di dentro, 
e quelli di fuori di ogni condizione e sesso, per avere il 
suo favore lo presentano di ciò, che lo possa aggradire.</p>
<p>Il secondo, che è casnadarbassì, ha carico del tesoro di 
dentro della porta, il quale avendo due chiavi, una sta 
presso il re, e l'altra tiene lui e resta anco custodito ed 
assicurato dal bollo regio, chè sta sempre posto sopra la 
porta di esso, nè si leva mai, se non quando si apre di 
ordine del re. In questo casnà stanno tutti li tesori 
ammassati dagli imperatori, e non vi entrano altre entrate 
dell'impero che 600,000 sultanini che ogni anno si cava 
dall'Egitto, e gli altri vanno nel casnà di fuori dal quale 
si fanno tutte le spese ordinarie ed estraordinarie, nè del 
detto casnà di dentro si cava alcuna cosa, se non per 
estraordinario bisogno, e con nota ed obbligo al defterdar 
grande di dovere il tutto restituire. Questo agà ha cura di 
tenere conto di tutto il tesoro che esce di esso ed 
entra, nè altri possono entrare in detto casnà, che detto 
casnadar con quelli che a lui pare bisogna per li servizj 
necessarj, e quanto viene cavato d'oro e moneta, il tutto 
viene portato alla persona del re, il quale comanda poi e 
dispone di esso, come vuole la necessità. Ha medesimamente 
in conto e cura tutte le gioie regie, le quali sono descritte 
in un libro tenuto da lui, delle quali fa nota, per sapere 
quelle che dona il re, quelle che gli vengono donate e quelle 
medesimamente delle quali la Maestà Sua si serve per l'uso 
ordinario, e morendo il capi agà subentra egli in suo luoco.</p>
<p>Il terzo, che è il chilergibassì dispensiere maggiore, 
tiene conto con diversi aiutanti della guardarobba reale, 
cioè di tutte le suppellettili, nelle quali entrano tutti li 
presenti di panni d'oro di seta e lana, che vengono fatti al 
re, di pellami d'ogni sorte, di spade, pennachi ed ogni altra 
cosa spettante all'uso della persona, delle tali cose tiene 
anco nota particolare perchè in ogni caso possa esser veduta 
l'entrata e la dispensa che fa il re; e questo riesce carico 
molto laborioso, perchè poco sta in ozio, ricevendo e 
donando il re ogni giorno, e dentro e fuori gran numero 
di vesti e altro; ma però tutto è tenuto con tal ordine, 
che mai ne segue confusione alcuna. Questo eunuco ha molti 
sotto di sè; sta quasi sempre dentro del serraglio, come 
custode di cose preziose, di stipendio di 1000 aspri al 
giorno, che sono reali 10, e vesti e presenti di cose 
diverse in abbondanza, è sempre ancor lui favorito del re 
perchè è quello che deve subentrare al casnadarbassì, 
occorrendo la morte del vivente: però viene stimato e 
riverito da tutti di dentro e di fuori.</p>
<p>Il quarto che è il serrai agà è un altro eunuco simile, 
il quale ha cura del serraglio, nè mai di esso si parte in 
absenza del re, e sta sempre oculato, non solo a quello che 
bisogna per tenere in conto tutto il serraglio di tutte le 
cose che alla giornata occorrono, ma anco ha carico di andar 
rivedendo tutte le stanze ed osservare tutti li ministri per 
vedere, che si esercitino sempre nelli loro carichi di quel 
modo che comporta il bisogno; e perchè è vecchio ha 
libertà di poter andar a cavallo, come possono andarvi anco 
gli altri tre primi: per il che dentro è tenuta una stalla 
nelli giardini, di diversi cavalli, che servono per questi 
nelle cose necessarie; ha di stipendio aspri 800 al giorno, 
cioè ducati 8 circa, veste e fodre in abbondanza per il 
suo bisogno, ed è disposto a subentrare il chilergibassi, e 
di mano in mano fino il capi agà ne sopravvive agli 
altri, però tutti questi quattro eunuchi possono portare il 
dulipante in capo per serraglio, e cavalcare, e sono le prime 
teste presso il re di grande autorità riverite e stimate da 
tutti, sebbene questi tre non possono da sè parlare al re, 
ma solo rispondere essendo ricercati, ma però assistono 
sempre al capi agà alla presenza e servizio regio con 
tutti gli altri eunuchi sotto di loro e gli agalari già 
detti, e sono quelli che governano, come economi, tutta la 
casa reale, e danno gli ordini per tutte le cose necessarie, 
così di giorno come di notte.
Tutti li eunuchi possono essere in circa 100 fra vecchi, di 
mezzana età e giovani, sono castrati e tagliati tutti, e si 
eleggono di quelli giovanetti rinnegati, che vengono 
presentati al re, come ho detto, ma rari sono castrati contro 
la propria volontà, perchè il maestro delle cerimonie dice, 
che correrebbero gran pericolo di morire, ed a questo 
consenso si lasciano condurre li giovani dalla certezza che 
hanno di riuscire col tempo grandi uomini se vivono; castrati 
che sono, vengono educati con gli altri, e cavati a suo tempo 
nel quarto odà per servizio del re, come si fa di quelli che 
non sono castrati. </p>
<p>È da sapere, che li re si servono di questi castrati 
bianchi nel governo di tutti gli altri serragli e seminarj 
che tengono di giovani, così in Costantinopoli, come in 
Adrianopoli, in Borsia ed in diversi altri luochi, perchè 
essendo governatori in quelli luochi dove vi stanno 200 e 
fino 300 scolari, possino dare la loro sopraintendenza e 
con altri ministri, ridurli ad un'ottima disciplina, in che 
riescono uomini assai buoni. Occorre anco spesso, che il re 
per dar luoco agli altri inferiori eunuchi di età, che 
aspettano di mano in mano di subentrare ali già detti gradi, 
manda fuori qualcheduno di essi della prima bussola in 
governi grandi, come bassà di Cairo e altre provincie 
nell'Asia, e li fa anco bassà visiri alla Porta, come si è 
veduto molti, che riescono soggetti meno placidi e prudenti. 
Questi eunuchi, stimati sono li più fidati di tutti gli 
altri del serriglio, però dal capi agà come maggiordomo 
maggiore, sono destinati alla cura delle cose carissime al 
re, in particolare guardano alcuni luochi separati, dove si 
ripongono alcune cose vaghe e belle che gli vengono 
presentate, come pezzi grandi di ambra grigia mandatigli 
dalli bassà del Gemen, muschio, teriaca, mitridati del 
Cairo, balsami, terre, benzuar ed altre cose simili 
preziosissinie, vasi di agata, di turchine, di diaspro, di 
cristallo e di altre pietre di grandissimo valore, ed il 
tutto viene tenuto con tanta delicatezza ed ordine, che 
per quanto mi è stato riferito, è cosa di stupore. 
Medesimamente vi è un altro luoco separato, nel quale 
vengono riposti tutti li telari donati, di sete e mussoli ed 
altre tele delle Indie, delle quali cose la persona del re, 
come le sultane se ne servono, con saputa del custode. Nel 
detto serraglio vi è un luoco molto capace, nel quale si 
guardano e si conservano tutti li mobili che cascano nel 
fisco per la morte così dei soggetti fatti decapitare, come 
di altre morti male, de' quali il re vuole essere padrone; 
nel qual luoco fatte portare dal defterdar grande, che ha 
questa cura particolare, e vedute dal re con la presenza 
delli suoi assistenti, fa egli la scelta di ciò che gli 
pare che si conservi per presentare. Del resto fa fare un 
incanto per questi del serraglio, se volessero comprare 
alcuna di quelle cose, e l'avanzo fa portare nel bazar 
pubblico, ch' è un luoco di mercato dove viene venduto il 
tutto al più offerente per via d'incanto: il tratto delle 
quali cose è riportato in mano dei casnadarbassì di dentro, 
eunuco, e conservato nel casnà; e se bene le robbe sono di 
quelli che muojono dalla peste, non è perciò, che alcuno si 
astenga di comprarle e di maneggiarle, come se il male non 
fosse contagioso, riputando i turchi di avere nel fronte il 
suo fine, senza poterlo per opera umana fuggire.</p>
<p>Quanto alli altri eunuchi mori, che servono alle sultane ed 
altre molte femmine more, che stanno fra le donne; è 
conveniente dire, che per la maggior parte vengono mandati 
dal Cairo putti e putte a presentare al re, da quelli bassà 
e da altri grandi di quella provincia di Egitto; e vengono li 
putti custoditi e disciplinati fra li altri giovani del 
serraglio, fino ad una certa età che sono atti al servizio, 
poi cavati di là sono mandati alle donne ed applicati 
sotto alli altri al servizio della sultana, e stanno sotto il 
loro capo nominato chislaragassì che vuol dire capo delli 
vergini, con stipendio ogn' uno di loro consideribile di 60 
fino 100 aspri al giorno, due vesti di seta bellissime, 
tele ed altro per loro bisogni all'anno, oltra quello che di 
presenti gli abbonda da diverse parti. 
A questi tali viene posti li nomi di fiori, come Giacinto, 
Narciso, Rosa, Garofano e simili, perchè servendo alle 
donne, abbino il nome corrispondente alla virginità, candido 
e di buon odore; le puttine poi picciole, come vengono, sono 
condotte all'appartamento delle donne, e sotto maestre 
vengono alle volte allevate e disciplinate per li 
servizj di tutte le sorti, e quanto sono più brutte e 
difformi, tanto più sono dalle sultane apprezzate, e se 
non ne vogliono qualcheduna difettosa per qualche infermità, 
la mandano in serraglio vecchio, come fanno delle altre donne 
bianche, che le vengono in fastidio o riescono imperfette, 
come si dirà, il che tutto però si fa con saputa del re e 
di suo ordine. 
Questi eunuchi negri possono per occasione di far qualche 
ambasceria al re a nome delle sultane, praticare e passare 
nell'appartamento delli uomini, e portare li biglietti al 
capi agà perchè gli dia al re, e medesimamente per 
ricercare alcuna cosa dalli custodi del serraglio, e per 
parlare anco con alcun suo amico, ma non possono però uscire 
del serraglio, dal loro capo in poi, senza espressa licenza 
della regina, etiam che loro fosse comandato qualche 
servizio dalle altre sultane: quello, che non possono fare li 
eunuchi bianchi di passare nell'appartamento delle donne, 
perchè, se bene sono eunuchi, gli è ciò proibito, non 
potendo come si è detto, altri uomini che il re, vederle e 
praticarle. Anzi se per occasione d'infermità occorre 
andarvi l'Echinbassì, ch' è il protomedico, si osserva 
questo di pigliare licenza dal re per l'entrata, col entrato 
l'echin per la porta della sultana, non vede altri che li 
eunuchi negri, essendo tutte le altre donne ritirate, le 
quali lo conducono alla stanza dell'inferma, che stando tutta 
coperta da capo fino a piedi con coltre e felziole, tiene 
solo il braccio fuori, tanto che il medico la possa toccare, 
e ordinato quanto occorre al bisogno, se ne ritorna per la 
medesima via indietro; e se occorre che la inferma sia regina 
o sultana, il braccio posto fuora del letto da esser toccato 
dal medico, resta coperto da una tela con tutta la mano 
perchè non gli sia veduta nè toccata la carne; che alla sua 
presenza può il medico parlare parola alcuna, ma uscito 
dalla stanza ordina il medicamento, il quale per il più 
secondo il costume ordinario dei turchi, è di qualche 
sorbetto solutivo, perchè non usano altri medicamenti da 
fisico, convengano le pazienti accomodarsi alla necessità; e 
in caso grave quando non sono sultane ovvero altre care al re 
per le loro virtù, vengono mandate nel serraglio vecchio a 
curarsi.
Li figliuoli che nascono al re, se sotto di una sultana si 
tengono uniti e governati in un sol luogo da balie esquisite, 
che sono ritrovate fuori del serraglio; ma se sono di più 
sultame, come spesso occorre, sono allevati e nutriti 
separatamente dagli altri, sì che ogni madre ha cura delli 
suoi, e con molta gelosia. Fino che non sono in una certa 
età di 5 o sei anni si lasciano praticare, e sempre 
vengono dalle madri caramente custoditi, e dal re 
sontuosamente tutti indifferentemente vestiti ed adornati di 
gioie ricchissime e bellissime; e le balie, slattati che 
sieno, vengono ben pigate e presentate, e mandate nel 
serraglio vecchio, quando non abbino le loro case per essere 
miritate. Le figlie femmine poi sono indifferenteniente e 
senza riguardo alcuno nutrite, perchè di esse non vi è nè 
pericolo, nè sospetto alcuno. 
Sogliono per l'ordinario li figliuoli stare tra le donne fino 
l'età di undici anni; perchè finiti, vengono ritagliati con 
pompa grandissima, <foreign lang="lat">massime</foreign> il primo, e con feste per 
tutta la città superbissime, perchè queste sono le gran 
festività di nozze presso i turchi, come fanno i cristiani 
appunto nel sposalizio: e come i turchi fanno poco o nulla 
nel condurre a casa le spose, così nel ritaglio dei 
figliuoli usano di fare gran solennità di feste, di 
banchetti e di presenti.</p>
<p>Dalli anni cinque fino li undici, che stanno fra le donne, 
hanno il suo kogia, che vuol dire precettore eletto dal re, 
ed assegnatoli per maestro. Questo entra nel serraglio delle 
donne ogni giorno, e condotto in una stanza dalli eunuchi 
negri, senza mai vedere le donne, dove s'attrovano li 
figliuoli con l'assistenza di due schiave more vecchie, li 
ammaestra per quante ore gli è permesso di fermarsi, e poi 
se ne ritorna fuori. Fatto il ritaglio del principe 
successore all'imperatore, o quando pare al re di non volerlo 
tener più dentro presso di sè gli forma la sua casa di 
tutto punto, cioè gli dà uno degli eunuchi principali per 
governo, il qual viene chiamato lalà bassà, gli assegna il 
suo maestro, e di mano in mano lo fornisce dei soggetti del 
proprio serraglio e di fuori, per quanto spetta al bisogno 
della grandezza del stato suo, assegnando a lui ed a tutti 
gli altri quel stipendio, che gli pare conveniente per 
potersi trattenere signorilmente; e presentato dal re, dalla 
regina, dalle altre sultane, da tutti li bassà ed altri 
grandi della Porta, viene mandato in taluna città dell'Asia, 
a risiedere per governo di quella provincia, nella quale non 
ha però suprema autorità, ma solo comanda come luogotenente 
del re suo padre, e se trapassasse questo limite e 
comandamento cascherebbe in disgrazia e sospetto grande, come 
è occorso a diversi; e l'eunuco custode, è obbligato tener 
avvisato ordinariamente il re e la Porta di quanto 
occorre per l'osservanza dell'ordine, e per ricevere da essa 
li comandanienti che occorrono alla giornata.</p>
<p>E se ne fossero degli altri oltre il principe, si fa il 
medesimo, con mandarli in altre provincie dell'Asia, ma 
custoditi da soggetti molto provati di fede verso l'imperial 
Maestà, e con famiglia del tutto dipendente dalla Porta per 
essere tenuti e conservati sicuri, a fine che nè con la 
pratica, nè col pensiero, possano pensare a novità che 
potesse disturbare l'impero. Questo particolare ho inteso da 
soggetto discreto e di autorità: che per sicurtà di stato 
si mandano li figliuoli del re nelle provincie dell'Asia, e 
non in quelle di Europa, perchè stiano più lontani dalle 
insidie dei principi cristiani, e da pratiche che potessero 
deviarli dal buon proposito, e perchè con maggiore 
difficoltà possano trasferirsi in paesi di detti principi 
loro inimici.</p>
<p>Il vitto di tutto il serraglio dalli azamoglani in poi, si 
cucina per il più, se bene vi sono delle cucine dentro, 
nelle cucine già dette, poste nel secondo cortile, alle 
quali vi assistono più di 200 fra cuochi e guatteri, oltre 
li ministri principali, come scalchi, credenzieri, 
dispensieri ed altri di servizio tutti destinatì e 
compartiti alle loro cucine separate, non confondendosi 
l'uno con l'altro.</p>
<p>La cucina del re per l'ordinario principia a cucinare 
innanzi giorno, perchè levandosi la Maestà Sua a buon' ora, 
è di bisogno avere sempre vivande preparate in ogni caso che 
dimandasse cibo, perchè alle volte mangia tre o quattro 
volte al giorno. Il suo desinare per l'ordinario, è dopo 
l'ora di terza e la cena verso sera, così nel tempo 
dell'estate, come d'inverno; e quando dice al capì agà di 
voler mangiare, espedisce egli <foreign lang="lat">immediate</foreign> un eunuco a 
farlo sapere allo scalco di fuori, il quale ponendo le 
vivande nelli tapsi, che sono li piatti, li porta sino alla 
porta del re ch' è pochissimo discosta, dove ritrova il 
scalco maggiore di dentro, che con altri agalari riceve li 
piatti e li porta ad uno ad uno alla Maestà del re, il quale 
stando a sedere solo sempre sopra il suo solio alla turca, 
con le gambe sotto, e con uno ricchissimo fazzuolo ricamato 
sopra li ginocchi e un altro sopra il braccio sinistro, 
servendosi di esso per salvietta, senza che gli venghi fatta 
alcuna sorte di credenza, come è costume di altri principi, 
principia a mangiare, avendo all'incontro sopra del bulgaro 
che gli serve per mantile, pane in gran quantità di due o 
tre sorte, ma tutto tenero e perfetto, perchè non 
adopera coltello nè, pirone, ma solo sconero di legno di 
quelli grandi, anzi che ne pongono due, uno che serve per 
mangiare la minestra e l'altro per sorbire con essi certi 
liquori fatti di succhi di frutti d'ogni sorte, composti con 
succo di limone e zuccaro, che servono per estinguere la 
sete, tener morbido il cibo che mangia. Continua poi a 
cibarsi di quelle vivande che più gli aggrada, gustandole ad 
una ad una, e facendo levare presto o tardi, come gli pare, 
li piatti dalla tavola; mangia sempre con le mani, perchè li 
cibi sono così teneri e cotti delicatamente e perfettamente, 
che pigliando un pollo in mano con li diti, si scarnifica 
facilissimamente; non usa sale in tavola, nè vi sono 
antipasti nè postpasti, ma s'entra subito nella carne e, si 
continua terminando con qualche torta, e finito il desinare e 
la cena, si lava le mani in uno baciletto d'oro col suo 
ramino, tutti gioiellati.</p>
<p>Il pasto ordinario della Maestà Sua è di colombini, e ne 
portano almeno in uno di quelli tapsi una dozzina di rosti ed 
inoltre almeno tre piatti di agnelli, di galline, di 
pollastri, castrato, alle volte salvaticine, ma di raro: e 
questo se gli porta di arrostito, ed altrettanto di lesso; ma 
il tutto ottimamente composto, con sapori ed altri 
ingredienti di gusto e di valore considerabili; appresso le 
dette vivande vi sono le minestre di tutte le sorti, 
diversi scudellini di canditi e di frutti composti, con 
liquori di diverse erbe, torte eccellentissime, composte di 
carne e condite di tutte le sorti; e qui si finisce la 
mangiata con il bevere una sola volta verso il fine di 
sorbetto delicatissimo in una sendella di porcellana, 
portatagli dal coppiero, coperta sopra un piatto della 
medesima. Nel mangiare, che fa la Maestà Sua, non parla mai 
con alcuno, se bene gli stanno diversi muti e buffoni 
all'intorno, facendo fra di loro delli giuochi, delle 
buffonerie e burlandosi sempre alla mutesca, il che viene 
benissimo inteso da lei, perchè anco alla muta si fa in 
eccellenza benissimo intendere. Quanto farà alle volte, 
sarà per favorire alcuno degli agalari assistenti, ed 
è che gli slancerà nelle mani qualche pane della propria 
mensa sua, il che viene stimato per favore singolarissimo, e 
quel pane viene da quegli agalari compartito e presentato 
agli altri, come segno di favore, e per cosa delicatissima.</p>
<p>Li piatti del servizio reale sono tutti d'oro e tutti doppi, 
perchè sono coperti, e sono in buona quantità: essi sono 
consegnati al credenciero che attende alla cucina: come 
stanno anco consegnati altri di porcellana gialla mischiata, 
stimatissima, e che con difficoltà si ritrova, nelli quali 
mangia la Maestà Sua al tempo di Ramazan, che è la 
quadragesima, al quale è di tutta luna intiera; nel tempo 
della quale non si mangia mai di giorno ma di notte 
solamente, e quanto vogliono, senza differenza di cibi, non 
mangiando mai il re pesce, se non per qualche accidente di 
gusto, e quando si attrova fuori a piacere con le donne.</p>
<p>L'avanzo del mangiare del re viene <foreign lang="lat">immediate</foreign> portato 
alla tavola delli agalari titolati già nominati, il quale 
essendo abbondante, con altro poco che loro viene 
somministrato, supplisce al loro bisogno. In questo mezzo il 
re sta nella stanza a trattenersi con quelli muti e buffoni, 
senza mai parlare vocalmente, ma solo alla mutesca, dandogli 
sparamani, buffettoni e emici, come più gli viene voglia, e 
donandoli perchè allegramente li sopportino, aspri e 
zecchini a suo gusto, tenendone perciò nella scarsella 
sempre abbondantemente; e in questo tempo mangia anco il 
capi agà in stanza separata delli cibi apparecchiatili nella 
sua cucina a parte di assai inferior condizione di condimento 
di quelli del re; con il detto, mangia il casnadar bassì, il 
serrai Agassì, alle volte alcuno delli medici, che chiama 
dentro per compagnia, e qualche altro eunuco di quelli che 
stanno custodi delli serragli di fuori che si altrovano alla 
sua vista; e l'avanzo del suo desinare col supplimento 
portato da nuovo dalle cucine serve di mano in mano a tutti 
gli altri eunuchi bianchi. Al medesimo tempo vien dato il 
mangiare a tutti degli altri odà e del serraglio: il quale 
è di pane a ragione di due pagnotte al giorno per uno, di un 
poco di castrato lesso, ed una minestra per il più di riso 
acconcio col butirro e mele, la qual consiste più in brodo 
che in essenza di riso, e basta che abbia il sapore di carne, 
per potervi bagnare il pane dentro. Per l'altra mano viene 
dato dentro il mangiar della regina, delle sultane e di tutte 
le altre donne, nel quale è tenuto l'ordine istesso che s'è 
detto, portato dentro dalli eunuchi negri, sì che nel spazio 
di poco più di un'ora e mezza tutto è fornito.</p>
<p>La regina non è servita con piatto d'oro, ma parte con 
piatti di rame stagnati e tenuti sempre limpidissimi, e parte 
con piatti di porcellana bianca, sebbene per il più 
s'intende che essa si serva di dentro per la sua bocca di 
ciò che gli viene voglia, come è da credere che facciano 
anco tutte le sultane, perchè spesso il re si trattiene li 
giorni intieri fra di esse, mangiando, giocando e dormendo, 
come più gli piace, senza che sia veduto nè saputo delle 
sue azioni alcuna cosa: sì che è da credere che avendo 
le loro cuoche, e facendosi portar dentro ciò che 
vogliono, fra di esse sappino fare, e faccino delicatissimi e 
sontuosissimi banchetti. 
Fuori dagli ordinarj pasti di desinare e cenare, mangia il re 
e le sultane quello che loro viene voglia di carne, ma per il 
più fra pasto si dilettano di canditi di frutti d'ogni 
sorte, avendone, d'ogni sorte di presente in abbondanza e 
bevono buoni sorbetti l'estate con il ghiaccio del quale si 
fanno le conserve abbondantissime per il serraglio, e dirò 
così costosarnente, perchè per farlo, spende la Porta più 
di 20,000 zecchini all'anno per li donativi, per le spese e 
per le cerimonie che si fa per levarlo dalle montagne e 
sotterrarlo nelle cave a questo deputate. Non usano li turchi 
per ordinario confezioni, perchè in Turchia non si sanno 
fare tali cose; ma il re, le sultane e tutti li grandi 
mangiano volentieri il piacentino, e domesticamente si 
servono dal bailo di Venezia, e ne vogliono aver sempre buona 
provvigione dentro, perchè ne mangiano assai con gran gusto, 
<foreign lang="lat">massime</foreign> quando vanno alla caccia e a' piaceri.
Per il mantenimento di detto serraglio, tutte le cose sono 
abbondantemente preparate e dispensale a soggetti, che hanno 
la cura di far provvigioni in modo che mai manchino.
Il pane si fa di più sorte: bianchissimo per la bocca del 
re, delle sultane, delli bassà e delli altri grandi; di 
mediocre bontà per la gente mezzana ed altri; di negra 
qualità per li azamoglani. Per la bocca reale e delle 
sultane, si adopera farina di Bursia, cavata di formenti 
della provincia di Bitinia nei terreni patrimoniali 
dell'imperatore ottomano; l'annua provvigione sarà di 7 in 
8,000 clilò, che può essere in circa stara 3000 
veneziane, i quali formenti fanno bellissima farina, per li 
molini che sono in quella città di tutta perfezione.</p>
<p>Per gli altri tutto il formento viene dalla Grecia, dove 
sono i terreni pur patrimoniali di detto imperatore, li grani 
de' quali sono sempre consumati nell'armata, facendosi di 
essi li biscotti a Negroponte, e vedendosene anco a' Ragusei, 
che vanno a caricarli, col comandamento in mano: di questi 
fornimenti ne vengono a Costantinopoli ogni anno 36 in 
40,000 clilò, che possono essere 450,000 stare, quali 
servono per l'uso annuo del serraglio: nè si maraviglia 
alcuno che la Porta consumi tanto grano, perchè oltre quelli 
del servizio, tutte le sultane maritate, tutti li bassà e 
tutti li grandi con molti altri, hanno quotidiana 
assegnazione di pane dal Chilier che è la dispensa o dalli 
forni del re, come sarebbe a dire, le sultane ne avranno 
20, li bassà 40, il muftì 8, così di mano in mano, 
sino ad un solo per testa, il che è determinato ad arbitrio 
del primo visir, restando ogni partita descritta appresso il 
capo della dispensa, ed ogni pane è grande come una buona 
focaccia, tenero e spungoso.</p>
<p>Riso, ceci, lente ed ogni sorte di legumi, se ne consuma 
grandissima quantità, che ogni anno vengono condotti 
d'Alessandria, con li galeoni, i quali fanno due viaggi 
all'anno, passando da Costantinopoli carichi di legna in 
Alessandria, e portando da quella provincia di Egitto, non 
solo li legumi, ma anco spezierie, zuccari canditi ed altro, 
perchè nel serraglio se ne consuma molta quantità per la 
fabbrica del sorbetti, come nelle case dei bassà ed altri 
grandi, il consumo del quale è infinito. È vero, che 
spezierie poche ne adoperano li turchi, perchè non bevono 
vino per ordinario, e fuggono queste come eccitamento al 
bevere, ma bensì nelle dispense del serraglio, si trovano 
provvigioni d'ogni sorte di droghe.</p>
<p>Dall'Egitto hanno gran quantità di datteri, susini e prugne 
secche le quali tutte vengono custodite da scalchi e cuochi, 
adoperate nei mangiari, così roste come lesse.</p>
<p>Li meli, che in grandissima copia consumansi alla Porta 
perchè sono adoperati in ogni mangiare, come nelli sorbetti 
per la gente bassa, si cavano dalla Valacchia, Transilvania e 
Moldavia, coi presenti che vengono fatti al re da quelli 
voivoda; ma per la cucina del re, vien fatta la provvigione 
di quelli di Candia per esser più puri e delicati. L'olio 
poi, del quale se ne fa gran consumo, si cava da Corone e 
Modone in Grecia, essendo obbligato quel sanzacho di farne 
tutta quella provvigione che occorre per il serraglio; ma 
per la cucina del re, si adopera di quello di Candia per 
esser senza odore. Il buttiro, del quale si fa gran consumo, 
si provvede dal mar Nero cavato dalla Moldavia e dalla Tana a 
Caffa, e lo fanno venir rotto in cuori di bue grandissimi, ed 
empiscono li magazzini, dispensandone quando ne hanno in 
abbondanza per la città con molto avvantaggio della Porta; 
buttiro fresco poco se ne consuma, perchè li turchi non si 
dilettano di latticini.</p>
<p>Quanto alli carnami, ogni anno nell'autunno il bassà grande 
ordina li pastorami per le cucine reali, li quali sono vacche 
pregne fatte ammazzare perchè la carne sia più saporita e 
salata, la conservano secca, e fanno luganiche e salsiccia, 
conservandola nelle botti tutto l'anno il che vien usato 
non solo nel serraglio ma in tutte le case: però il 
bassà vuol vedere ed ordinare detta opera nella quale per 
ordinario si consumano vacche 400.</p>
<p>Il resto del carname, che consuma il serraglio giornalmente, 
è qui sotto notato :
Castrati giovani Numero 200
Agnelli o vero capretti a suo tempo Numero 100
Vitelli per li eunuchi Numero 4
Oche giovani paia 30
Galline paia 100
Pollastri paia 100
Colombini paia 100</p>
<p>Pesce, non si consuma per l'ordinario, ma se li agalari ne 
hanno voglia, ne possono avere d'ogni sorte: perchè quei 
mari sono abbondantissimi, e se ne piglia con facilità anco 
stando nelle proprie case. </p>
<p>Frutti non mancano al re ed a tutti di serraglio, perchè ne 
ricevono di presenti gran quantità, e ne hanno dalli 
giardini regi, che sono molti in diverse parti circonvicine, 
ogni mattina copia grande di buoni e delli più belli che si 
raccolgono: essendo obbligati li bustangibassì di essi 
mandare a vendere il sopravvanzo in un luoco separato, dove 
appunto si vendono li frutti del re, il tratto de' quali 
viene di settimana in settimana portato al bustangibassì del 
re che lo dà poi alla Maestà Sua, e sono danari chiamati 
per la scarsella, quali sono dispensati da lei senza conto 
a chi li pare delli suoi muti o buffoni.</p>
<p>Gli instrumenti delle cucine è cosa meravigliosa da vedere 
perchè sono li pignattoni, le caldare e le altre cose 
necessarie, così grandi e quasi tutti di bronzo, che in suo 
genere, non si può vedere cosa più bella nè più ben 
tenuta. Il servizio poi dei piatti, è tutto di rame 
stagnato, e tenuti così spesso rifatti e netti, che a 
vederli rende stupore; di questi ne hanno una grandissima 
quantità, e ne sente la Porta un notabilissimo danno, 
ed in particolare perchè dando le cucine da mangiare a tanti 
di dentro e di fuori, <foreign lang="lat">massime</foreign> li quattro giorni del 
divano pubblico, gliene vengono tanti rubati, che è cosa di 
maraviglia; ed alle volte li defterdari hanno voluto farli 
d'argento per consegnarli alli despensieri, ma per la grande 
spesa si sono ritirati.</p>
<p>Le legne che vengono consumate nelle cucine, è una 
infinità di pesi, perchè così si vendono in 
Costantinopoli, ed un peso è 40 libbre grosse. Dirò solo 
che per il servizio della Porta navicano 30 caramussali 
grandi, i quali vanno in mar Maggiore alli boschi del 
re, per caricarli, e poco costano al casnà perchè chi 
taglia e carica, sono schiavi.</p>
<p>Il vestir delle donne, fuori che nel capo, è simile a 
quello delli uomini: portano braghesse e scarpe ferrate e 
dormono vestite, cioè l'estate con braghesse di seta ed una 
zappa imbottita, e l'inverno assai più grosse. Nelle loro 
stanze, non vi sono comodi, ma il tutto in altri 
appartamenti, come fontane, caldare di acqua calda ed 
altro per loro uso.</p>
<p>Il re stesso tiene il medesimo stile, solo che veste più 
ricco, con vesti più larghe, scarpe con intagli e con 
fiorami.</p>
<p>Dorme poi Sua Maestà sopra una lettiera con stramazzi di 
velluto e broccato; l'estate fra lenzuoli ricamati di seta, 
puntiti, con la coperta; e l'inverno fra copertori di pelli 
di zibellini e lupi cervieri. Dorme con il dulipante ma più 
piccolo, e quando è solo, è guardato dai suoi camerieri che 
ogni tre ore si danno la muda, uno dei quali sta alla sponda 
del letto per coprirlo, e l'altro alla porta della stanza, 
ove sempre ardono due torcie grandissime tutta la notte.</p>
<p>Il stipendio de' salariati del serraglio si cava dal casnà 
di fuori, dal defterdar grande ogni tre mesi, per tutti li 
odà in borse separate quanto importa la paga, facendo il 
medesimo con le donne ed azamoglani in buona moneta. Appresso 
il Bairam grande, che è la sua pasqua ed il carnevale li 
mandano le vesti, le tele e tucotti, con gran pontualità, 
perchè altrimenti renderebbe disturbo al defterdar.</p>
<p>Se alcuno muore in serraglio, erede resta la camerata e 
tutto si divide per capita, eccetto nella morte delli eunuchi 
grandi, perchè tutto resta al re, mentre sogliono aver 
ricchezze grandi, per li continui presenti che ricevono; e se 
alcuno di questi morisse fuori in governo, per legge due 
terzi del suo avere vanno al re, e l'altro come la volontà 
del testatore, se però il re non vuole impadronirsi del 
tutto, come è solito accadere.</p>
<p>Quando alcuno si ammala vien condotto nell'infermeria sopra 
un carro coperto, ove non vi entra alcuno, e risanato lo 
ritorna al suo posto.</p>
<p>Oltre le sopradette spese del serraglio, vi sono quelle che 
fa il re, la regina, primo visir, generali nelli eserciti e 
defterdari, i quali donano, come alla congiuntura: cioè 
vesti ugnole e fodrate di pellami preziosi, spade, archi, 
pennacchi, cinture ed altre cose di condizione; e si dice che 
nelli panni di Bursia d'oro, il casnadarbassì spende ogni 
anno 200,000 zecchini, oltre quanto esborsa per comprar 
panni di Venezia, ed i donativi, che sono infiniti e di 
molto valore, mentre si donano vesti a tutti, insomma 
a chi gli bacia la vesta, è però vero, che il tutto poi 
ritorna in mano, perchè morto che è alcuno ritorna al re, 
quale erede, e così con un continuo riflusso.</p>
<p>Il medesimo fa il primo visir, tanto in campagna quanto in 
Costantinopoli, perchè quando marcia con l'esercito, gli 
vengono consegnate dal casnadar molte vesti, acciò possa 
donare alle occasioni.</p>
<p>Il re esce dal serraglio quando vuole, e per terra e per 
mare. Per mare ha li suoi caicchi di 12 sino a 15 banchi 
l'uno, coperti da panni ricamati di seta, ed il strato e 
cuscini di velluto e d'oro, ove sta a sedere, e li suoi 
agalari stanno fuori della puppa in piedi; il timoniere, ch' 
è il bustingibassì siede alle volte per meglio regger il 
caicchio, parla con il re, onde può far gran male e gran 
bene, perchè il Gran signore è nudo di tutte l'esperienze, 
e facilmente si imprime di ogni cosa che gli vien 
rappresentato. Li caicchi sono vogati dalli azamoglani 
deputati a tal funzione, e da loro soli custoditi sotto a 
certi volti fuori dei serraglio.</p>
<p>Quando sorte per terra va a cavallo, ed esce per la porta 
maestra, <foreign lang="lat">massime</foreign> il Venerdì che va alla moschea, vien 
accompagnato dalli bassà e grandi della Porta ed infiniti 
altri oltre li staffieri, e cavalcando saluta il popolo con 
la testa, che viene acclamato con benedizioni da tutti, ed 
alle volte getta al popolo quantità di aspri e zecchini. 
Molti lo servono a piedi, e questi ricevono li memoriali che 
li vengono presentati, osservando alcuni, che non ardiscono 
accostarsi, i quali hanno una storra accesa in capo ed il 
memoriale in mano, quello vien subito tolto da' staffieri 
perchè poi arrivato al serraglio gli fanno tutti leggere, e 
poi delibera summariamente anco contra più grandi: onde la 
uscita pubblica di questo re poco piace a' ministri, perchè 
temono pagare le loro male operazioni con la vita.</p>
<p>Il re per servizio di tutta la casa tiene in Costantinopoli 
una stalla di 1000 cavalli, i quali vengono diretti 
dall'Enbravo bassì, ch' è il mastro di stalla maggiore, con 
un altro Enbravo piccolo, che hanno incombenza, oltre il 
solito governo di dispensarli a chi accompagna la persona 
reale.</p>
<p>Oltre di questa stalla ve ne sono molte altre ne'serragli 
particolari di fuori, ove vi stanno 15 o 20 cavalli per 
cadauna. 
Vi sono le stalle delle razze, come in Bursia, in Minghesia, 
in Andernopoli ed altri luochi, delle quali cava cavalli 
bellissimi oltre quelli, che gli vengono donati da Arabia, da 
Bagdad e dal Cairo, oltre quelli, che dalli bassà ed 
eredità dei morti vengono contribuiti alle stalle regie; e 
perchè molti altri ne fanno bisogno per la gente 
bassa, se ne cavano dalla Vallachia, a prezzi bassi. Oltre le 
stalle sopradette vi sono quelle dei muli e camelli per 
servizio in campo, li camelli devono essere almeno 
4000, e li muli 3000, perchè questi servono per portare 
padiglioni, forzieri, acqua ed ogni altra cosa di servizio; 
ed il primo visir, se ne serve di questi, ad ogni richiesta 
del re: perchè quando li re vanno alla guerra, hanno bisogno 
più di 10,000 di detti animali, oltre li cavalli di sella.</p>
<p>È obbligato il re, il primo giorno del bairano per legge, 
di lasciarsi veder in pubblico e baciare le vesti da tutti i 
grandi: però all'alba del giorno, vestito superbamente, con 
infinite gioie, esce dalla terza porta guardata da eunuchi in 
quella piazzetta, ove vi è esteso un tappeto persiano di 
seta e oro, con una sedia ricchissima ove sta sedendo sino 
che da tutti gli vien baciata la veste, tenendo il primo 
visir a canto il quale gli dice il nome di quelli, perchè 
siano conosciuti da Sua Maestà, e gl'insegna le cerimonie, 
poichè ad alcuni dottori della legge si leva di poco per 
distinguerli, ed altri li saluta col capo per onorarli. 
Fornita la funzione, va alla moschea di Santa Sofia, 
accompagnato da tutti, e poi ritornato, si ritira nelle sue 
stanze ove pranza solo, benchè facci lauto banchetto nel 
divano alli bassà e grandi, e nel cortile un altro desinare 
a tutti quelli l'hanno accompagnato. Manda poi Sua Maestà a 
presentar il primo visir di una veste bellissima fodrata 
di nobilissime pelli, e così per grado a tutti del serraglio 
ed alle donne fornimenti d'oro gioiellati. Le notti dei tre 
giorni del bairam fa far feste d'ogni sorte di fuochi, 
espugnazioni di città ed altri simili, ai quali interviene 
Sua Maestà con le sultane privatamente sopra certe finestre; 
a queste feste sono chiamate tutte le sultane di fuori, le 
quali unite con li bassà ed altri grandi, presentano al re 
cose preziose, perchè vanno uno e gara dell'altro, e le 
sultane gli presentano camicie, braghesse, fazzuoli ed altre 
cose simili, che servono per uso del re.</p>
<p>Il medesimo bairam di tre giorni si fa in tutta la città, 
il praticare e transitar, la quale riesce di molto pericolo a 
cristiani ed ebrei, perchè li turchi di natura insolenti, e 
pieni di vino, fanno dei brutti scherzi, come riesce in un 
altro bairano chiamato piccolo.</p>
<p>Per aver diverse volte fatto menzione del serraglio vecchio, 
il quale è dipendente accessorio, e parte di quello del re, 
sarà bene distintamente toccarne con poche parole la 
sostanza di esso. Questo è uno serraglio amplissimo, serrato 
tutto di muraglie altissime, con fabbriche capacissime di 
molte persone, perchè passerà uno e più miglia italiane di 
giro, situato in una nobilissima parte della città e 
fu il primo serraglio che fabbricò Mehemet II, per abitare 
in Costantinopoli con tutta la sua corte, ed è serrato con 
una sola porta doppia, tenuta e guardata da una mano di 
eunuchi bianchi, nel quale non entrano mai uomini, se non per 
portarvi le cose necessarie, ed entrandovi non vedono mai le 
donne. In questo stanno riposte tutte quelle donne degli 
imperatori morti, cioè le sultane, quelle che per alcuna 
mala soddisfazione delli re o delle sultane che stanno col re 
gli sono cadute in disgrazia, ed altre difettose, e così di 
mano in mano soggetti di queste condizioni: le quali tutte 
vengono governate da una maggiore donna vecchia che ha 
cura di vedere che stiano conforme l'uso di obbedienza, che 
abbino il suo vivere e vestire, ed il suo stipendio ben 
spesso diminuito assai da quello che avevano prima; ma però 
quelle che sono state regine e sultane, vivono fuori del 
comune nelli propri appartamenti, con servitù e comodità 
onesta, sebbene in poca grazia del re. 
Quanto hanno di buono è che la maggior parte di dette 
sultane, non comprese le regine, possono esser maritate ed 
uscir fuori al mondo, ma però con il beneplacito del re; e 
questi matrimoni sono trattati per il più dalli eunuchi, che 
le hanno in custodia con la maggiordonna, e maritandosi 
portano seco tutto quello che s'attrovano avere di rubato o 
ben guadagnato, perchè nell'uscire che fanno del serraglio 
del re, se hanno qualche bella e preziosa cosa che sappia, 
gli viene levata dalla kadum e restituita al re; però se 
hanno valsente di roba, subitamente danno fuora la fama, 
perchè alcun soggetto di considerazione si disponga a farla 
dimandare ed a prometterle buona dote. In detto serraglio vi 
sono tutte le comodità necessarie, giardini, fontane e bagni 
bellissimi, ed il re vi tiene un appartamento all'ordine di 
tutte le cose per andarvi alle volte a visitare le parenti, e 
particolarmente l'ava scacciata dopo aver per tanti anni 
dominato assolutamente sotto il marito Amurat, e sotto il 
figliuolo Mehemet, si può dire tutto l'impero.</p>
<p>Il vivere per le donne del detto serraglio è assai 
parcamente assegnato di tutte le cose necessarie, e se non 
avessero del suo da consolarsi, alle volte la farebbono male, 
però si trattengono col lavorare cavando da ciò molto 
utile, col mezzo di diverse ebree.</p>
<p>È da sapere come li turchi possono tenere fino quattro 
mogli e quante schiave vogliono, e li figliuoli, così 
delle mogli come delle schiave, sono tutti veri e legittimi 
alla successione ed eredità.</p>
<p>Possono li mariti ripudiare le mogli per diverse cause 
disposte nella loro legge, e particolarmente quando non 
possono adattarsi insieme; e seguito il ripudio, la donna 
consegue e guadagna la dote promessagli, e si parte con 
quanto ha portato del suo in casa del marito; ed una 
repudiata dal marito, può esser ritornata a pigliare dal 
medesimo primo marito, quando rimaritata ad un altro, sia 
stata di nuovo ripudiata, che altramente non lo potrebbe 
ripigliare.</p>
<p>Quanto poi alle schiave se figliano, non possono più essere 
vendute, ma s'intendono membri della famiglia, nella quale 
hanno da vivere fino alla morte; se riescono sterili possono 
esser vendute, e passare di mano in mano in quante case 
comporta la loro fortuna, avvertendo che i turchi possono 
comprar ogni sorte di schiave di tutte le religioni, e 
servirsi di esse in tutte le cose che loro torna comodo, da 
ucciderle in poi. Quello che non possono fare li cristiani e 
li ebrei li quali non hanno libertà di comprare altre o 
altri, che cristiani ed ebrei, così maschi come femmine, 
essendo per quell'effetto un luoco di mercato serrato in 
Costantinopoli pubblico, nel quale al pubblico incanto ogni 
mercordì si vendono e comprano schiavi di tutte le sorti, ed 
ogn' uno vi concorre liberamente a comprarne, chi per balie, 
chi per serve chi per uso d'altri suoi capricci: poichè 
quelli tali che si servono di schiave nelle sensualità, non 
possono essere dalla giustizia castigati, come sarebbe se con 
donne libere e turche particolormente; e queste schiave si 
comprano e vendono come si fa degli altri animali, perchè 
sono esaminate della persona, della patria, e vedute e 
rivedute in diverse parti per non essere ingannati; 
comprandosi le madri e li fratelli uniti e separati e li 
figliuoli, senza termine alcuno di riputazione ed onore, di 
amore e di onestà, ma solo di quel modo, che torna comodo al 
compratore e venditore; e quando alcuna è vergine e bella, 
è tenuta in molto prezzo pagandosi più queste assai delle 
altre: per sicurtà della qual condizione è obbligato il 
venditore, non solo alla restituzione dei prezzo quando 
fosse ritrovata non vergine, ma resta anco per la fraude 
condannato; e vi sono per questa merce li sensali ordinari, 
come di cosa ordinaria e molto mercantile. Nel detto mercato 
vi sta l'emiro, cioè il daziaro, il quale ha cura di 
riscuotere il dazio dalli venditori e compratori, dal quale 
la Porta ne sente più che onesto utile.</p>
<p>Li bassà ed altri soggetti zij o cognati degl'imperatori 
non hanno per tal parentela alcuna domestichezza con la 
Maestà Sua, più di quello che comporta il carico che hanno, 
ma si conservano schiavi come gli altri, e con maggiore 
servitù: perchè nell'uso delle donne perdono si può dire 
la libertà, essendo obbligati obbedire alle sultane e 
liberarsi da tutte le altre schiave e mogli se ne avessero, 
sopportando con gran pazienza le loro imperfezioni, e per tal 
causa pochi bassà di riputazione e di concetto desiderano 
tali matrimoni, perchè gli riescono di grandissimo dispendio 
e di altrettanta servitù; fin quando il re comanda, 
convengono come schiavi obbedire e sottoporsi al 
comandamento, altramente perderebbono la vita.</p>
<p>La cerimonia delli matrimoni fra' turchi, non è altro che 
fare alla presenza del cadì, ch' è il presidente, uno 
instrumento per mano di nodaro pubblico della volontà dei 
contraenti, con specificazione della dote che fa il marito 
alla moglie; e ciò viene fatto con l'absistenza di testimonj 
degni di fede e giuridici: perchè in Turchia, non è ammessa 
ogni sorte di persona a testimoniare, ma solo uomini che 
siano liberi, di età idonei, che sappiano fare le orazioni 
della legge, e conosciuti di oneste e buone condizioni; e con 
tutto ciò in Turchia, particolarmente in Costantinopoli, vi 
è maggiore quantità di testimonj falsi, vestiti in 
apparenza delle condizioni dette, che in qual si voglia parte 
del mondo. Anzi che una certa sorte di emiri, cioè quelli 
che pretendono essere della discendenza di Maometto, che 
portano la toga verde, ed altri cadì dismessi di bassa 
condizione, sono quelli, che per danari usano fare di simili 
tristezze: da che nasce l'ardire nel levare le avanie e nel 
sostentarle con molta facilità a danno de' poveri cristiani, 
ebrei ed anco de' loro medesimi, secondo l'occasione; perchè 
essendo li turchi per natura avari e senza timor di Dio, 
intenti per il più alla rapina, non la risparmiano quando 
possono a qual si voglia persona, sia di che condizion, esser 
vi voglia: però il contrattare con loro riesce pericoloso 
per aver facile essi il modo di liberarsi con inganno da ogni 
sorte di obbligazione, consistendo tutta la giudicatura nella 
forza della probazione, quale conviene esser fatta da 
soggetti musulmani, dove interviene il turco.</p>
<p>Poìchè s'è toccato e parlato delli ministri della 
religione, per non tralasciare anco questa curiosità, 
brevemente narrerò la sostanza di essa, le cerimonie e le 
condizioni dei ministri, per dar fine a questa relazione.</p>
<p>Credono i turchi in Dio onnipotente creator dell'universo e 
grazioso redentor di tutti li buoni, nel giorno del giudizio; 
che Dio stia nel cielo servito dalli angeli speziosi, 
avendo in eterno cacciati li mali ed inobbedienti, per li 
quali come anco per le male umane creature abbia formato 
l'inferno; e come affermano esservi la vita eterna in questi 
due luoghi, di paradiso ed inferno, così aspettano e 
confessano la risurrezione de' corpi per unirsi alle anime al 
tempo del suono di quell'orribil tromba, che sarà fatta 
suonare da Maometto per comandamento del grande iddio, nel 
giorno del giudizio.</p>
<p>Credono che la vita eterna in paradiso, essendo luoco di 
gaudio e somma consolazione, non avendo quel lume di spirito 
e dottrina concessa a' fedeli credenti, sia una tal felicità 
che in altro non consista che nelle delizie e piaceri del 
senso: cioè, nell'uso delle cose naturali in tutta 
perfezione, senza deficienza, senza sazietà e senza fatica; 
e che all'incontro nell'inferno l'uso delle predette cose sia 
nel fuoco indeficiente, con amarissimo gusto e con nausea, e 
questo è, tutto il premio che attribuiscono alli buoni e la 
pena alli tristi.</p>
<p>Dicono poi essere tale l'onnipotenza di Dio, che nella 
creazione delle anime avendo loro prefisso ed assegnato il 
fine, sia irreparabile all'arbitrio della prudenza umana il 
divertirlo: però nelli pericoli delle guerre, ed in altri 
accidenti sono più degl'altri arditi, coraggiosi ed 
intrepidi.</p>
<p>Affermano l'ampiezza grande dei cieli, che sono di diamante, 
di rubini, di turchine e di cristallo, che li corpi 
resuscitati saranno transparenti puri, agili ed atti in un 
momento a passare da un cielo all'altro, ed a transferirsi in 
lontanissime parti, per visitare ed abbracciare le mogli, i 
Padri e madri, fratelli ed altri parenti.</p>
<p>Del trono d'Iddio presente a tutto, e dell'assistenza e 
servizio degli angeli e profeti, come si dirà, rappresentano 
quello di che è incapace il senso e l'intelligenza umana, 
affermando, che non possi esser veduto così facilmente da 
tutti per la lucidezza delli raggi che gli usciranno dalli 
occhi, e per il gran splendore che manderà fuori della 
sua faccia, e che solo gli angeli e profeti hanno grazia di 
tal fruizione.</p>
<p>Questi sono li fondamenti principali della loro credenza, 
sopra i quali fabbricano il corso della loro vita temporale e 
corruttibile, per conseguire l'eterna, felice ed affirmata 
dal profeta esser ripiena di tutte le delizie di questo 
mondo, usate in tutta eccellenza e perfezione con modo 
sopranaturale ed incorruttibile.</p>
<p>Dicono, che tra li profeti sono stati quattro li principali 
mandati da Dio nel mondo per instruire, reggere e salvare il 
genere umano, e tutti Uomini santi, puri ed immacolati: cioè 
Moisè, David, Cristo e Maometto; che a tutti mandò Dio per 
mano delli angeli un libro, perchè documentati sapessero 
instruire li Popoli. A Moisè mandò il Pentateuco, a David 
li Salmi, a Cristo l'Evangelio, ed a Maometto l'Alcorano; che 
li tre primi profeti con li popolì retti da loro non 
errarono per essere instruiti nelle leggi date loro da Dio, 
ma che essendo venuto per ultimo Maometto per salvare tutti, 
con una legge candida, sincera e veridica, per acquistar 
l'amor di Iddio: hanno errato, e tuttavia continuano 
nell'errore le nazioni, che seguendo il latte materno, non si 
sono accostate alla verità, e che per tal mancamento, 
essendo prive (<foreign lang="lat">ipso iure</foreign>) del cielo avranno bisogno nel 
giorno del giudizio, se dovranno per grazia entrare fra li 
beati, della protezione di Maometto intercessore unico ed 
immediato presso il grando Iddio, il quale alla porta del 
paradiso, stando in quel tremendo giorno sarà pregato dagli 
altri profeti, ognuno per la salute della loro nazione, e che 
sarà così potente e benigna la volontà di lui, che 
intercederà col salvatore la loro salute, sì che li buoni 
cristiani e li buoni ebrei, conseguiranno l'uso della vita 
eterna nelle delizie perpetue, sensuali, come s'è detto, ma 
in luoco separato ed inferiore a' turchi, come privilegiati e 
cari sopra li altri a Dio. Le donne saranno ancor esse 
ammesse in cielo, ma in luoco inferiore agli uomini, e con 
minor gloria.</p>
<p>Tutti li profeti sono tenuti da loro in gran venerazione, 
chiamano Moisè parlator di Dio, David laudator d'Iddio, 
Cristo nominato anco Messia spirito di Dio. Quando parlano di 
Cristo, dicono tutto quel bene che si può dire d'un 
uomo eletto da Dio per salute del popolo; confessano che per 
invidia fu preso dalli ebrei e che per loro malignità lo 
fecero condannare e lo condussero al patibolo della morte per 
esser crocifisso; ma che essendo stati mandati da Dio gli 
angeli in una densa nube, fosse stato rapito e portato in 
cielo, e che detti ebrei confusi, presero uno di loro e lo 
crocifissero in luoco di lui, divulgando che quel tale era il 
Messia, che però si ritrovava in compagnia delli altri suoi 
fratelli profeti in cielo, ammirandosi e compiacendosi nel 
servizio di Dio.</p>
<p>L'uso ed esercizio della loro religione o per dire più 
propriamente setta è questo: hanno il muftì, che vuol dire 
dichiaratore delli casi di coscienza, il quale rappresenta 
fra loro il capo della religione, come fra' cristiani è il 
pontefice. Questo sempre è uomo versato nella legge, e 
consumato nelli carichi di cadelich, eletto dall'imperatore 
al carico di soprastare ed intendere tutte le cose pertinenti 
alla legge ed al culto di Dio, e se bene assolutamente non 
comanda alli muftì delle altre provincie, non dimeno, con la 
sua accuratezza opera col re quello che gli pare conveniente, 
e dispone assai facilmente le cose secondo la sua intenzione, 
<foreign lang="lat">massime</foreign> quando non ha contrario il primo visir, ch' è 
per grado e dignità di autorità superiore a lui. Sotto 
detto muftì vi sono due cadì leschieri, che vuol dire 
giudici dell'eserciti cioè uno di Grecia e l'altro di 
Natolia, li quali essendo ancor loro uomini dell'ordine di 
quelli della legge, ed atti ad esser muftì, hanno cura di 
tutti li altri cadì cioè giusdicenti, che vanno per le 
città ed altri luochi a giudicare ed amministrare 
giuistizia, e li mandano e mutano, finito e non finito 
il tempo ordinario per legge della residenza, con la parola 
del Gran signore come più gli piace; e questo è 
quell'ordine di soggetti, che sono fra' turchi stimati più 
nobili, per esser quelli naturali, che stanno più uniti e 
che hanno gran forza presso il re ed il primo visir.</p>
<p>Fra detti cadì vi sono anco gli ordini: sì che quelli 
della prima classe vanno nelle città principali, e sono 
nominati mullà, che vuol dire signore, e li altri di mano in 
mano nelle altre, secondo le loro virtù e condizioni, 
cavando il loro stipendio dall'amministrazione del carico, in 
modo che nelli libri che stanno nelle mani delli detti 
leschieri, vi sono notate tutte le tasse delli cadilichi, e 
si sa di che utile è ogni sorte di residenza, non passando 
la maggiore di forma 500 aspri al giorno.</p>
<p>Questo ordine fra li altri ha questo privilegio di non esser 
fatti morire; e se pure per alcun estravagante accidente 
occorresse farlo, perchè l'assoluta volontà del re 
non è mal quando vuole obbligata a legge, ciò viene 
eseguito molto cautamente e secretamente, il che riesce 
rarissime volte; ma li muftì e cadì leschieri vengono 
mutati quando piace al re, se ben l'ordinario pare, che sia 
di due in tre anni, dipendendo la loro fortuna dal sapersi 
ben conservare in grazia del primo visir. Tutti questi 
portano il dulipante in testa molto maggiore degli altri, e 
con altra piegatura in segno di dover esser sopra gli altri 
riveriti, e se ben vestono l'abito ordinario e comune, è 
però in questo molto differente, perchè usano il 
cambellotto bianco ed il panno finissimo, e poco la seta.</p>
<p>Il carico principale delli muftì, è di rispondere alle 
proposizioni, che loro vengono fatte, le quali sono delle 
materie in generale sopra li casi concernenti l'obbligo di 
coscienza e del rito giudiciale e legale; le quali risposte 
che sono di pochissime parole e brevissime, si chiamano 
fetfà, che vuol dire caso, e con queste decisioni quando il 
caso particolare è compreso in essa, si può astringere non 
solo tutti li giusdicenti e li bassà, ma la medesima 
persona reale all'esecuzione perchè non lo facendo, 
caderebbono in pena di essa Maestà divina. Hanno appresso 
voce consultiva in tutte le deliberazioni di guerra, di pace, 
perchè il tutto si fa con fine di ampliar la loro setta in 
onore del profeta, e la loro risposta è grandemente stimata, 
perchè viene sostenuta da tutto l'ordine delli cadì 
ostinatamente.</p>
<p>Hanno appresso li governatori delle moschee chiamati 
muteval, con li imami che sono come piovani e muezzin come 
chierici, li quali tutti assistono al governo ed 
all'amministrazione delle loro moschee. Questi chiamano il 
popolo alle orazioni, orano ed insegnano le orazioni, leggono 
alle sepolture de' morti, seppelliscono, ed in fine fanno 
tutto ciò che occorre al culto ed al servizio di esse 
per comodo del popolo.</p>
<p>Le orazioni nelli giorni di feria sono cinque, e nel 
venerdì giorno dominicale sei, le quali sono fatte così 
nelle moschee, come nelle case, ed anco per le strade; cioè 
la mattin avanti giorno, a mezzo giorno, a vespero, a sera ed 
alla quarta della notte. A tutte queste ore ed a terza, il 
venerdì è chiamato il popolo per tutte le contrade, da una 
o due voci altissime in luoco di campana sopra di un 
campanile o torretta, posta vicina la moschea onestamente 
alta, dalla quale si dà il segno, con voci di laude a Dio ed 
a Maometto dell'ora, affine che ogn' uno che vuole, possi 
prepararsi per fare o per andare alle orazioni, e 
perchè li muezzin che gridano, non hanno nè sentono 
orologi, usano di adoperare le ore da sabbia, coi quali si 
reggono così in questo, come nel resto delle altre loro 
operazioni. Nelle moschee grandi vi sono li lettori, li quali 
insegnano a diversi scolari l'ordine del culto e 
l'amministrazione delle leggi, e sono pagati dell'entrate di 
esse moschee, come anco sono pagati li scolari detti softà, 
li quali per il più sono turchi nativi ed hanno stanze, 
vitto e ciò che gli bisogna per lo studio, dall'entrata in 
dette moschee, dotate dagl' imperatori per l'educazione di 
questi tali per interesse di religione e di stato.</p>
<p>Le condizioni di quelli che hanno da fare l'orazioni, sono 
di mondizia corporale solamente, non essendo lecito ad alcuno 
di entrare nelle moschee, nè di orare, quando si ritrova con 
qualche sorte di polluzione carnale o naturale, sia di che 
condizioni, esser vi voglia, per minima e necessaria che sia, 
però per mondificarsi ogn' uno è obbligato a lavarsi o 
nella stuffa se di commercio carnale, o con acqua se è di 
altra sorte, abbondando perciò tutte le città ed altri 
luochi di stuffe pubbliche e private, e le moschee 
particolari per servizio dei poveri di fontane bellissime. 
Mondificati, ed entrati nelle moschee, principia l'imamo che 
è il piovano a fare l'orazione, e tutti li circostanti lo 
imitano, perchè da sè la maggior parte non sapria farlo. 
Dette orazioni consistono in prostrazioni, in elevazioni, in 
genuflessioni, e nel toccarsi spesso ora le orecchie, ora le 
gambe, ora le braccia ed alle volte il capo, dicendo alcune 
parole di laude a Dio ed al profeta, e sono fatte stando in 
terra, seduti secondo il loro costume con le gambe 
incrociate, e però nelle moschee vi sono le stuoje 
dappertutto, ed in alcuni luochi qualche tappeto di lana per 
li soggetti di considerazione.</p>
<p>Le dette orazioni secondo le ore, sono diverse fra loro e 
più lunghe e più brevi, nè alcuna arriva al tempo di 
un'ora; solo quella della sera in tempo del ramasan ch' è 
quadragesima è più lunga delle altre, e si fa in canto. 
S'usano anco le predicazioni il venerdì in detto tempo di 
ramasan, e quando vogliono pregare per qualche felice 
successo, o maledire alcun ribello, hanno in costume 
di far le processioni, per le contrade a due a due, senza 
torci o altro in mano, laudando il nome di Dio, e di leggere 
alcune loro orazioni lunghissime tutte in una giornata per 
diverse mani, applicate a quel tale soggetto, stimandolo 
allora maledetto. </p>
<p>In occasione di travagli gravi, sogliono con la 
pubblicazione nelli luoghi pubblici convocare tutti li grandi 
ed il popolo ad orare in campagne a questo destinate, e 
radunatisi diversi di loro, santoni di estimazione e 
santità, fanno sermoni efficacissimi ed esortazioni alla 
fortezza, alla pazienza ed all'amore e timore di Dio. E 
qualora li travagli continuassero, aggiungono le orazioni 
delle 40 ore, e di 40 giorni nelle moschee principali 
degli imperatori, le quali vengono fatte da una mano d'uomini 
applicati al servizio di esse, come presso di noi sono li 
chierici, e questi, nè nell'abito nè nelli costumi sono 
differenti dagli altri: con ciò sia che principiando dalli 
muftì fino a questi inferiori, tutti vestono l'abito 
ordinario, e possono maritarsi, e tener quante schiave 
vogliono per suo gusto e piacere.</p>
<p>Il muftì ha la sua entrata separata in tanti terreni, che 
gli possono rendere 15,000 sultanini in circa all'anno, e 
restando privo del Carico quando sia senza disgrazia del re, 
lasciando il successore l'entrata, ha 100 aspri al giorno 
di paga, come hanno li cadileschieri quindo sono attuali.</p>
<p>Nel tempo del loro ramasan, ch' è quadragesima, non fanno 
altra cerimonia che di astenersi di mangiare di giorno, 
potendo di notte mangiare sempre ciò che vogliono, senza 
distinzione dei cibi, e da prima sera nelli loro campanili 
s'accendono li cesendelli che durano fino all'alba: 
osservando li imami delle contrade, tutti quelli che spesso 
mancano, <foreign lang="lat">massime</foreign> la sera dalle moschee, che bevessero 
vino e mangiassero di giorno, perchè oltre che sariano 
tenuti per sprezzatori delle leggi, sariano severamente 
castigati se fossero ritrovati in tali mancamenti.</p>
<p>Usano appresso li re ed altri grandi, così in tempo del suo 
ramasano, come in occasioni, de' loro travagli sacrificare 
diverse sorti di animai, cioè bovi, castrati ed agnelli, il 
che è osservato farsi da privati, ma li re sogliono 
comandare, che si facciano detti sacrifici anco per le strade 
pubbliche e quando entrano nella città, facendo compartire 
le carni degli animali squartati vivi a' poveri, al popolo ed 
alli medesimi bassà ed uomini grandi della Porta; e detti 
sacrifci sono fatti assai frequentemente, perchè per questa 
via stimano di piacare l'ira e di conciliarsi l'amore di Dio.</p>
<p>Portano li turchi, professanti umiltà e divozione, le 
corone in mano molto lunghe, nelle moschee e per le 
strade, passandole molto velocemente perchè come noi dicemmo 
l'Ave maria, così forti per ogni grano dicono il nome di 
Dio, con qualche suo attributo; e si transferiscono in 
pellegrinaggio alla Mecca ed in Gerusalemme, alla Mecca per 
visitare il tempio, che dicono che fu fabbricato da Abram nel 
qual Maometto, quand'era idolatra, adorava l'idolo: e qui 
è da sapere, che il loro Profeta nacque arabo idolatra, 
asseriscono poi che verso la sua età di 40 anni ricevesse 
la profezia, e principiasse a formare l'alcorano, e che 
allora principiasse il monsulmanich, e che morto fosse 
sepolto in Medina 8 giornate discosto dalla Mecca, dove 
s'attrova il suo sepolcro, visitato da tutti, che vanno in 
detto pellegrinaggio; e quando vanno in Gerusalemme, vi vanno 
per visitare non il sepolcro di Cristo, perchè dicono non 
esser morto, ma per vedere li luochi praticati da esso come 
profeta miracoloso, che risuscitava morti, sanava infermi 
e faceva simili miracoli; si transferiscono anco alla valle 
di Giosafat perchè dicono che in quel luoco ha da essere la 
risurrezione per il giorno del giudizio, e vi sono molti 
turchi, che sprezzando del tutto il mondo abbandonano ciò 
che hanno, e si ritirano a vivere vicino a quella valle per 
divozione e per esser più vicini alla risurrezione, e quelli 
che fanno tal peregrinazione ritornano nella città alle loro 
case, sono detti hadgì cioè peregrini, e vengono tenuti per 
uomini di gran venerazione e bontà.</p>
<p>La maggior cerimonia di religione, che si fa fra' turchi di 
carattere impresso con maggior pompa e solennità di feste, 
è quella di ritagliare li figliuoli, cerimonia ebraica in 
questo solo differente, che i turchi ritaglianti dopo passati 
li undici anni, seguendo Ismaele, di lui si fanno seguaci ed 
imitatori, affirmando che Abramo stimato da loro per uomo 
giusto e grato a Dio per l'obbedienza dimostrata, 
sacrificasse detto Ismaele ed Isacco. 
Questo ritaglio viene fatto fuori delle moschee per la 
effusione del sangue, e con l'invito dei parenti ed amici per 
segno di allegrezza e consolazione, usandolo anco con quelli 
che di altra ragione possano al monsulmanic, li quali in 
segno di rinnegare la lor fede ed abbracciare quella di 
Maometto, levano il dito indice, dicendo e proferendo queste 
parole: <hi rend="italic">la ilahi ill Allah re Mohammed ressul Ullah</hi>, che 
vuol dire non vi è altro che un solo Dio e Maometto è 
suo nunzio. </p>
<p>Non mancano per le città e per le campagne a comodo 
delli abitanti e viandanti, diversi ospizi, con fontane per 
comodo dei poveri, ed ospitali e collegi per l'educazione dei 
giovani nella legge, e per imparare a leggere e scrivere, e 
tutte le moschee delli imperatori ed altri grandi, sono 
dotate di ricchissime entrate per sostentare detti collegi ed 
ospitali; avvertendo, che gl'imperatori non possono far 
moschee, se non in memoria di qualche notabile acquisto o 
fazione memorabile, e le sultane se non state madri 
d'imperatori regnanti, nelli quali casi si fabbricano con 
indicibili spese, e le dedicano a quell'impresa con grande 
solennità.</p>
<p>Le dette moschee sono certo opere di gran costo, e macchine 
di gran bellezza e venerazione, altrettanto per la grandezza 
e pulitezza del vaso, dove si fa l'orazione, quanto per li 
porticati e cortili, che amplissimi le circondano adornati di 
bellissime e ricchissime colonne e fontane, e non meno gli 
accessorij dei collegi ed ospitali dotati di opidentissime 
entrate sì che possono compararsi a qual si voglia altra 
bellissima fabbrica del mondo. Sono tutte fabbricate di 
pietra a volta, con cupole coperte tutte di piombo, e le 
colonne sotto di porfido o altre pietre costosissime, e sono 
li vasi di esse tutti biancheggiati ed illuminati quando si 
fa l'orazione da alcune ciocche di cesendelli pendenti dal 
cielo di forma rotonda e di grandezza di un gran cerchio di 
mazza, ma con diverse mani di lumi un sopra l'altro 
artificiosamente compartiti, che fanno bellissima 
vista; e di queste ne saranno due o tre per moschea, secondo 
la loro grandezza e bisogno. In esse non vi sono banchi, nè 
altro da sedere, ma solo da una parte vi è un pergoletto 
assai basso per il predicatore, e dall'altro un altro più 
basso ancora dove si va a poner il re quando entra 
all'orazione, stando tutti li altri posti in terra a sedere 
sopra le gambe, secondo il suo costume; e per tal causa tutti 
li pavimenti, se ben sono di bellissime pietre vengono 
coperti di stuoje finissime per il più di quelle del Cairo, 
le quali si conservano sempre nette e pulite, perchè dalli 
re in poi non è chi entri con scarpe in esse, lasciandole 
tutti alle porte.</p>
<p>Nelli casi estremi di morte assistono agl'infermi gl'imami, 
che sono li piovani, consolandoli e facendo li loro 
testamenti; i morti sono lavati, vestiti, posti in un 
lenzuolo e ben infasciati, serrati in una cassa vengono 
portati alla sepoltura con il capo innanzi, e se è 
maschio col dulipante sopra la cassa, se è femmma con la 
cuffia ed il pennacchio, essendo accompagnati dalli 
assistenti delle moschee e da parenti fino al sepolcro, senza 
lumi di sorte alcuna, ma bene col cantare delli muezzin, li 
quali invocando il nome d'Iddio e del profeta, pregano per la 
salute delle anime, e nel ritorno li parenti fanno a tutta la 
compagnia il banchetto per ristoro delle fatiche fatte. Le 
sepolture degl'imperatori per l'ordinario, sono vicine alle 
loro moschee in una cappella separata, nella quale sebbene 
sono posti in terra appar il tumulo, che sta coperto o di 
panno d'oro o di velluto col dulipante sopra con li suoi 
pennacchi di aironi, e da capo e da piedi vi sono sopra 
candellieri per ogni tumulo, due grandi e grossi ceri miniati 
e dorati, che sostengono due cesendelli, che del continuo 
ardono giorno e notte; ed in dette cappelle da tutte l'ore 
vi assistono muezzin provvisionati, che a vicenda si danno 
luoco, e di continuo o gli uni o gli altri, leggono 
l'alcorano e pregano con le corone per la gloria 
dell'imperatore ad imitazione delli re. 
Diversi bassà grandi e ricchi usano di fare il medesimo, ma 
con minor pompa e spesa, e quelli che non hanno luoghi vicini 
a moschee, possono farsi seppellire anco vicino alle loro 
case e dove più li piace per la città, quando il terreno 
sia di loro ragione; gli altri sono portati fuori della 
città in alcune campagne a questo deputate, e sono 
sotterrati come usano gli ebrei di fare, e con quelle pietre 
che apparono sopra della terra nelle quali fanno descrivere 
il nome, la patria, il titolo e ciò che vogliono. </p>
<p>Fra' turchi non è alcuna sorte di religioni, nè meno 
monasteri, perchè tutti sono indirizzati e incamminati alle 
armi, e pochi sono quelli che sanno scrivere e leggere, 
perchè tranne quelli del serraglio del gran signore, e non 
tutti, e pochi altri dipendenti da soggetti grandi e che 
stanno nelli semmari e collegi a questo deputati, e tutto 
l'ordine di quelli che attendono alle leggi che sono li 
cadì, e alle scrivanie che sono li nodari e contisti, si 
può dire che il resto siano del tutto ignoranti: anzi che 
alle volte occorre vedersi sedere in divano qualche bassà 
non uscito di serraglio, che non sa nè leggere nè scrivere, 
così adulti convengono imparare non solo a fare il segno 
imperiale, ma qualche altra parola, per poter di suo pugno 
poner in carta il segno della sua volontà; chi sa fra' 
turchi leggere e scrivere è tenuto per dottore, e viene più 
delli altri stimato. Vi sono però diversi che professano di 
vivere fuor del comune, e si chiamano dervis che vuol 
dir mansueti. Questi vestono poverissimamente e malamente, 
con una cuffia in testa mendicando e dormendo nelli 
cortili delle moschee e luochi simili, e vivono sempre 
innamorati disonestamente predicando questa dottrina che non 
si può perfettamente arrivare al vero amor di Dio, se non 
con la scala dell'amor umano e terreno, e che solo per questo 
vivono innaimorati e appassionati in questo mondo per esser 
poi tali nel cielo d'Iddio, e con tale loro favola coperta di 
santità, possono anche disonestamente vivere più 
comodamente degli altri; oltre di questi non mancano altri, 
che come eremiti si separano dalle pratiche, e si riducono a 
vivere in luochi solitari con le loro mogli e schiavi, e solo 
per tal soìitudine acquistano concetto di santità.</p>
<p>Delle donne per l'osservanza della religione, non si tiene 
alcun conto: perchè non entrano mai nelle moschee, e se 
vogliono esse osservar l'orare in tempo che sentono a gridare 
l'ora delle orazioni, lo fanno se bramano nelle proprie case, 
ma solo restano grandemente osservate, essendo obbligati gli 
imami piovani delle contrade, esser osservanti di tutte le 
case, e intendere e inquirire molto bene le loro pratiche, e 
scoprendo il male ed il sospetto, sono tenuti avvisarlo alli 
mariti, perchè le ripudino, ovvero alli padri e parenti 
perchè vi proveggano; con tutto ciò sebbene le donne non 
possono esser praticate dagli uomini fuor che padri, mariti e 
fratelli, e stiano in appartamenti separati, e vadino sempre 
coperte, non di meno sono le turche lussuriosissime e 
disonestissime, per la comodità che hanno nell'assenza delli 
mariti alle guerre, di poter uscire alli bagni e di andare 
coperte, e quello che più importa, perchè non possono esser 
a peggior termine che di esser ripudiate, ovvvro poco 
castigate dalli cadì di pena infame, quando però il peccato 
sia fatto con turchi, perchè se fosse con altri di altra 
religione, in questo caso vengono anco castigate nella vita 
con esser mandate ad annegare segretamente.</p>
<p>Questi maomettani per precetto del loro alcorano non possono 
disputare nè fra di loro nè con altri di fede diversa, 
intorno li fondamenti della loro fede; ma sono obbligati di 
persuaderla a tutti, con eccitarli e pregarli ad abbracciarla 
per la salute delle anime, e ritrovando mal incontro, debbono 
sostentarla con la spada in mano. Vi sono fra di loro alcuni 
seguaci la setta maomettani che si chiamano Rafadini come 
Luterani, o per dir meglio scismatici, fra quali sono li 
persiani, li agiami e li curdi, li quali sebbene sono della 
setta maomettana, vivono però sotto la legge lasciatali dal 
detto Alì, la quale è per il più conforme con quella di 
Maometto ma però non in tutto e per tutto simile, anzi ha 
molti precetti diversi, perchè li persiani chianiano 
scismatici li turchi, come turchi chiamano scismatici 
li persiani, e però spesso si vede e sente persiani essersi 
fatti turchi, e turchi essersi fatti persiani.</p>
<p>Sotto questa legge di Maometto, vivono non solo li turchi e 
persiani, ma li tartari, li arabi, li mamalucchi che sono li 
agareni, e saraceni, li mori, e la maggior parte delli 
etiopi, sebbene anco fra la gente bassa, <foreign lang="lat">massime</foreign> 
nell'Arabia viene osservato l'Ingil, cioè l'evangelo di 
Haider precessore di Alì e successore di Mahomet, il quale 
sebbene non diversificò la legge nella sua essenza, la 
modificò e ridusse a maggior libertà e licenza di vita 
sensuale e disordinata: per il che pare che essa sia 
stata abbracciata, e che venghi tenuta in osservanza da una 
mano di gente dedita a vivere alla campagna, ed a fare ogni 
sorte d'ingiuria al prossimo.</p></div1></body></text></TEI.2>
