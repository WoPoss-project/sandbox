<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione di Francia di Nicolo' Erizzo (1695-1699)</title>
    </titleStmt>
    <extent>46 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000405</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-17T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-17T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Relazione di Francia di Nicolo' Erizzo (1695-1699)">
<head>Relazione di Niccolò Erizzo presso Luigi XIV, 1688-1695.</head>
<opener><salute>SERENISSIMO PRINCIPE</salute></opener>
<p>La nazione francese nacque in quegli anni appunto ne' quali 
la Repubblica di Venezia sortì il suo glorioso principio. Azioni
illustri in guerra ed in pace furono gli elementi dell'una e l'altra 
potenza. Le armi però essendo stato il partaggio più preciso 
della Francia, e con esse in varii tempi avendo dilatato l'impero, prevalsero nei Veneziani gli studii della pace così nell'acquistare, come nel conservare amplissimi stati. Quindi è che il possesso di questi fu più stabile, dove il dominio di quelli a varie 
e grandi vicissitudini soggiacque. In effetto in alcuni tempi dominarono oltre le Gallie, la Germania, l'Italia, e parte dell'Oriente, ed in altre sottomessi dagli Inglesi, battuti dagli Spagnuoli, 
e dai duchi di Borgogna viddero la loro stessa capitale cattiva,
ed i suoi re prigioni in Inghilterra ed in Spagna. Tra tali vicende passarono tredici secoli, quando pervenne al trono Lodovico XIV, glorioso regnante. La varia e grande istoria di questo monarca è così presente negli animi, ed agli occhi del 
mondo, e sarà nei posteri così famosa ed illustre, che non fia 
duopo spiegarne qui a minuto i successi. È noto come i principii del suo regno furono infelici e vacillanti, perché lasciato 
dal padre in età di anni quattro sotto la tutela della regina, e 
di un ministro ambedue stranieri, si divisero li grandi in fazioni, tumultuò il Parlamento e ribellossi Parigi. Il pupillo e la 
madre furono guardate dai sediziosi nel loro proprio palazzo 
come cattivi, il cardinal Mazarini astretto a fuggire, ed esiliato 
con severissime pene, pareva che il suo regno dovesse essere 
una catastrofe di strani e dolorosi accidenti. </p>
<p>Ma infine calmate le cose, quando davano segno di tendere 
alla rovina, uscito il re di minorità, seguì la pace dei Pirenei, 
e le sue nozze coll'infanta di Spagna. Allora il cardinal Mazarini dopo aver tra grandi e fluttuanti vicende sostenuta la 
fortuna reale, gettati li fondamenti della presente grandezza, ed 
appianata al monarca la strada delle opere eccelse e stupende 
che poi fece, quasi non le restasse più che operare e mancassero alla gloria l'occasione da fornire al suo egregio talento, finì 
il ministero e la vita. Fu allora che Sua Maestà vedendosi senza l'assistenza di quel grand'uomo, prese le redini del governo 
per non cederle più ad altra mano e pose in esecuzione li gran 
documenti, ne' quali il cardinal Mazarini lo aveva nutrito. </p>
<p>Come ella abbia poi ristaurato l'erario con lo spoglio di 
ricchissimi fermieri, come mosse, e terminate tante guerre, come stabilita l'unità della religione, accresciuto il commercio, e 
frenata con santissime leggi la licenza ed il furore dei Francesi, ne parlano abbastanza tante istorie, e leggonsi le cose a minuto descritte nei dispacci, e nelle relazioni degli eccellentissimi precessori. </p>
<p>A tale Stato di potenza era pervenuto il monarca, quando 
commosse dalla fortuna e dal terrore delle sue armi, vedendosi 
sprezzate e minacciate dai superbi ministri le Potenze di Europa giustamente appresero che la Francia tendesse alla monarchia universale del mondo. </p>
<p>Di questa opportunità si prevalse mirabilmente Guglielmo 
principe di Oranges, i di cui pensieri profondi, le massime e gli 
accorti costumi, gli fan giuocare nella scena del mondo quel celebre personaggio che ora come re della Gran Brettagna felicemente sostiene. Quindi è che conoscendo il timore di tutti essere degenerato in odio, e l'odio infine in disperazione, potè unire 
la grande alleanza, che con la pace di Risvich venne poco fa a 
dividersi. Allora resosi autore di gravi consigli, e fatto capo delle armi, le maneggiò con quella condotta ch'è nota a tutti, onde 
in un istesso tempo portato dall'aura di felicissima fortuna potè detronare un re suocero e zio, e postesi in capo tre corone 
fare una guerra ripiena di memorandi accidenti. A me toccò il 
grande incontro di mirare coll'occhio proprio grandissime azioni, e non minori maneggi, introdotti alcune volte col mezzo 
di segreti emissarii, ed altri con officii aperti, finché per tante e 
tante vie fu tentata dal re cristianissimo la costanza degli alleati, che infine potè rompere quel gran nodo, ed aprirsi il congresso di pace. Fu mia fortuna l'aver nel corso di lunghi anni 
saputo conciliarmi in Francia così sincere ed accreditate corrispondenze, che potei di tempo in tempo, rassegnare all'eccellentissimo Senato non solo i progressi dell'armi e del negozio, 
ma accennare anticipatamente molte cose che poi successero. La 
sola pace di Savoia non fu da alcuno prevenuta, perché maneggiata in Piemonte col mezzo del governatore di Pinerolo, e conclusa dal re senza participazione de' suoi stessi ministri, si stabilì, e si pubblicò prima in Italia, di quello che si sapesse in 
Francia. È fama che il signor di Creyssi, essendo rimasto all'oscuro d'un maneggio così importante, che doveva passare per 
il suo canale, ne sentisse tanto dolore, che da ciò ne restasse accelerata la morte; in effetto quel ministro bensì ardente, e feroce, ma altrettanto fedele al re, e sincero con chi lo trattava, non 
sopravisse che pochi giorni, ed oppresso dai suoi acerbi ed abituati mali cesse al comune destino. Prima di trascorrere il punto essenzialissimo della pace di Europa, non saprei dispensarmi 
di richiamare alla memoria di Vostre Eccellenze alcune circostanze dei miei dispacci, nei quali gl'inviti di Sua Maestà acciò la 
pubblica prudenza intraprendesse la mediazione della pace, e 
le sue offerte di essere mediatore e garante del trattato coi Turchi, sono tanto più importanti al presente, quanto le cose che 
dappoi successero, fanno vedere, che non erano anche allora in 
modo alcuno da disprezzarsi. Cinque volte, ora dalla bocca 
di Sua Maestà, ed ora col mezzo de' suoi ministri mi furono dati 
vivissimi stimoli acciocché l'Eccellentissimo Senato si facesse autore della grande opera, non sapendo accomodarsi dalla mediazion alla Svezia, che per i motivi della religione, per il genio 
poco propenso del passato re Carlo, per le sue aderenze con la 
Germania, e per i soccorsi, che come membro di essa, a causa 
della Pomerania, era tenuto prestare alla Lega, era considerato 
al pari de' suoi stessi nemici diffidente, ed avverso. Sono troppo 
recenti le cose che io scrissi intorno al congresso di Carlovitz, 
e che poi il fatto ha verificato. I discorsi tenutimi a Fontainebleau ed a Parigi dall'accorto Feriol prima e dopo la sua elezione in ambasciatore alla Porta, i fini arcani dell'Imperatore 
da lui svelatimi, di tener la Repubblica occupata tra gravi gelosie in Dalmazia ed in Levante, acciò non possi opporsi alle di 
lui mire sopra l'Italia, ed alla successione di Spagna, perché abbi da ripigliarne qui con distinta ed inutile narrazione il filo; 
nulla di meno sebben dopo sì lungo tempo risuonavano in questo eccellentissimo Senato le altissime e replicate voci della Francia, e che il ministro di Vostre Eccellenze scrivesse grandi, e 
non credute circostanze circa gl'interessi della patria coi Turchi, piacque a Dio di suggerire diversi consigli. Tale era il destino della Repubblica; e la Svezia altre volte patria dei barbari, doveva aver sola la gloria del gran trattato di Risvich, e doveva all'incontro l'antica pietà del Senato e la sua religione in 
mantenere la fede dell'alleanza essere in Ungheria la vittima dei 
tedeschi. </p>
<p>Il zelo e la confidenza che mostrò la Francia in tal congiuntura per la Repubblica danno luogo e spiegano sufficientemente il principale oggetto di questa Relazione, che consiste 
nell'esaminare quali disposizioni, e quali massime intorno alla 
medesima quella corte nutrisca. Sono il re, ed i ministri prevenuti di un'alta stima per li di lei consigli, e credono che la positura dei suoi Stati non meno che le antiche e recenti querele 
con gli Austriaci, rendano inseparabili gl'interessi del Senato 
da quelli della corona cristianissima. Le istorie passate ed i presenti casi confermano in loro con tante prove questo senso, che 
per tal causa restò persuasa la Maestà Sua di confidarle in gran 
negozio della pace propria, e ad ingerirsi per promuovere i vantaggi di quella coi Turchi. </p>
<p>Non è probabile che la Francia mai sia per appoggiare alcun nemico della Repubblica; anzi che se in alcun tempo mai 
fosse attaccata dall'imperatore, è evidente che accorrerebbe con 
tutta la forza a difenderla. Non così oprerebbe però se si riaccendesse la guerra coi Turchi, poiché non solo le giova di dar 
mano agli acquisti contro di essi, ma non le sarebbe forse discaro che si restringesse dentro gli antichi limiti il suo dominio, 
persuaso dall'interesse del proprio commercio, motivo ch'è comune anco all'Inghilterra ed all'Olanda. Per questa sola causa 
potrebbero nascere dispareri, essendo che ognuna di dette nazioni mira l'altra con occhio geloso, e tutte assieme cercano a 
gara di accrescere i pregiudizii ai Veneziani ch'erano già arbitri di tutto il negozio non solo del Levante, ma dell'Asia, e delle Indie, quando per via di terra prima della nuova scoperta 
giungevano le merci in Alessandria, Scalderona, san Giovanni 
d'Acri ed altri porti, e di là caricate sopra nostri navigli passavano in Europa facendo scala a Venezia. Avuto riguardo a questo solo interesse, non sarà per altro difficile di conservar verso 
la Repubblica benevolo il genio del monarca, massime quando 
la prudenza de' veneti ministri non s'ingerisca a prender partito negli intrighi della corte, ed abbian mira di trattare il negozio con fermezza di animo, ma senza estremo calore. </p>
<p>Adempito al punto che riguarda le pubbliche convenienze, 
esporrò con brevità gl'interessi che passano tra questa corona, 
e le altre potenze; il genio del monarca e le sue forze, la costituzione e le persone che compongono la famiglia reale; e finalmente i ministri che al presente hanno mano nel governo. </p>
<p>È il re pervenuto all'anno sessagesimo secondo dell'età 
sua, la maestà dell'aspetto, l'attenzione al governo, la sodezza 
dei consigli, e l'umor guerriero, unito ad una incomparabile 
affabilità, con cui attrae chiunque ha l'onor d'accostarlo, lo rendono temuto e riveribile al mondo. Non è chi ricordi di aver 
mai veduta la Maestà Sua in collera; sempre eguale in ogni accidente, giusto, provvido e costante, s'è concitato appo tutti 
il nome ed il concetto di grande. Se gli anni suoi furono un 
corso di guerre e di vittorie, la fortuna adattò mirabilmente all'umor del padrone il talento dei ministri, ed il valore dei celebri capitani, poiché gli uni con somma accortezza provvedendo 
i mezzi necessarii, e gli altri con estremo valore prevalendosene, 
successero in varii tempi fatti egregi, e stupendi. </p>
<p>Il maggior di tutti senza dubbio deve riputarsi quello d'aver sostenuto per il corso di nove anni la guerra contro tante e 
sì stimabili Potenze; d'aver nel corso di essa in Germania, in 
Fiandra, in Catalogna ed in Italia, nel Mediterraneo, e nell'Oceano sempre combattuto e vinto. Quattrocento mila uomini trat-
tarono l'armi sotto le sue insegne, per mantenimento dei quali 
oltre le rendite ordinarie della corona occorsero ottocento milioni di franchi; somma di denaro e numero di gente incredibile per certo a chiunque con l'occhio proprio non l'abbia veduto. </p>
<p>Non può negarsi però che queste sublimi inclinazioni del 
monarca non siano sparse di alcune ombre, tra quali devono 
annoverarsi li pesi eccessivi ingiunti al suo popolo, ed il suo genio in passato troppo dedito agli amori, da che più volte presero motivo i di lui nemici di lacerarlo con acerbe satire. Ma Iddio che tiene in mano il cuore dei principi forse per fini che a 
noi tuttavia sono occulti, togliendogli dappresso Colbert e Louvois, ministri superbi ed autori l'uno di guerre e l'altro di gravezze, ha all'improviso cambiati i sentimenti di Sua Maestà rendendolo di re belligero, amatore di pace, e mutando quasi in 
un momento l'antica sua inclinazione a' piaceri in una soda pietà, e quasi non credibile rigore de' costumi. È ancora più maraviglioso il modo di cui in si grand'opera si è servita la divina sapienza, mentre madama di Maintenon avendo prima con felicissime arti occupato il posto di quella di Montespan, quando 
si vide veramente favorita e padrona del regio cuore cambiando 
gli amori inefficaci in opportune rimostranze, potè insinuargli 
quei sensi di esquisita religione, nei quali al presente fiorisce. 
Così l'uomo chiamato nei suoi simulacri immortale, a cui ardevano nelle piazze di Parigi accese le lampadi, e la di cui statua 
in forma di simulacro premea incatenate sotto i piedi le nazioni, colpito in varii tempi da mali acerbi, conobbe di dover un 
giorno morire; onde penetrato dal timor de' divini giudizii volle in quest'ultimo incontro comprare a carissimo prezzo la pace, quando i suoi nemici non erano più in istato di continuare 
la guerra. </p>
<p>Da questi sentimenti di Sua Maestà si può facilmente comprendere quali siano al presente quelli che nutre verso la corte 
di Roma, a cui non sarebbe difficile prevalendosi della congiuntura d'installarsi in quest'ampia autorità alla quale da per tutto anche, se la Chiesa Gallicana, i Parlamenti e la Sorbona gelosissimi dei loro privilegi, e de' loro riti distinguendo con le 
dottrine de' Concilii e dei santi padri, ciò ch'è interesse di Dio 
ed interesse del mondo, vale a dire ciò, che è Santa Sede, e ciò 
che è puramente Corte Romana, non tenessero con opportuni 
consigli illuminata Sua Maestà, ed a questa ingorda avidità d'impero di Roma sì nelle spirituali come nelle temporali materie 
validamente non s'opponessero. </p>
<p>In effetto varii e grandi esempii di pietà diede il monarca 
in più incontri, tra' quali sarà sempre memorando in Francia 
l'abolizione del famoso editto di Nantes, e l'esilio di più milioni d'eretici, senza riflettere che l'asporto dell'oro, del commercio, e di tante manifatture, avrebbero impoverito il suo regno, come in effetto è accaduto. Di ciò accortasi tardi la Maestà 
Sua non permette più a tal sorte di gente l'uscita, ma togliendo 
per forza ai genitori i figliuoli per allevarli nel grembo della cattolica religione, obbliga le persone di maggior età a lor mal grado di professarla. Ma l'umor dei francesi sempre fertile d'invenzioni e vago di cose nuove, cominciava a dare orecchio ai dogmi 
di Jansenio; onde il re gelosissimo dell'unità della fede ne' suoi 
Stati ricorse a Roma, per avere l'oracolo del pontefice, consultò i vescovi, e le facoltà principali del suo regno, ed indi con severissime provvisioni estinse nel loro nascere così perniciose 
dottrine. </p>
<p>Sono recenti gli studii suoi, e l'estremo fervore con cui diede opera alla condanna del famoso libro dell'arcivescovo di 
Cambray; e sebbene in questo incontro ebbero gran parte gl'intrighi della corte e le gare d'alcuni primari prelati, non meno 
che l'interesse della favorita, nulla di meno dal suo canto la 
Maestà Sua è camminata con buona fede, né ha avuto altro scopo, che quello di mantenere nella sua purità la nostra santa religione. </p>
<p>Quindi è che essendo fissa in questa massima, l'autorità dei 
vescovi di Francia è maggiore di quello che per lo addietro mai 
fosse; e se questi per zelo di difendere le loro dottrine, che 
particolarmente consistono in escludere assolutamente nel pontefice quel termine di <hi rend="italic">motu proprio, d'infallibilità, e la preferenza sua sopra i Consigli</hi>, cose nelle quali i Francesi mai conveniranno con la corte romana, il potere di questa giungerebbe 
ben presto ad un gran posto di autorità, perché il re, che è molto pio, e non molto dotto, si lascierebbe condurre facilmente o 
dagli scrupoli, o dall'accorte insinuazioni a concedere tutto, se 
non vegliassero con attentissima osservazione il clero, i 
Parlamenti e la Sorbona come si è detto. </p>
<p>Deve adunque conchiudersi che per istinto della propria 
pietà accorrerà la Maestà Sua in difesa del papa contro tutti; 
siccome stimolato dal proprio interesse a tutti quelli presterà 
Aiuto, che avranno querela con l'imperatore. </p>
<p>È ammirabile il talento di questi due monarchi che per strade così diverse sono pervenuti all'apice della potenza e della 
gloria. In effetto se miriamo i costumi, ed il corso della vita loro, li troveremo tra se stessi tanto contrarii, che sarà facile a 
discernere, onde derivi quell'acerba antipatia, da cui sono l'uno 
contro l'altro implacabilmente animati. Fecela in varii incontri 
conoscere l'imperatore, poiché né per la morte della Elettrice 
di Baviera, né per quella della regina di Polonia, duchessa di 
Lorena sua sorella, adempì a quelle convenienze, che paiono indispensabili tra i principi, e tra i congiunti benché nemici. Potea Cesare terminare la guerra con vantaggiose condizioni, ricevendo in isposa del re dei Romani la figliuola del duca d'Orleans, quale fu sempre rigettata, da che si conchiude che l'odio 
loro derivi ancor più dal genio che dall'interesse. </p>
<p>Né da sé solo, né con l'aiuto di tutta la Germania può l'imperatore sostenersi contro la Francia. Ciò chiaro si comprese 
quando abbandonato dall'Inghilterra e dall'Olanda fu costretto 
pochi mesi sono di accettare la pace di Rysvich di cui sino all'ultimo si mostrò tanto contrario. </p>
<p>Ma per non disgiungere dal loro capo i membri, faremo a 
questo passo menzione degli Elettori, e d'altri principi  
dell'impero. Questi devono senza dubbio alla Francia il più bel fregio
di cui vanno al presente adornati, poiché col mezzo di essa conseguirono nel trattato di Vestfalia la facoltà di muovere le armi, 
e di stringersi in alleanza con chiunque trovano di lor profitto 
senza titolo di fellonia, a cui erano per avanti come feudatarii e 
vassalli di Cesare soggetti. Avevano i Francesi nei tempi andati 
per costume di unire al loro partito molti principi della Germania con ricche pensioni, e con tal mezzo i cardinali di Richelieu e Mazarini tirarono considerabili profitti. Ma o che i Tedeschi fossero all'ora meno accorti, o che la fede di trattati fosse 
appresso ai sovrani più rispettata, l'evidenza ha fatto conoscere 
dappoi che col denaro altrui, e particolarmente di questa corona mantenendosi armati si rendevano considerabili quelli stessi, 
che lo contribuivano, accostandosi poi secondo le congiunture 
a quel partito, dove scorgevano migliore il loro interesse. </p>
<p>Il più forte esempio da cui restò convinto il re cristianissimo di tale verità, fu nel principio dell'ultima guerra, mentre nello stesso giorno che a Parigi l'inviato d'Hannover riscosse 
una ricca partita di pensioni scorse, il di lui ministro a Vienna 
segnò la lega contro la Francia. Per questo fatta la pace, escluse ogni proposizione di quei principi, che avvezzi a simili proventi volevano seco rinnovare gli antichi progetti. </p>
<p>Dai potentati di Germania non vanno disgiunte le corone 
del Nord nella massima di vendersi ora all'una, ed ora all'altra 
delle maggiori Potenze, e con loro parimenti si è prefissa la 
Francia di non stringersi a costo d'alcun esborso. L'oggetto 
dei presenti consigli è il mantenerle in bilancia così che una 
non trascendi con eccessivo pregiudicio dell'altra, e sino a 
tanto che pugneranno tra esse con dubbio Marte si lascieran 
correre le loro querele senza ingerirsi. Altre volte era la Spagna 
il più forte di tutti gli emuli della Francia, e lottarono lungo 
tempo le due Potenze anelando a vincersi l'una l'altra persuase ed anzi certe che dalla vittoria dipendeva il dominio intero 
di Europa. Ma a' tempi nostri decaduta quella monarchia in grandissime sciagure, non conserva al presente se non la dignità ed 
il nome dell'antica potenza. Si rivolgono adunque le mire dei
Francesi non più a combatterla ma a far valere i diritti del 
Delfino quando si estingua la linea del presente monarca, e 
ad apporsi agli oggetti dell'imperatore, che ha gli stessi fini 
per sé o per l'arciduca, di che abbastanza si è fatto altrove 
menzione. </p>
<p>In quella tremenda rivoluzione di cose che si prevede poco 
lontana, avran gran mano l'Inghilterra, e l'Olanda, che già 
prematuramente hanno a Loo incaminati a tal fine i consigli. 
Sono ambidue per genio, e per interesse altrettanto tra essi concordi quanto avverse alla Francia a cui non si uniranno mai, 
conciossiaché la ragione di Stato, li fini del commercio e la memoria d'acerbissime guerre troppo le disgiungono. Sin a tanto che viverà il re Guglielmo staranno gli Inglesi, e le Provincie unite fisse in queste massime, ma quando ei morrà non può 
dirsi altro di certo, se non che arderà la Gran Brettagna d'un 
fuoco inestinguibile di civile discordia, grandissimo essendo il 
partito del principe di Galles, che trovasi in Francia, e non minore quelli del duca di Glocester, che ora s'alleva come erede 
presuntivo della corona a Londra. La religione, l'umor piccante e torbido degli Inglesi, i diritti violati ed il nume offeso della 
divina giustizia, concorrono ad aggruppare sopra quella iniqua 
nazione una congerie di terribili eventi. </p>
<p>Vive il principe di Galles alla corte del re cristianissimo 
nutrito nella religione cattolica, ed in anni teneri dà segni di 
uno spirito grande e di una impazienza infinita di ricuperare l'eredità perduta de' suoi regni. Il re Giacomo suo padre che è 
l'oggetto d'una miseranda fortuna soffre modestamente i suoi 
casi, e le sue applicazioni consistono in esercizii devoti, e nelle 
caccie lasciando alla regina sua sposa, donna di fiero talento, 
l'intera direzione delle cose. </p>
<p>Prima di abbandonare il nord giova riflettere alla Polonia, 
che per la lontananza, e per le strane sue leggi a poco può servire a se stessa, e meno agli altri. La sua situazione la mette a 
coperto da ogni aggressione dei Francesi, ed altresì i Francesi 
sono esenti da ogni ingiuria dei Polacchi. L'unico oggetto a cui 
possono aspirare è di far eleggere un re benevolo, e di ripor 
sopra quel trono o uno de' suoi principi del sangue, od altri almeno che non dipenda dall'imperatore. </p>
<p>Ma ritornando all'Italia, varii sono gl'interessi che v'ha la 
Francia, siccome differenti sono li principi che la compongono. 
Di Vostra Serenità, del papa e degli Spagnuoli, che ne possedono la miglior parte, si è parlato abbastanza, onde rimangono a 
considerarsi i duchi di Savoia e di Toscana, e gli altri men potenti sovrani. Il primo ardito e fortunato sopra tutti, trasse dalla 
disperazione quei consigli, che l'innalzarono alla gloria ed al 
segno della potenza presente. Non teme il re cristianissimo e le 
sue forze, ma bensì i suoi maneggi, e la situazione de' suoi Stati; 
capace di volgersi a tutti i partiti senza altro riflesso che quello 
del proprio profitto. Possede l'ambasciatore di Savoia in Francia 
onori eguali alle altre corone, ma non gode il duca né l'affetto 
del re, né la stima della nazione, onde se ben ha tentato più volte, non si è sin ora voluto discendere seco ad alcun trattato. 
Il gran duca principe placido, è meno considerabile dell'altro per la situazione de' suoi Stati, e così i Genovesi potrebbero 
più nuocere alla Francia col dar ricovero nei loro porti alle armate nemiche, che giovarle, altro non potendo da essi esigersi, 
che di stringerli in una lega comune con gli altri principi per 
difesa della Provincia contro gli attentati di Cesare, a che unicamente mira la Francia. Lo stesso può dirsi di Parma, Mantova e Modena, l'ultimo de' quali è noto quanto sia avverso al re 
cristianissimo, e quanto inclinato all'imperatore. </p>
<p>Considerati gl'interessi della Francia coi principi cristiani, 
molti sono quelli che ha coi barbari, essendo che la fortuna e 
l'attenzione del monarca, ha spinto la gloria del suo nome, ed 
il commercio dei suoi popoli sino nelle parti estreme del mondo. In varii tempi fu la Maestà Sua onorata dagli ambasciatori 
della China, del re di Siam, del Mogol e di altre remotissime ed 
appena conosciute regioni. Sopra il tutto però merita riflesso 
l'antica amicizia di questa corona coi Turchi, principiata da 
Francesco primo per timore di Carlo quinto, e proseguita dai re suoi 
successori con l'istesso oggetto di far diversione, e tener occupata l'emula casa d'Austria. </p>
<p>Non può negarsi, che i Turchi non abbiano molti aiuti conseguiti nell'ultima guerra dai Francesi, ma è cosa certa, che il 
genio della nazione avido di guadagno più che quello del re, 
v'ha contribuito, mentre anzi fattosi di ciò un grandissimo scrupolo, ha la Maestà Sua sempre resistito ai stimoli ben grandi, ed 
agli avvantaggi evidenti, che le sarebbero derivati dal permettere a' suoi sudditi di prender apertamente partito con gli Ottomani. Il commercio adunque è presentemente il motivo, che ha 
il re cristianissimo di trattare coi Turchi, col re di Marocco, coi 
corsari Tripolini, di Tunesi e d'Algeri, ed oltre di questo vi è 
la causa della religione di cui la maestà sua si professa protettore in tutto l'Oriente. Da ciò appunto potrebbe nascere qualche 
controversia con Vostra Serenità che tanti anni prima avendo 
erette chiese, fondati monasteri e mandati religiosi in varie parti dell'impero Ottomano, ora i Francesi sopratutto vogliono 
estendere la giurisdizione. Tentarono poco fa anche in Roma di 
stabilirsi in questo possesso, a cui io essendomi opposto mi sortì di farli ributtare dalla Congregazione di propaganda-Fide, 
come scrissi. </p>
<p>Sin qui versò lo studio di questa opera all'esame del monarca, delle sue massime, delle sue forze, e degl'interessi che 
lo stringono, ovvero lo disgiungono dalle esterne potenze. Ora 
discenderemo alla persona del delfino, dei principi figli di Francia, degli altri che partecipano del sangue reale, ed infine dei 
ministri, dai quali il consiglio del gabinetto è composto. </p>
<p>Luigi delfino di Francia e successor della corona in età di 
38 anni, vive con tanta moderazione ed ossequio verso il padre, 
che la sua condotta può senza dubbio reputarsi per la più grande fortuna del re e del regno. Non vi è cosa dove inclini il genio paterno, a cui egli non corra con studio ansioso di compiacerlo. Anco negli anni virili ed in alcune circostanze, nelle quali pare che l'autorità del padre cessi d'ingerirsi, diede segni 
di squisita modestia, vedendosi allontanare i favoriti, e le amiche senza punto commoversi. È ammesso a tutt'i consigli, ma 
in essi si comporta con tanta moderazione, che conoscendo il genio di Sua Maestà delicato e geloso, non si fa mai autore di 
alcun consiglio. Se il delfino operi ciò per talento naturale di quiete, ovvero per studio di profonda dissimulazione, non vi è ancora chi l'abbia penetrato. In effetto durante la guerra comandò 
in più campagne gli eserciti con intrepidezza, ma visse ancora 
alla corte senza ambire l'impero militare, quando piacque al 
re di fermarlo. Le sue inclinazioni sono la caccia, che frequenta anco per capo di salute; per altro donato al giuoco, alle fatiche ed a' giardini, passa per lo più il tempo a Medun, luogo vicino a Versailles con giovani signori della corte, tra' quali vivendo con somma dimestichezza, è da loro svisceratamente amato. </p>
<p>Spiriti ben diversi nutrisce Luigi suo primogenito duca di 
Borgogna, principe studioso ed avido d'istruirsi d'ogni cosa. 
Conoscitor del suo grado presente, e di quello che un giorno 
deve sostenere, mira i fratelli e tutti gli altri, con occhio di gran 
superiorità come soggetti. Tal volta trasportato da giovanile vivezza, tentò di emanciparsi dalla cura de' suoi governatori, e dagli ordini stessi del re, ma ben presto con molta severità fu ridotto a dovere. Siccome l'educazione sua è egregia, così giova 
sperare che il di lui genio alquanto ardente, si modererà col tempo, e che seguendo l'esempio dei predecessori monarchi, saprà 
conciliarsi l'amore dei suoi colla famigliarità e domestichezza, 
a che non pare per verità motto inclinato. Per altro non gode 
né salute perfetta, né quella robustezza, di cui sono adornati li 
duchi d'Anjou e di Berry suoi fratelli. Il primo di questi chiamato Filippo, contiene in sé medesimo tutto ciò che di amabile 
può donare la natura e la fortuna ad un principe, saggio, forte, 
modesto ed avvenente attrae a sé i cuori ed i voti di tutti, che 
tacitamente gli augurano la prima sorte. Egli conosce così bene la natura del fratello, ed il proprio stato tanto disgiunto da 
quello nel gran punto di nascere, che sebben giovinetto cerca 
con una intiera dipendenza, e con gli ossequii di cattivarlo. 
Il re che discerne il temperamento di ambedue, nutre un interna stima ed amore per il duca di Anjou, ma la dimostra nelle apparenze al solo duca di Borgogna. </p>
<p>A questi succede il terzogenito Carlo duca di Berry, 
fanciullo di vivacissimi spiriti, inclinato smisuratamente ai piaceri, 
e nemico mortale degli studii; popolare ed affabile con tutti, 
dona quanto ha, e si mette in poca pena del re suo avo, del delfino suo padre e del duca di Borgogna, verso il quale ben lungi di contenersi come fa l'altro fratello, risponde a chi lo ammonisce, che egli dev'essere un giorno suo padrone, che questi saran pensieri di quel tempo. </p>
<p>A questi principi succedono nell'onor del grado il duca di 
Orleans, e quello di Chartres di lui figlio. Sono l'istesse l'inclinazioni del primo che furono sempre donate al giuoco, a' piaceri ed alle fabbriche, ama il re ed è riamato, ma non ha parte 
alcuna nel governo. Lo stesso può dirsi del duca di Chartres che 
unito al padre diede un grande esempio di rassegnazione, quando in obbedienza del real comando sposò madamigella di Blois, 
figlia naturale del monarca. Chiude il duca di Chartres la famiglia reale, e dopo lui vengono i principi del sangue, dei quali 
è capo il principe di Condé; a questi succede il duca di Bourbon 
suo figliuolo, che pure sposò l'altra figlia naturale di Sua Maestà, ed infine il principe di Contì ultimo della linea reale di Francia. Questi non godono altro privilegio, se non lo splendore del 
grado, e la speranza ben lontana della successione. </p>
<p>Il principe di Condé è ricco, quello di Contì è povero, ma 
gode l'applauso di principe prode, sebbene nella spedizione di 
Polonia e nel viaggio degli Svizzeri, parve che la sua condotta 
lasciasse qualche cosa da desiderare. </p>
<p>Nel rango dei principi del sangue non dovrebbero aver 
luogo il duca d'Humena, ed il conte di Tolosa figli naturali di 
Sua Maestà; tuttavia toltane l'abilità di succedere alla corona, 
godono gli stessi onori. Il duca d'Humena è imperfetto, quello 
di Tolosa è dotato di molta bellezza, ambedue teneramente amati dal re, sono di gran lunga più ricchi d'ogni altro signore di 
Francia. Il primo è gran7mastro dell'artiglieria, e governatore 
della Linguadoca, il secondo è governatore di Brettagna, e 
grand'ammiraglio del mare. Si conta che l'entrata d'entrambi 
ascenda a più di due milioni di franchi. </p>
<p>Varie principesse vivono al presente nella casa reale; non 
essendovi né regina né la moglie del Delfino, sostiene il primo 
rango Maria Adelaide duchessa di Borgogna. Fu questa giovinetta la prima a chiuder il tempio di Giano, destinata agli alti 
sponsali in prezzo della pace d'Italia; dotolla la natura di spirito vivace, ma le fu scarsa in bellezza; in questi giorni appunto deve unirsi al marito, ed è da credere che gli anni concilieranno i genii, che per età tenera furon sin ora non men che le 
persone loro disgiunti. </p>
<p>Dopo di lei succede la duchessa di Orleans, donna virile ed 
ultima della branca palatina del regno. Le inclinazioni sue sono 
principalmente la caccia, in cui si esercita ogni giorno a cavallo 
seguendo per ordinario il Delfino. </p>
<p>La duchessa di Chartres, la duchessa di Bourbon, e la vedova principessa di Contì, sono figlie naturali del re, le prime 
procreate con la Montespan, e la terza maggiore di anni con la 
Valliere, che fu la più amata tra le favorite, ed ora è la più santa tra le monache carmelitane scalze, tra le quali si chiuse, dopo che si vide abbandonata da Sua Maestà. Queste principesse 
adornano la corte colla bellezza, e sono stimabili per il rango 
che vi sostengono. Vi esistono altresì la principessa di Condé, 
che è pur palatina, la principessa di Contì, e la duchessa di Humena sue figlie, ed occupano quel grado d'onore che è dovuto 
alla grandezza del loro sangue. </p>
<p>Non so se nel rango delle principesse od in quello dei ministri, 
ovvero in ambidue, debba aver luogo madama di Maintenon favorita del re; donna di egregio spirito, e di santissima vita. I 
di lei natali ed il corso della sua fortuna, sono abbastanza noti. 
Ella in età avanzata seppe vincere il cuore di Sua Maestà, ed 
ora benché settuagenaria ne mantiene il possesso con tanto credito, che deve credersi per certo che <hi rend="italic">per lo spazio tutto della sua 
vita non cambierà sorte</hi>. Chiudesi il monarca ogni sera più ore 
seco; con lei matura le cose più importanti o sia della guerra, 
o sia della pace, o del civile o dell'economico governo del regno. La collazione delle chiese, e dei ricchi benefizii, il comando delle provincie, e le cariche militari seco si consultano, e dai 
suoi cenni dipendono. Constituita in tale stato di grandezza e 
di autorità, ben lungi di abusarsene, vive con moderazione esemplare, senza treno e senza corteggio, e non ammettendo che pochi all'onore della sua confidenza, passa quell'ore nelle quali 
il re altrove è divertito, nel monastero di san Ciro, da lei fondato una lega distante da Versailles, tra devoti esercizii di pietà e 
di religione. In somma sotto un'apparenza di moderazione e di 
vita privata, è in effetto madama di Maintenon la padrona del re, 
e del regno di Francia. </p>
<p>Oltre questa donna celebre, molti sono i soggetti che hanno mano nel governo, il quale si divide nella direzione dell'Armi, nei ministerii pubblici, e nell'amministrazione a' popoli della 
Giustizia. Le prime sono il talento della nobiltà, ed in generale della nazione Francese, e comprendono oltre li principi della 
casa e del sangue reale, i governatori delle provincie, i marescialli di Francia, e generalmente tutta la nobiltà del regno. I 
secondi si estraggono per ordinario dagli uomini di robba, formano il consiglio del gabinetto, delle finanze, sono segretarii 
di guerra e della marina; i terzi che sono pure dello stesso ordine sono i presidenti, e consiglieri dei parlamenti, i maestri di 
<hi rend="italic">richieste</hi>, gl'intendenti delle provincie ed altre simili persone, 
de' quali è capo il gran cancelliere di Francia. Sarebbe troppo 
lungo il descrivere le qualità e genio di tutti, onde mi restringerò ad esaminare il consiglio del gabinetto, da cui gl'interessi 
politici dipendono, e che a tre sole persone oltre il re ed il delfino, dopo la morte del signor di Pompone al presente si restringe. </p>
<p>Qui non saprei astenermi per debito di giustizia, e per stimolo di gratitudine, di celebrare con gli ultimi elogi la memoria di quel degno ministro. In ogni materia e con tutte le nazioni egli fu sempre autore della pace, e de' più sani consigli, 
cercando di fare il servizio del re senza offendere le convenienze degli altri principi. La sua età ottuagenaria, il credito d'una 
lunga esperienza, e gl'impieghi di varie corti sostenuti, gli 
conciliava stima, rispetto ed autorità sopra gli altri. Pratico delle umane e zelante delle cose divine, amò la giustizia, tu fede-
lissimo al re, costante nell'avversa, e moderato nella prospera 
fortuna, a tutti benefico e nemico d'alcuno, chiuse il signor di 
Pompone i suoi giorni universalmente compianto, e riputato ottimo ministro, ed il migliore fra gli uomini. </p>
<p>Eguale è la riputazione, ma più distinti sono i titoli che gode il duca di Beauvilliers. Le sue maniere dolci e sincere, la 
pietà de' suoi illibati costumi più che il favore che godea il padre, e l'assistenze autorevoli di Colbert, di cui sposò con ricca 
dote la figlia, lo hanno fatto presciegliere ai gravi impieghi, ed 
alla confidenza del gran deposito dei principi figli di Francia. 
Egli è capo di tutti li consigli delle finanze e della giustizia, ed 
in una parola gode in supremo grado l'amore del re, che in età 
giovanile lo fece ministro di Stato, e consigliero del gabinetto. 
Il di lui voto sempre eguale in ogni materia inclina al bene, e 
nemico delle violenze, non può soffrire che la forza occupi i diritti della ragione. Verso Vostre Eccellenze ho scoperto che nutre una stima ed un rispetto così distinto, che oltre aver avuto 
grandissima parte nel far conseguire gli ultimi onori al mio carattere, ha sempre ispirato al duca di Borgogna ed ai fratelli ottime massime, rappresentando la Repubblica per il più giusto 
di tutt'i principi, e per il più antico e fedele alleato della corona. </p>
<p>Al duca di Beauvilliers succede il signor di Pontehartrain 
già sopraintendente generale di tutte le finanze del regno, ed 
ora cancelliere di Francia. L'abilità con cui ha supplito alla voragine della guerra, e la protezione distinta che gode di madama di Maintenon gli concilia sopra gli altri la grazia e la stima del monarca. Grandissima è l'autorità sua nel ministero che 
sostiene, ma oltre le sue incombenze nelle quali è versatissimo, 
poco s'ingerisce negli affari dei principi, per ordinario riportandosi nel consiglio al senso del signor di Beauvilliers e di 
Pompone quando viveva. </p>
<p>Ultimo di anni ma destinato al più importante impiego, è 
il signor di Torcy sostituito al padre nel ministero, ed alla deputazione degli affari stranieri. Sin ora udì i ministri dei principi unito al signor di Pompone, ed al presente rimane solo nella grave incombenza. Alcuni bramerebbero che fosse più dolce, 
nel ricevere i negozi e nel dare le risposte; tuttavia la sua 
parola è verace, ed io per esperienza la provai inviolabile; onde 
è gran vantaggio di chi tratta seco l'esser sicuro che non gli 
sarà mancato. </p>
<p>Oltre questi soggetti molte persone o per merito di servizii prestati, o per la nascita illustre, godono il favore del monarca. Tra questi si distinguono il conte di Armagnach gran scudiere di Francia, e principe della casa di Lorena. I duchi di Villeroi, di Béauffler capitani delle guardie, ed il duca della Rochefoucault gran mastro della guardaroba. Non hanno per verità parte alcuna nel governo, ma godendo l'amore di Sua Maestà, possono nei famigliari discorsi meschiare cose serie, ed illuminarla di ciò che passa, onde sono temuti e coltivati da tutti, 
e particolarmente dai ministri come indicatori delle loro azioni. </p>
<p>Siccome l'autorità regia si estende in Francia sopra ogni 
genere di persone, così gli ecclesiastici si affollano più degli altri a far la corte al monarca. Fra questi hanno luogo distinto per l'eminenza del grado i cardinali. Quello di Bouillon 
grande elemosiniere di Francia, pervenuto alla porpora giovinetto per i meriti del famoso marescial di Turena suo zio, ebbe 
varia fortuna, alcune volte essendole stata graziosa ed altre infelice, onde conseguì onori e ricchezze. Fu poi esiliato ed indi 
rimesso, ed ora per la condotta che ha tenuto nella famosa controversia dell'arcivescovo di Cambray, di nuovo ricaduto per non 
più risorgere. </p>
<p>Il cardinale di Estrées famoso per i suoi violenti consigli, 
viene riputato come l'autore della discordia tra il pontefice Innocenzio undecimo e la Francia, ora vive con poco credito e 
senza autorità nella Corte. </p>
<p>All'incontro il cardinal di Janson uomo di soda prudenza, 
restituì a Roma gl'interessi, l'applauso, e la fortuna, che ora 
gode il nome francese, stimato dal re, ed amato da tutti; niente 
si tratta né si eseguisce circa le cose di questa provincia senza che vi abbino parte grande i di lui consigli. </p>
<p>In alcun affare viene adoperato il cardinale di Fu5stembergh 
quantunque sia stato la facella ardente che accese l'ultima terribile guerra in Europa. Fatto vecchio attende a vivere a se 
stesso senza ingerirsi in alcun negozio. Lo stesso può dirsi del cardinal Bonsi che fu già ambasciatore appo Vostre Eccellenze. </p>
<p>Il cardinal di Camus a mio tempo non è mai comparso alla 
corte. Né meno ho veduto il cardinal d'Auguin vecchio d'oltre 
90 anni, che meritò la porpora per esser padre della regina di 
Polonia. </p>
<p>Maldalchini non è nazionale ma pensionario della Francia 
da cui tira seimila scudi all'anno; dimora presentemente in Roma, ed ebbe il cappello da Innocenzio decimo suo parente, uomo assai noto per la semplicità de' suoi costumi. </p>
<p>Il cardinal vescovo d'Orleans primo elemosiniere di Sua 
Maestà, si distingue per la bontà de' suoi costumi, e per l'affetto 
che professa al monarca. </p>
<p>Quelli poi che nell'ordine episcopale hanno l'onore di accostarsi più d'appresso alla Maestà sua, sono l'arcivescovo di 
Parigi ed il vescovo di Maux già precettor del delfino, che compongono il consiglio che si chiama di coscienza. Altre volte il 
padre de la Chaise gesuita confessore di Sua Maestà n'era il capo; ora v'interviene bensì ma con poca autorità, in causa che 
non è del partito della favorita. </p>
<p>Pochi sono i dispacci nei quali non risulti il merito, la virtù e l'egregio talento di monsignor Delfino, nunzio apostolico 
in Francia. Il credito che vi possiede supera di gran lunga quello di ogni altro del suo carattere che sin qui abbia fatto residenza in Francia. Lo splendore della nascita, quello del trattamento, l'amore del re e la stima della corte, concorrono a stabilirgli la fama di grande, e riputato ministro. Sopra tutto il suo 
zelo verso la patria, i consigli e l'opera che contribuì in ogni 
occasione nel servirla, meritano un luogo precipuo nei cuori del 
Senato, e nei monumenti della Repubblica. Al servizio della medesima e della chiesa, si allevano seco li nobil uomini Giovanni 
abate e Silvestro Delfini dell'eccellentissimo signor Giovanni, 
che ornati di virtù e di angelici costumi, mostrano nell'alba del 
vivere il corso della vita che li attende. </p>
<p>Tale è la costituzione presente del regno di Francia, patria 
d'uomini prodi e felici, protetto dalla fortuna, e dalla amenità 
ed importanza della sua situazione, che può dirsi il centro ed il 
cuore di Europa. Sarà sempre invincibile e potentissimo, quando non sia dall'interna discordia lacerato, e viva rassegnatissimo al suo sovrano come al presente. </p>
<p>Io v'ho dimorato per lo spazio intero di cinque anni, e vi 
trovai il nome pubblico fluttuante per varii sospetti causati dalle 
congiunture. Se l'ho riconsegnato in mano dell'eccellentissimo 
successore, sereno e pacifico, e con aumento dei regii onori per 
l'accompagnamento accordato al carattere del principe, tutto 
devesi al merito della Serenissima Patria, ed alle infallibili direzioni dell'eccellentissimo Senato. </p>
<p>Seguaci dei miei passi, e compagni della mia fortuna in 
quella corte, come anche in questa di Roma, furono cinque miei 
figliuoli, Francesco, Antonio, Andrea, Bortolomeo e Vincenzo, i 
quali mirano in ogni luogo con occhio innocente i dispendii paterni, godendo del sacrificio di cui essi sono le vere vittime per 
le sostanze che loro consumo. I tre primi si presentarono frequentemente alla corte, ed hanno ricevuto dal re, dal Delfino, 
dal duca di Borgogna e fratelli, onori tali, che produssero ammirazione ed invidia. Compagni delle caccie, dei giuochi e dei passeggi, hanno sempre conservato sentimenti di modestia, come 
conviene al carattere che loro impresse la natura, ed all'educazione che succhiarono col latte. </p>
<p>Nel lungo spazio della mia ambascieria ho altresì avuto 
campo di ammirare il merito, e di servire in varii tempi un gran 
numero di cospicui cittadini, che vaghi di apprendere sono comparsi in Francia. Come le loro persone furono l'ornamento principale della mia casa, così i loro nomi devono altresì illustrare 
questa relazione; e sono monsignor illustrissimo e reverendissimo Delfino ora patriarca di Aquileia, gli eccellentissimi signori Sebastian Soranzo, Francesco Zorzi ed Andrea da Lezze procuratori di san Marco; Pietro e Leonardo Venier, Andrea Loredan, Almorò Pisani, Pietro Grimani dell'eccellentissimo signor 
Marin Giovanni; Antonio Ruzzini dell'eccellentissimo sig. Giovanni Antonio, Marc'Antonio e Pietro fratelli Grimani dell'eccellentissimo signor Pietro; Lorenzo, e Federico Tiepolo furono 
dell'eccellentissimo signor Francesco; Antonio Mocenigo dell'eccellentissimo signor Alvise quarto procurator; Francesco 
Giustinian dell'eccellentissimo signor Girolamo, Francesco Priuli 
fu dell'eccellentissimo signor Leonardo, e Giovanni Maria abate Benzon.</p>
<p>Chiuderò col fedelissimo Francesco Bianchi mio segretario 
questa relazione. Egli fu in Francia quale al presente è a Roma, 
assiduo, modesto, diligente e studioso, non lascia che desiderare 
intorno alla sua condotta. Se lo condussi giovinetto ed appena 
uscito dagli studii, lo restituirò a suo tempo in patria pratico del 
ministero, ed abile a rendere un fruttuoso servizio. Il circospetto signor Agostino suo padre non mirando a dispendii, ha consacrato alla Repubblica nello stesso tempo con raro esempio tre 
figliuoli. Uno nella residenza di Milano, questo nel servizio di 
Roma, ed il terzo in quello di Spagna; che però ogni dimostrazione della pubblica benignità è dovuta ai servizii di così degna 
e benemerita casa. </p></div1></body></text></TEI.2>
