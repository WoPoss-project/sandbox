<?xml version="1.0" encoding="utf-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
   <teiHeader>
      <fileDesc>
         <titleStmt>
            <title>Della moralità delle opere tragiche</title>
            <author>Alessandro Manzoni</author>
         </titleStmt>
         <extent>0 Kb in UTF-8</extent>
         <publicationStmt>
            <publisher>Biblioteca Italiana</publisher>
            <pubPlace>Roma</pubPlace>
            <date>2007</date>
            <idno>bibit000437</idno>
            <availability>
               <p>Questa risorsa digitale è liberamente accessibile per uso
                        personale o scientifico. Ogni uso commerciale è vietato</p>
            </availability>
         </publicationStmt>
         <seriesStmt>
            <title>Collezione BibIt</title>
         </seriesStmt>
         <sourceDesc>
            <bibl>
               <title>Scritti linguistici e letterari</title>
               <title type="part">v.</title>
               <author>Manzoni, Alessandro</author>
               <editor id="ed">Riccardi, Carla</editor>
               <editor id="ed2">Travi, Biancamaria</editor>
               <publisher>Mondadori</publisher>
               <pubPlace>Milano</pubPlace>
               <date>1991</date>
            </bibl>
         </sourceDesc>
      </fileDesc>
      <encodingDesc>
         <samplingDecl>
            <p>Tutti i materiali paratestuali della fonte cartacea non riconducibili alla
                responsabilità dell'autore dell'opera sono stati soppressi nella versione
                digitale</p>
         </samplingDecl>
         <editorialDecl>
            <correction method="silent" status="medium">
               <p>Livello medio: controllo a video con collazione con edizione di
                        riferimento</p>
            </correction>
            <quotation form="data" marks="all">
               <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
            </quotation>
            <hyphenation eol="none">
               <p>I trattini di sillabazione a fine riga sono stati soppressi e le parole
                        ricomposte</p>
            </hyphenation>
         </editorialDecl>
         <classDecl>
            <taxonomy id="CGB">
               <bibl>Classificazione generi BibIt</bibl>
            </taxonomy>
         </classDecl>
      </encodingDesc>
      <profileDesc>
         <creation>
            <date>800</date>
         </creation>
         <langUsage>
            <language id="ita">Italiano</language>
         </langUsage>
         <textClass>
            <keywords scheme="CGB">
               <term>Trattati</term>
            </keywords>
         </textClass>
      </profileDesc>
      <revisionDesc>
         <change>
            <date>2007-06-08T00:00:00.000+02:00</date>
            <respStmt>
               <name>Novadata systems</name>
            </respStmt>
            <item>Digitalizzazione - OCR</item>
         </change>
         <change>
            <date>2007-10-01T00:00:00.000+02:00</date>
            <respStmt>
               <name>BIBIT</name>
            </respStmt>
            <item>Correzione linguistica</item>
         </change>
         <change>
            <date>2007-10-02T00:00:00.000+02:00</date>
            <respStmt>
               <name>Marta Zanazzi</name>
               <name>BIBIT</name>
            </respStmt>
            <item>Codifica XML - Codifica manuale</item>
         </change>
         <change>
            <date>2007-10-08T00:00:00.000+02:00</date>
            <respStmt>
               <name>Carla Deiana</name>
               <name>BIBIT</name>
            </respStmt>
            <item>Validazione</item>
         </change>
      </revisionDesc>
   </teiHeader>
   <text>
      <body>
         <div1 n="Traccia del Discorso sulla Moralità delle Opere Drammatiche">
            <head>Traccia del Discorso sulla Moralità delle Opere Drammatiche</head>
            <p>V'ha due modi di considerare le quistioni morali:</p>
            <p>Prescindendo dal Vangelo.</p>
            <p>Ponendolo per fondamento.</p>
            <p>Convinto della verità di esso deggio seguire questa seconda via.</p>
            <p>Assurdità della prima.</p>
            <p>Impugnatori più noti del Teatro – Bossuet, Nicole, J. J. Rousseau.</p>
            <p>I due primi cristianamente, in alcune parti il terzo, e come.</p>
            <p>Le loro obbjezioni si dividono in due parti.</p>
            <p>Opere Drammatiche. – Teatro.</p>
            <p>Si prescinde dalla seconda quistione.</p>
            <p>Le obbjezioni contro il Dramma si risolvono in questa:</p>
            <p>Che si eccitano le passioni – e che non si può esser poeta drammatico altrimenti.</p>
            <p>Questo giudizio è nato dal non esaminare che Drammatici francesi.</p>
            <p>Essi sono tali; ma si può e si deve interessare altrimenti.</p>
            <p>Essi fanno simpatizzare il lettore colle passioni dei personaggi, e lo fanno complice.</p>
            <p>Si può farlo sentire separatamente dai personaggi e dei personaggi, e farlo giudice.</p>
            <p>Esempio insigne Shakespear.</p>
            <p>Varj modi di immoralità drammatiche.</p>
            <p>1.<hi rend="sup">o</hi> Il già detto.</p>
            <p>2.<hi rend="sup">o</hi> Noi abbiamo una inclinazione a seguire più il nostro giudizio che le leggi divine ed umane.</p>
            <p>Quando ci sembri che vi sia più bene o minor male a farlo, siamo più contenti perchè combiniamo la coscienza col soddisfacimento dell'orgoglio. Quindi tutti i casi trovati per mostrare come talvolta sia lecito mentire. I poeti Drammatici hanno assecondata questa inclinazione rappresentando casi in cui mille inconvenienti si trovino nella esecuzione della legge, e mille vantaggi e mille sentimenti virtuosi nella trasgressione. Esempj. Heraclius. Tell.</p>
            <p>Foss'anche giusto quello che si propone in questi Drammi è pericoloso è inutile: perchè non si deve temere che gli uomini pecchino di troppo scrupolo. Falso poi perchè noi non dobbiamo render conto delle conseguenze delle nostre azioni, ma dei motivi, perchè quelle non sono in mano nostra, ma questi. Noi non prevediamo quello che nascerà: forse evitando un male colla infrazione male di cui non saremmo colpevoli, ne produciamo mille impreveduti, e che verranno per nostra volontà. Chi ha fatto la legge immutabile, sapeva le conseguenze, e non avendo fatte eccezioni, non le possiamo far noi.</p>
            <p>3.<hi rend="sup">o</hi> Modo d'immoralità. Rappresentare i beni e i mali con quel falso aspetto col quale siamo già inclinati a considerarli. È noto che l'uomo va d'illusione in illusione cercando la felicità. Disingannato d'una cerca l'altra, abbandona, conosce, e disprezza una vanità, e le contrappone un'altra vanità come realtà. Nella vita reale non possiamo trattenerci a lungo in questo errore sopra un oggetto particolare, perchè la vanità di esso si manifesta da sè. Ma i poeti ci trasportano a supporre la realtà del godimento negli altri. Trovano in noi la disposizione a questo inganno, perchè riconosciamo in noi la falsità, ma per la inclinazione a supporre beni reali quelli che non abbiamo, crediamo felici quegli che li possedono. Ci rappresentano uomini correnti dietro un oggetto e ci sembra che saranno <emph>compiutamente</emph> felici nel possederlo. L'animo nostro non analizza ne distingue questi sentimenti ma gli prova. Esempj oltre i francesi, il Pastore del Tasso e in opposizione il Vecchio di Euripide nella Ifigenia. – Opinione ricantata e falsa: che il poeta per interessare deve movere le passioni. Se fosse così sarebbe da proscriversi la poesia. – Ma non è così. La rappresentazione delle passioni che non eccitano simpatia, ma <emph>riflessione sentita</emph> è più poetica d'ogni altra.</p>
            <p>Pensare ben bene e dichiarare questa risposta. – Una prova di questo si è che le Tragedie di lieto fine interessano meno. Finchè mi rappresentate gli uomini anelanti ad uno scopo finito io sento con essi per la disposiz.<hi rend="sup">e</hi> sopraddetta, ottenuto che l'hanno, benchè io non rifletta alla vanità di esso, pure vi perdo ogni interesse, per pensare ad altro; poichè noi viviamo nell'avvenire, cioè nella speranza. E questo è giusto e vero: ma ci sono speranze veraci e speranze fallaci. Ora il poeta non deve trattenerci in queste, ma condurci alle altre. Altrimenti è poeta immorale, quindi superficiale. Quando io leggendo versi penso più in là del Poeta, e contra quello che ha detto il poeta, l'effetto è tolto, ed il lettore è più poeta di lui:</p>
            <p>Si è accennato che le obbjezioni dei Moralisti suddetti pigliano di mira le Opere e il Teatro. – Esposizione succinta della seconda quistione. Si prescinde assolutamente da essa – Quelli che lo credono utile errano disapprovando i Moralisti Cristiani che ne dissuadono. Essi lo credono utile come rimedio, riflettano che i Moral.<hi rend="sup">i</hi> Crist.<hi rend="sup">i</hi> insegnano a farne senza a quelli che persuadono ad astenersene – Apologo del Medico.</p>
            <p>Nella Scena prima dell'atto 4<hi rend="sup">o</hi> del Guglielmo Tell, vi è un esempio del pericolo di far partecipare lo spettatore alla passione del personaggio, tanto più che questa passione sembra giusta mentre è ira contra uno scellerato. Un pescatore osserva con un suo figliuoletto la barca dov'è Gessler con Tell agitata dai venti: Giudizj di Dio! Sì è desso, il Governatore che là è tratto. Egli naviga là, e conduce seco il suo delitto. La mano del vendicatore lo ha bentosto ritrovato: ora egli riconosce un potente Signore sopra di sè. Queste onde non... Queste rupi non piegano le loro teste dinnanzi al suo cappello. E aggiunge: O Fanciullo non pregare, non istrapparlo dal braccio del Giudice. Il fanciullo: Io non prego pel Governatore, io prego per Tell che è nella barca con lui.</p>
            <p>Questo sentimento orribile è espresso senza disapprovazione: nè io voglio credere che uscisse dal cuore di Schiller, ma egli avrà voluto rappresentare al vivo l'abbominio di quegli uomini per Gessler. Ma egli ha errato mettendosi a rischio di far sentire lo spettatore come il suo personaggio. Del resto mi sembra, che poich'egli ha immaginato di far pregare il fanciullo, ha perduto l'occasione di una scena bellissima. Se il Padre invece (il che è in natura d'un uomo pio e retto) dicesse al figlio di pregare anche per Gessler che commozione non ecciterebbe? Quanti sentimenti non risveglierebbe di quella Religione che insegna a chi l'ascolta di pregare per Gessler e per Tell, per l'oppresso e per l'oppressore, a riguardare gli uomini i più scellerati come creati anch'essi per la virtù, come capaci di emendarsi e di seguirla, e sè stesso come capace dei più grandi errori qualora Dio lo abbandoni, che insegna a riguardar tutti gli uomini come fratelli e se gl’iniqui vogliono rompere questo santo vincolo ci impone di tenerci stretti a loro con quella carità che ha per fondamento non il merito loro ma i precetti e gli esempj di Gesù Cristo.</p>
            <p>Quanto più Gessler è stato dipinto scellerato più pericoloso è questo sentimento perchè lo spettatore è disposto a riceverlo. Certo v’è una simpatia in ciò, ma dev'egli il poeta secondare questa inclinazione nostra? No certamente, e se il diletto è il fine della poesia, io mi immagino che dall'aver vinto questo impeto d'odio e dall'avere accolti in sè i sentimenti sublimi che ho accennato poco sopra ne debba nascere un vivo, soave, ed alto piacere, e questo deve il poeta trasfondere allo spettatore. Questi può avere piaceri viziosi e piaceri virtuosi: i secondi sono i più poetici.</p>
            <epigraph>
               <l lang="lat">Satiabor cum apparuerit gloria tua.</l>
               <bibl>
                  <title>Sal. XVI</title>.</bibl>
            </epigraph>
         </div1>
         <div1 n="Dello scopo morale e della perfezione estetica della Tragedia">
            <head>Dello scopo morale e della perfezione estetica della Tragedia</head>
            <p>Distinzione di bello poetico e di vero morale, assurda.</p>
            <p>Punto dove coincidono questi due attributi in un componimento dell'arte.</p>
            <p>La Verità, la quale è sommamente piacevole, e sommamente perfezionatrice.</p>
            <p>Verità nella rappresentazione dei fatti dell'animo. Ciò che è fatti, ciò che dovrebb'essere conati, desiderj.</p>
            <p>Verità nell'eccitamento degli affetti. Simpatia al bene.</p>
            <p>Verisimiglianza mezzo unico per arrivare a queste due. Verità storica tipo della verisimiglianza.</p>
         </div1>
         <div1 n="Dello Scopo Morale della Tragedia Considerato nei suoi rapporti colla Perfezione Estetica">
            <head>Dello Scopo Morale della Tragedia Considerato nei suoi rapporti colla Perfezione Estetica</head>
            <div2 n="Capitolo I. Prima redazione">
               <head>Capitolo I. Prima redazione</head>
               <p>Nella questione se il teatro sia utile o dannoso ai costumi è avvenuto un fatto non unico ma osservabile ed è che essendo essa stata ventilata più volte, l'opinione dei più, e la pratica sieno rimaste favorevoli al teatro, e nello stesso tempo fra i libri che si sono scritti pro e contro non duri memoria che di quelli che vogliono provare la sentenza contraria. Uno scritto apologetico rinomato e che si ricordi come opere di morale profonda e di cui si dica: questo ha sciolte le difficoltà degli avversarj non v'è ch'io sappia; ma chi non conosce almeno di nome le opere che contro il Teatro scrissero in Francia due grandi uomini ed un uomo di grandi talenti voglio dire Nicole, Bossuet, e Giangiacomo Rousseau? Non parlo degli italiani perchè scrittori che sieno nel discutere questa materia, saliti a principj un po' reconditi di filosofia morale nè io ne ho letti nè la fama mi ha fatto avvertito di alcuno di essi, nè ch'io sappia alcuno v'è fra essi che ricorra al pensiero quando entra in campo questa quistione, come avviene dei Francesi soprannominati. Nè sarò credo accusato del trascurare il Discorso Apologetico del Marchese Maffei da chi l'abbia letto, poichè è impossibile di non sentire quanto egli sia lontano dall'aver veduto in essa quegli importantissimi argomenti di considerazioni morali che vi hanno veduto i Francesi. L'ultimo di questi venne in tempi in cui nessuno per così dire era più ammesso a porre in dubbio l'utilità dei Teatri. Egli pretese dimostrarli dannosi, e la scelta del suo tema fu attribuita al suo genio pei paradossi. Eppure l'opera sua acquistò tosto una fama che conserva ancora, e delle confutazioni di d'Alembert e di Marmontel non si parla ormai più. Io non pretendo assegnare i motivi di questa contraddizione del pubblico nel dar vinta la causa ad una parte, e lodare gli avvocati dell'altra, ma l'ho osservato soltanto per dedurne che le obbiezioni devono essere certamente importanti, e devono aver qualche cosa di vero e profondo. Oso non pertanto ripigliare dopo di essi lo stesso argomento perchè mi sembra che in alcune parti essi siensi ingannati, e per ciò fare andrò dividendo la questione che essi hanno trattata per così dire in un corpo e riducendola ad un solo punto. Essa si distingue dapprima in due parti le quali hanno essi egualmente condannate, e sono Il Teatro ossia lo spettacolo, e le opere Drammatiche considerate come scritti, come poemi. Dalla prima parte della quistione io intendo prescindere affatto. La seconda si suddivide in Poesia Comica e Tragica; delle quali pure io scelgo a trattare soltanto della seconda. In questa essi hanno considerate due cose: il modo con cui è stata trattata, e lo hanno detto immorale provandolo con molti esempj: il modo possibile di trattarla; e hanno detto dover essere naturalmente immorale poichè il fine che l'arte vi si propone cioè di interessare non si può ottenere che a discapito della morale essere quindi il poeta posto fra la tragedia fredda e quindi viziosa secondo l'arte, e quella dannosa al costume; anzi l'immoralità cresceva a proporzione della perfezione poetica.</p>
               <p>Quanto al fatto è da confessare che la più parte degli esempj da essi trascelti per dimostrarli immorali il sono veramente: ma qui si deve avvertire che essi li tolsero da una sola scuola Drammatica, la sola forse che essi credessero possibile; e che anche in quella stessa scuola si possono trovare esempj che stuzzano l'applicazione dei loro principj. Quanto al possibile sarà io credo non difficile il provare che essi hanno da alcuni particolari cavata una conseguenza generale, e che non solo può darsi tragedia esente dal principio d'immoralità da essi denotato come inevitabile, ma che ve n'è e ve n'era al tempo loro di tali leggendo le quali avrebbero potuto pienamente disingannarsi. A me sembra che questi scrittori riducano la necessità della immoralità del Dramma ad un principio solo; io lo esporrò colle parole loro, quindi cercherò di mostrare che esso non solo non è parte costitutiva del Dramma, ma che può esserne escluso, che ne è escluso in tanti Drammi, e che deve esserlo. Verrò poi a dimostrare altri principj d'immoralità comuni nelle Tragedie moderne, e i quali non sono finora ch'io sappia stati osservati, e cercherò di provare che essi pure non sono essenziali al Dramma, che esso è più perfetto se ne va privo, e che l'essere essi così comuni è colpa non d'altri che dei poeti.</p>
               <p>Nel che sé io trovassi la verità otterrei due fini, di indicare a chi si occupa di questi studj gli scogli d'immoralità più comuni e i modi di evitarli; e di segnarli ai lettori di quelle opere tanto divolgate perchè non v'inciampino. Nè agli uni nè agli altri io pretendo far da maestro, ma non è impossibile che essendomi io molto tempo fermato in queste considerazioni e avendole lette e studiate a questo fine vi abbia scoperto cose che possono essere sfuggite ad occhi più acuti dei miei.</p>
               <space type="stacco narrativo"/>
               <p>Il motivo per cui sembra ai tre scrittori suddetti essere il Dramma di suo naturale immorale si è che il suo scopo è, a loro dire, di eccitare le passioni e di assecondarle.</p>
               <p>“<quote>
                     <foreign lang="fra">Le but même de la comédie engage les poëtes a ne représenter que des passions vicieuses. Car le fin qu'il se proposent est de plaire aux spectateurs; et il ne leur sauraient plaire qu'en mettant dans la bouche de leurs acteurs etc. C'est ce qui fait qu'il n'y a rien de plus pernicieux que la morale poétique et romanesque parceque ce n'est qu'un amas de fausses opinions qui naissent de la concupiscence, <emph>et qui ne sont agréables qu'en ce qu'elles flattent</emph> les inclinations corrompues des lecteurs ou des spectateurs</foreign>...</quote>
               </p>
               <p>
                  <quote>
                     <foreign lang="fra">Ce qui rend encore plus dangereuse l'image des passions que les comédies nous proposent, c'est que les poëtes <emph>pour les rendre agréables</emph> sont obligés non seulement de les représenter d'une manière fort vive</foreign> etc.</quote>” (<bibl>
                     <author>Nicole</author>
                     <title lang="fra">Traité de la comédie</title>
                  </bibl>).</p>
               <p>Ecco che dice Nicole contro il Dramma in generale benchè pare ch'egli si contenti quasi di condannare quegli che al suo tempo si conoscevano si leggevano e si recitavano in Francia, senza cercare diligentemente se potrebbe darsi un dramma onesto. Ma contro questa ipotesi si leva apertamente il Bossuet – udiamolo: “<quote>
                     <foreign lang="fra">Le premier principe sur lequel agissent les Poëtes Tragiques ei Comiques c'est qu'il faut intéresser le Spectateur, et si l'Auteur ou l'Acteur d'une Tragédie ne le sçait pas emouvoir, et le transporter de la passion qu’il veut exprimer, où tombe-t-il si ce n'est dans le froid, dans l'ennuyeux, dans le ridicule selon les règles des maîtres de l'art</foreign>?</quote>”</p>
            </div2>
         </div1>
         <div1 n="Della Moralità delle Opere Tragiche">
            <head>Della Moralità delle Opere Tragiche</head>
            <div2 n="Capitolo I. Seconda redazione">
               <head>Capitolo I. Seconda redazione</head>
               <div3 n="I. Di Alcuni Oppugnatori Del Teatro">
                  <head>I.</head>
                  <head>DI ALCUNI OPPUGNATORI DEL TEATRO</head>
                  <p>Nella questione se il teatro sia utile o dannoso ai costumi è avvenuto un fatto non unico ma osservabile, ed è: che essendo essa stata ventilata più volte, l'opinione dei più e la pratica sieno rimaste favorevoli al teatro, e nello stesso tempo, non duri la memoria che degli scritti che lo impugnano.</p>
                  <p>Un'opera apologetica che si citi come libro di morale profonda, e di cui si dica: questa ha sciolte le difficoltà degli oppositori, non v'è ch'io sappia; ma chi non conosce almeno di nome le operette che contro il Teatro scrissero in Francia due grandi scrittori, ed un uomo di grandi talenti, voglio dire Nicole, Bossuet, e G. G. Rousseau? Non parlo degli Italiani, perchè scrittori che sieno nel discutere questa materia, saliti a principj un po' reconditi di Filosofia morale, nè io mi sono abbattuto a trovarne, nè la fama mi ha avvertito esservene alcuno. Da chi abbia letto il Discorso del Marchese Maffei sui teatri antichi e moderni non mi sarà spero imputato a colpa il non tenerne conto, poichè è impossibile non sentire quanto egli sia lontano dall'aver veduto in questa discussione gli importanti argomenti di considerazioni morali che vi hanno veduto i Francesi sunnominati. Fa veramente stupore il trovare, in quella dissertazione tanto poveretta di pensieri quanto ridondante di una certa erudizione che l'autor suo aveva lette le riflessioni di Bossuet, poichè le cita, e non si sa come dalla lettura di quel libro egli sia disceso a ripigliare la materia che ivi è trattata con osservazioni tolte dall'intimo del cuore umano e con principj alti e generali, per trattarla poi tanto superficialmente.</p>
                  <p>Dopo il Nicole e il Bossuet la questione non fu per molti anni più suscitata, ch'io sappia, se non dai teologi di professione, ma nelle materie morali specialmente le opinioni dei teologi non divenivano quasi più soggetto di questione, poichè cominciava a prevalere quella massima che si è poi tanto diffusa essere la Teologia una scienza da se che ha le sue opinioni, le quali non servono per lo più che ad entrare nel corpo di essa scienza e non a far parte della sapienza civile e norma della condotta nei casi della vita; quando un uomo ch'era tutt'altro che Teologo pubblicò la famosa lettera a d'Alembert contro il Teatro e richiamò per qualche tempo l'attenzione della colta Europa su questo argomento.</p>
                  <p>L'opinione che Rousseau sostenne venne attribuita al suo genio pei paradossi: eppure la sua lettera è ancora celebre, e letta, e le confutazioni di D'Alembert e di Marmontel, sono quasi dimenticate, per non parlar di quelle che lo furono al lor nascere. La lettera di Rousseau che per la più parte è composta di ragioni tolte dalla operetta di Bossuet di cui non vi è mai fatta menzione, ebbe tosto una fama più estesa e più alta di questa: e questa superiorità di fama le è venuta, s'io non m'inganno, da quello appunto che la rende inferiore all'altra in vero merito. Bossuet, in questo scritto, come in tutti gli altri, cava i suoi argomenti dalla rivelazione, considera tutta la natura dell’uomo in rapporto con essa, subordina i mezzi allo scopo, la vita presente alla eterna, e stimando l'una e l'altra secondo il valor loro; Rousseau non considera che il bene o il male nel tempo, e benchè voglia tutto ridurre alla morale, spoglia questa della sua vera importanza non riducendola a Dio che ne è il principio. Non è quindi da stupirsi se conseguenze che hanno del vero in se fossero più gradite all'intelletto, e meno avverse al senso in un autore che le presenta isolate, e stanti da se come principj e aventi in se la loro ragione e la loro sanzione, e che quindi possono essere tranquillamente abbandonate quand'anche sembrino incontrastabili, che in chi le cava e le mostra unite ad un corpo di dottrina e di morale che il mondo non vuol ricevere, o che vuol dimenticare.</p>
                  <space type="stacco narrativo"/>
                  <p>Io oso qui ripigliare una parte di questa quistione nella quale mi sembra che i sunnominati scrittori si sieno ingannati. La quistione si distingue principalmente in due punti, e sono il teatro, ossia lo spettacolo, e le opere drammatiche considerate come scritti, come poemi. Essi condannarono l'uno e l'altro: io intendo di prescindere affatto dal primo. Il secondo comprende la poesia tragica e la comica e le altre specie che infine poi si riducono a queste due: delle quali io scelgo di parlare puramente della tragica.</p>
                  <p>In questa essi hanno esaminate due cose: il modo con cui è stata trattata, e lo hanno detto immorale, provandolo con assai esempj – il modo possibile di trattarla, e hanno detto dover essere naturalmente immorale, poichè il fine che l'arte vi si propone cioè di interessare non si può ottenere che a discapito della morale. Dover quindi la Tragedia essere viziosa secondo l'arte, o dannosa al costume; verrebbe da ciò una conseguenza, che essi non hanno lasciato di dedurre, che più una tragedia sarà perfetta, più sarà immorale. Se la conseguenza fosse giusta nessuno può dubitare che la tragedia non fosse da proscriversi, perchè nessuno vorrà affermare essere da conservarsi cosa che sia opposta allo scopo morale a cui tutto si deve dirizzare.</p>
                  <p>Io spero però di poter provare che questi scrittori hanno errato nell'affermare che non è possibile la Tragedia morale, e che l'errore è venuto in tutti da una stessa origine. Essi hanno osservata una sola scuola drammatica e dagli esempj di questa hanno dedotti tutti i possibili modi di poesia drammatica.</p>
                  <p>Essi hanno supposto che non si poteva interessare in altro modo. Io esporrò il principio colle loro stesse parole, indi m'ingegnerò di provare che esso è arbitrario, che non è necessario far derivare l'interesse drammatico dal principio che essi hanno creduto il solo, e il quale convengo con esso loro nel chiamare immorale. Che anzi il più alto interesse drammatico si ottiene in diverso modo e addurrò esempj che mostrino essere questo genere di tragedia non solo possibile, ma esistente da molto tempo.</p>
                  <p>E come nel leggere i poeti tragici più rinomati coll'intenzione di osservare la parte morale, mi è sembrato scoprire alcune fonti più comuni di immoralità, che non ho trovato accennati da altri, io gli additerò spiegandoli con esempi tolti dai più lodati. Nel che se trovassi il vero potrei ottenere due fini, di indicare a chi scrive drammi certi scogli ove hanno inciampato gli altri e di segnarli ai lettori di quelle opere perchè li possano più facilmente avvertire. Nè agli uni nè agli altri io pretendo far da maestro, ma non è impossibile che essendomi io fermato molto tempo in queste considerazioni v'abbia veduta qualche cosa che può essere sfuggita ad occhi più acuti dei miei.</p>
               </div3>
            </div2>
            <div2 n="Appunti">
               <head>Appunti</head>
               <div3 n="Estratti dalla Lettre a M.r D'Alembert ec.">
                  <head>Estratti dalla Lettre a M.<hi rend="sup">r</hi> D'Alembert ec.</head>
                  <p>
                     <foreign lang="fra">Il s'agit de savoir si la morale du theatre est nécesseraiment relacheè...</foreign>
                  </p>
                  <space type="stacco narrativo"/>
                  <p>
                     <foreign lang="fra">La scene en général est un tableau des passions humaines dont l'original est dans tous les coeurs: mais si le peintre n'avoit soin de flatter ces passions, le Spectateurs seroient bientôt rebutés, et ne voudroient plus se voir sous un aspect qui les fît mépriser d'eux-mêmes.</foreign>
                  </p>
                  <space type="stacco narrativo"/>
                  <p>
                     <foreign lang="fra">Un homme sans passions, ou qui les domineroit toujours, n'y sauroit intéresser personne</foreign>
                  </p>
                  <space type="stacco narrativo"/>
                  <p>
                     <foreign lang="fra">L'effet général du Spectacle est de renforcer le caractère national, d'augmenter les inclinations naturelles, et de donner une nouvelle énergie à toutes les passions</foreign>
                  </p>
                  <space type="stacco narrativo"/>
                  <p>
                     <foreign lang="fra">Je crois pouvoir avancer comme une vérité facile à prouver, en consequence des précédentes, que le theatre françois, avec les défauts qui lui restent, est cependant à-peu-pres aussi parfait qu'il peut l'être, soit pour l'agrément, soit pour l'utilité; et que ces deux avantages y sont dans un rapport qu'on ne peut troubler sans ôter à l'un plus qu'on ne donneroit à l'autre, ce qui rendroit ce theatre moins parfait encore.</foreign>
                  </p>
                  <space type="stacco narrativo"/>
                  <p>
                     <foreign lang="fra">À quoi donc aboutit la morale d'une pareille piece, si ce n'est à encourager des Catilina, et à donner aux méchans habiles le prix de l'estime publique due aux gens de bien? Mais tel est le gout qu'il faut flatter sur la scene</foreign> etc.</p>
               </div3>
               <div3 n="Estratti comparativi di Nicole e Bossuet con passi di J. J. Rousseau">
                  <head>Estratti comparativi di Nicole e Bossuet con passi di J. J. Rousseau</head>
                  <table>
                     <row>
                        <cell>J.J. Rousseau</cell>
                        <cell>Bossuet Tom-7.</cell>
                     </row>
                     <row>
                        <cell>
                           <foreign lang="fra">et s'il est vrai qu'il faille des amusemens à l'homme vous conviendrez au moins etc.</foreign>
                           <lb/>e cita S. Gio. Gris. Om. 38 in Mat.</cell>
                        <cell>
                           <foreign lang="fra">On dit qu'il faut trouver un relachement à l'esprit humain</foreign> etc. Pag. 628<lb/>Cita la stessa Omilia.</cell>
                     </row>
                     <row>
                        <cell>
                           <foreign lang="fra">Quand Moliere corrigea la scène comique, il attaqua des modes, des ridicules; mais il ne choqua pas pour cela le gout du public</foreign> etc.</cell>
                        <cell>
                           <foreign lang="fra">Ce rigoureux censeur des grands canons, ce grave reformateur des mines et des expressions de nos precieuses étale etc. qui n'attaque que le ridicule du monde en lui laissant cependant toute sa corruption</foreign> pag. 614.</cell>
                     </row>
                     <row>
                        <cell>
                           <foreign lang="fra">Quand il seroit vrai qu'on ne peint au theatre que des passions légitimes</foreign> etc.</cell>
                        <cell>
                           <foreign lang="fra">La passion ne saisit que son propre objet: la sensualitè est toujours excitée</foreign> etc. pag. 615</cell>
                     </row>
                     <row>
                        <cell>
                           <foreign lang="fra">Aussi ne l'accusé-je pas (<emph>l'acteur</emph>) d'être précisément un trompéur mais de cultiver pour tout mêtier le talent de tromper les hommes, et de s'exercer à des habitudes qui ne pouvant être innocentes qu'au theatre ne servent par tout ailleurs qu'à malfaire</foreign>.</cell>
                        <cell>
                           <foreign lang="fra">Quand il (Platon) venait à considerer que ces personnages... êtaient la plupart ou bas ou même vicieux... il craignait que l'imitation ne les amenât insensiblement à la chose même </foreign>.</cell>
                     </row>
                  </table>
               </div3>
               <div3 n="Osservazioni sui Tragici e sugli Storici">
                  <head>Osservazioni sui Tragici e sugli Storici</head>
                  <p>È stato rimproverato ai tragici francesi ed a Racine in ispecie di aver dato a tutte le epoche da cui hanno tolti i loro argomenti, le opinioni i caratteri, il colore insomma del tempo in cui essi scrivevano. Questo rimprovero può con più di giustizia farsi agli storici.</p>
                  <p>Nel secolo scorso cominciò la moda della storia trattata filosoficamente. E nelle opere del secolo scorso è osservabilissima questa abitudine di trattare la storia. Tutti gli scrittori più o meno considerano le diverse epoche storiche dal punto di vista del secolo decimottavo. Tutto ciò che non era allora rilevato è da essi considerato come irregolare.</p>
                  <p>Montesquieu ha notato questo difetto (<bibl>Liv. <hi rend="sc">xxx</hi>
                     </bibl>) e quello che è più singolare è ch'egli stesso non n'è esente.</p>
               </div3>
            </div2>
         </div1>
      </body>
   </text>
</TEI.2>
