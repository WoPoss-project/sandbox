<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione di Piamonte</title>
      <author>Giovanni Botero</author>
    </titleStmt>
    <extent>20 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000438</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>I capitani del signor Giouanni Bottero [|] benese, abbate di Santo Michele della Chiusa ... Con alcuni discorsi curiosi.</title>
        <author>Botero, Giovanni</author>
        <publisher>per Gio. Domenico Tarino</publisher>
        <pubPlace>In Torino</pubPlace>
        <date>1607</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Torino</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Torino</name>
      </respStmt>
      <item>Correzione linguistica</item>
    </change>
    <change>
      <date>2005-05-21T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-21T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1><head>RELATIONE DI PIAMONTE</head>
<p>Il Piamonte (dò questo nome a tutto ciò che la serenissima casa di  Savoia possiede in Italia, toltane la contea di Nizza) si stende dalla  Sesia sin al Delfinato, tra l'Alpi e'l Monferrato e lo Stato di Milano e  di Genova; lo traversano il Po, il Tanaro, la Stura, la Dora e forse  ventiotto altri fiumi, che grandi che piccoli, e diversi canali, de' quali  nel territorio solo di Cuni ve ne ha dodeci et il Po l'onora con la sua  origine sotto il monte Monviso. E commune openione che non vi sia  parte d'Italia più amena, più fertile di grani, vini, frutti, carni  domestiche e salvatiche, formaggi, castagne, canape, lino, minerali;  onde procede che non vi sia neanco paese che, a tanto per tanto, dia al  suo prencipe entrata maggiore. </p>
<p>La fertilità si vidde nelle guerre tra Francia e Spagna, che per venti e  tre anni vi si fermarono con esserciti e con presidii dell'una e dell'altra  parte grossissimi senza mai patir necessità di vittovaglie d'ogni  ragione; la ricchezza si è conosciuta nell'ultime guerre intraprese dal  duca Carlo Emanuelle per salvezza della relligione in Francia e difesa  della medesima negli Stati suoi, ove il Piamonte in pochi anni  contribuì ondeci millioni di scudi d'oro di estraordinario, oltra  all'alloggio grassissimo della soldatesca. Manda fuora grani, bestiami,  canape per gran quantità di denari, e per somma non picciola risi,  formaggi, vini, ferramenti, carta, stampe, fustaini, sete crude.  Contiene intorno a cinquanta contee e forse quindeci marchesati et un  numero grandissimo di signorie, che di nulla cedono ai sudetti titoli, e  da venti grosse badie e un numero grossissimo di altri ricchi benefitii.  Non vi sono in Piamonte ricchezze eccessive, perchè i beni vi sono  compartiti in maniera che ogniuno quasi vi ha qualche parte, il che  impedisce l'eccesso. Non vi mancano però signori di quattro, di sei,  otto, dodeci e quindicimila scudi. Non vi sono città di straordinaria  grandezza, perché, sendo il paese tutto buono e copioso, ognuno  s'acconcia e si ferma ove trova commodità e, perchè la commodità è  in ogni luogo, non ha cagione d'andarla a cercar lunge da casa sua.  Non è però parte d'Italia ove le terre e i castelli siano più spessi e più  grossi. </p>
<p>E finalmente paese tanto abitato, che non fu impertinente la risposta,  che un cavallier piamontese diede ad un gentiluomo venetiano, che gli  domandava che cosa fusse Piamonte, dicendogli esser una città di  trecento miglia di giro. Fa otto vescovati: Vercelli, Asti, Ivrea, Osta,  Torino, Modovì, Fossano, Saluzzo, delle quali Asti, Ivrea, Augosta e  Torino furono colonie romane, oltra le quali vi fu anche Pollentia  vicino a Cherasco, ove Alarico re de' Visgotti ruppe l'essercito di  Stilicone e, rovinata Pollentia, passò a rovinar Roma. Asti e Vercelli  sono le più ampie di giro e magnifiche d'edificii e di contrade;  massimamente Asti, che, per numero e ampiezza di palazzi, si può con  le più splendide città di Lombardia paragonare. </p>
<p>Ma il suo contado, bagnato da fiumi, adombrato da boschi, rilevato  in colline amene, spiegato in campagne spatiose, producevole di  vettovaglie di tutta perfettione e bontà et in particolare di melloni  soavissimi, è senza dubbio eccellentissimo; fu già città così poderosa  che guerreggiò con vantaggio co' marchesi di Monferrato, collegati co'  prencipi vicini lungo tempo. </p>
<p>Vercelli, città antichissima e capo de' popoli libici posti tra la Sesia e  la Doria Baltia, abitata da gente che fa professione di nobiltà e d'una  certa alterezza, ha un clero onoratissimo e richissimo, mangia il più  bianco pane et i più grassi caponi che si sappia. Qui si celebrò sotto  Leon IX un Concilio generale contra Berengario. Plinio fa mentione  delle aurifodine del territorio vercellese, delle quali si veggono  vestigii verso la terra di Ponderano, che si dice forse <foreign lang="lat">a  ponderando auro</foreign></p>
<p>Ivrea, che da' moderni scrittori viene detta Lamporeggio, dagli  antichi Eporedia, per l'essercitio de' cavalli, è capo de' popoli Salassi e  del Canavese, provincia così detta forse per la copia del ca[na]pe.  Giace nella bocca della valle d'Osta su la Dora, con un castello  fiancheggiato da quattro torrioni alti e belli, in un sito così opportuno  che bastò l'animo a Berengario, suo marchese, e poi ad Arduino suo  discendente, d'aspirare al regno d'Italia. </p>
<p>Osta, o vogliamo dire Augusta Pretoria, edificata da Augusto Cesare,  giace presso le foci dell'Alpi Graie e Pennine, che si dicono oggi  monte Maggiore e Minore di San Bernardo: per il Maggiore si passa  nel paese de' vallesiani, per il Minore nella Terentasia. E capo d'una  valle che prende nome da lei. Veggoncisi ancor oggi diverse antichità  e, tra l'altre, un arco bello molto; la valle, lunga più di due giornate, è  tutta seminata a man sinistra di grani, tutta piantata a man destra di  viti producitrici d'ottimi vini, tra' quali perfettissimo è quel di  Calogna, piena per tutto di popolationi e di terricciuole, sì che pare  tutta una città tanto forte per la strettezza dell'entrate e de' passi e per  l'ordine de' popoli, che i Francesi, sendo padroni di tutto il paese  vicino, non ebbero con tutto ciò mai animo d'assaltarla. Vi sono  miniere d'oro e d'argento assai fino. </p>
<p>Torino, capo de' popoli Taurini discesi dai Liguri, è oggi città famosa  per lo Studio, per il Senato e per la residenza che vi fanno i  serenissimi duchi di Savoia; fu già più grande che non è, ma i  Francesi, per renderla forte, non si curarono della grandezza. Giace  vicino al Po, in un sito molto importante alle cose d'Italia, onde et i  Romani vi dedussero una colonia et Augusto Cesare l'onorò della  porta che si dice oggi a Palazzo et i Longobardi la fecero sedia d'un  dei quattro lor duchi. </p>
<p>Ha un'importante cittadella pentagona, fabricatavi dal duca Emanuel  Filiberto. Il duca Carlo Emanuelle, che oggi regna, l'ha adornata con  un parco che gira cinque o sei miglia, in un sito de' più ameni  d'Europa nonchè d'Italia, cinto e quasi vagheggiato dal Po, dalla Dora  e dalla Stura, pieno di boschetti, laghetti, fontane e d'ogni sorte di  cacciagione ragunate qui dal duca Emanuelle per onesto  intratenimento de' serenissimi prencipi suoi figliuoli, che di caccia  come d'ogni altro essercitio cavaleresco oltra modo vaghi sono. In  lode del qual parco facessimo già il seguente sonetto: 
<quote rend="block">
<lg rend="italic">
<lg>
<l>Prencipe invitto, gran contesa e gara </l>
<l>posto avete tra l'arte e la natura;</l>
<l>ciascuna al vanto aspira e sua ventura</l>
<l>stima il prestar a voi grata opra e cara.</l></lg>
<lg>
<l>L'una il bel luogo d'acqua amena e chiara,</l>
<l>d'ombrose scene adorna e di verdura;</l>
<l>l'altra di fere, augei, fior,fonti ha cura,</l>
<l>ove a far mille scherzi l'onda impara.</l></lg>
<lg>
<l>Il re de' fiumi, fatto lento e queto,</l>
<l>mentre or questa rimira, or quella parte,</l>
<l>torce, pien di stupor, le ciglia in arco</l></lg>
<lg>
<l>e dice: " Quanto mai di vago e lieto</l>
<l>l'industria umana o'l ciel largo comparte</l>
<l>del magnanimo duce accoglie il parco".</l></lg></lg>
</quote>
Si alza lunge un quarto di un miglio su  la riva del Po una montagna che, per la varietà incredibile de' siti che  qua si alzano, là s'abbassino, qua si ritirano, là si avanzano e per tutto  acque e fieni, frutti d'ogni qualità e in particolare ottimi vini produce,  merita d'esser chiamata aurea; e vi è (oltra a ciò) una moltitudine di  ville e di fabriche da piacere tanto grande chi fa un altro Torino. </p>
<p>Mondovì (che vogliono fusse edificata sotto Corrado imperatore)  siede sopra d'una collina eminente co' borghi sparsi qua e là, ma i  maggiori sono al piè della collina, sopra il fiume Elle, che indi a due  meglia mette nel Tanaro. Fa più popolo d'ogni altra città di Piamonte.  Ha un territorio amplissimo, copioso d'ottimi vini alla collina, grani  alla pianura, castagne infinite alla montagna. I suoi cittadini sono  brevi di parole, altieri d'animo, pronti di mano, professori di nobiltà.  Regnano tra loro le fattioni de' guelfi e ghibellini, morte in tutto il  resto della provincia. </p>
<p>Tra gli altri borghi vi è Vico, onde piglia il nome una nuova  devotione della santissima Vergine, alla quale il duca Carlo Emanuel  fabrica una chiesa, et in essa una capella, ove vuol che i duchi di  Savoia sepelliti siano e per materia e per arte magnificentissima; con  la qual occasione, mentre si cava di qua e di là il terreno, si sono  scoverte miniere di marmi bellissimi, e massime una di marmi negri  con certe venete che paiono di metallo. </p>
<p>Fossano, eretto nuovamente dal duca Carlo Emanuelle in vescovato,  è posto in un colle su la Stura in mezo d'una campagna dovitiosa  d'ottimi formenti e ne raccoglie presso a centomila sacchi all'anno, e,  perché il suo territorio è rigato da grossi canali d'acqua, abbonda  anche di pascoli e per conseguenza di carne. Ha tra l'altre fabriche un  commodo castello. </p>
<p>Saluzzo, città posta in una schiena piacevole dell'Alpi, è capo d'un  celebre marchesato nel quale nasce il Po. E di ragionevole grandezza  con un ampio castello, ove sono appartamenti commodissimi, altri per  l'estate, altri per l'inverno. Si gode un'aria temperata, onde ne' giardini  vi si conservano felicemente quasi tutti i frutti della riviera di Genova.  Le terre di più importanza di questo marchesato sono Dronero e  Carmagnuola: quella traffica con Provenza, e vi si trovano mercadanti  di ferramenti e di bestiami assai ricchi, questa giace quasi nel centro  del Piamonte e, sì per la grossezza e popolo come per la ricchezza e  traffico, merita l'onore e il nome di città. Né si debbano lasciar  Ravello, fortezza importante; Dogliani, terra d'ottimi vini e per la  quale passa una gran parte del traffico tra il Piamonte e la riviera;  Verzol, Manta, Pagni, famoso per la bontà de' vini e la ricca badia di  Staffarda. Questo marchesato, con alcune terre di Provenza poste di  qua dall'Alpi, è stato unito a' tempi nostri al Piamonte dal duca Carlo  Emanuelle: con che egli ha non tanto la quiete de' suoi Stati, quanto la  pace della Cristianità assicurato, perché con questa aggiunta egli resta  padrone di tutti i passi per li quali si può di Francia in Italia calare et il  suo Stato sgominare. Onde, se ben egli ha dato in contracambio a'  Francesi più terreno, ha però acquistato più forze e più sicurezza. </p>
<p>Ma nel Piamonte, oltra alle città, vi sono forse duecentocinquanta  terre murate, tra le quali molte ve ne sono che di nulla cedono a buone  città. Quale è Biela, Chieri, Cuni, Susa, Avigliana, Rivoli, Pinarolo,  Moncalieri, Carignano, Racconigi, Cherasco, Bene, Villafranca,  Vigon, Pancalieri, Busca, Barge, Giavenno, Savigliano, Ceva. Biela e  Penarolo stanno quasi a un modo sotto l'Alpi divise in Piazza, Costa,  Piano; ma Biela è grandissima di giro e nobile di edificii, tra' quali  bellissimi sono i conventi di San Girolamo e di San Domenico e di  San Sebastiano; i suoi abitanti sono d'ingegno sottile, procaccianti,  <foreign lang="lat">ad rem</foreign> attenti, e che non si lasciano facilmente ne'  loro contratti ingannare. Penarolo ha un castello importante che  domina tutte quelle valli vicine et un territorio così ben avignato, che  chi lo vede non ha paura che gli debba mancare il vino. Vi si fabrica  gran quantità di panni. </p>
<p>Chieri fu onorata da Federico Barbarossa con titolo di "villa  massima", et è veramente tale per la nobiltà delle chiese, conventi,  edificii d'ogni sorte e per la ricchezza degli abitanti, procedente e dal  terreno e dall'industria. Sonovi molte famiglie nobili, molti  mercadanti ricchi. </p>
<p>Cuni giace tra la Stura et il Giesso, da' quali fiumi corriva tanti canali  d'acque, che ne rende fertilissimo il suo contado, di sua natura liggiero  e sassoso. Abbonda di castagni tra' quali seminano il formento: così da  un medesimo luogo riccolgono due sostegni importanti della vita  umana, cioè castagne e grano; né gli mancano vignali, né prati ameni  e fioriti. Gli abitanti sono, anche per la commodità del sito, industriosi  assai et in tre grossi assedii hanno mostrato quanto vaglino nell'arme.  Susa (patria dell'Ostinese) fu già terra grossissima e di molta  importanza, ma, sendo stata messa a sacco et a fuoco da Federico  Barbarossa, non ha potuto l'antica grandezza racquistare; è però in un  sito importante, perché da lei si partono due strade che per l'Alpi  vanno  quindi per Essilies a Brianzone, quindi per il Monsanese a  Lione; produce vini assai, che si spacciano per il Delfinato e per la  Moriana e da lei prendono nome le mele susine molto stimate. </p>
<p>Avigliana, terra grossa, ricca, mercantile, con un territorio distinto di  colline, valli, pianure e di due lagheti, ha un castello che, nella venuta  de' Francesi al tempo del duca Carlo, solo aspettò e sostenne per un  pezzo il cannone. Siede questo castello nella cresta d'un picciol monte  con una fontana d'acqua viva. </p>
<p>Rivoli se pregia della bontà dell'aria, amenità della comarca, ma  sopra tutto della nascita del duca Carlo Emanuelle che, nel castello  ove nacque, fabrica ora sale, gallerie, abitanze nobilissime. </p>
<p>Moncalieri, oltre alla grandezza, ha gran fama per l'eccellenza de'  vini, come anco Revigliasco, ivi presso, e i luoghi posti a seconda del  Po, quale è Gasso, San Moro e San Rafael. </p>
<p>Carignano, celebre per il castello e per l'assedio tenutovi da'  Francesi, fertilità della comarca, illustre nobiltà d'alcune famiglie, che  tra l'altre cose vi hanno fondato un monastero di monache tutte nobili,  per le quali cose non è meno civile che una buona città. Cherasco è  riguardevole per la drittura et ampiezza delle contrade; Bene per la  fortezza del sito, per l'eccellenza dell'aria e per l'attitudine degli  abitatori alle lettere et all'arme; Raconigi per la copia delle sette, per il  palazzo, peschiere, alee fattevi dal signor Bernardino di Savoia;  Vigone e Pancalieri e Villafranca per la grassezza de' lor terreni;  Busca per il titolo d'un de' sette marchesati dei descendenti d'Aleramo;  Barge per li molti molini, ingegni di far tavole, fucine, ove si fabrica  quantità d'arme che i suoi abitanti maneggiano francamente. Non  arme, ma ferramenti assai fabrica anco Giavenno, ove sono meglio di  trenta fucine e vi si fa anco copia di tele e di corami. </p>
<p>Savigliano è celebre molto per la bellezza della piazza e del  monistero di San Benedetto, ingegni de' cittadini, ma il suo sito è tale  che Carlo V imperatore, passando per là nel suo viaggio di Provenza,  ebbe a dire di non aver visto paese più atto a sostentar un essercito, et  il duca Emanuel Filiberto ebbe animo di porli la sua sedia e di far  Savigliano capo della provincia. </p>
<p>Brichierasso sarà sempre famoso per l'opportunità del suo sito e per  la virtù con la quale il duca Carlo Emanuel, combattendo non meno  co' Francesi, che vi si erano furtivamente annidati e poi fortificati, che  con l'asprezza della stagione, l'ha racquistato come anche Caor. </p>
<p>Ceva è capo d'un nobilissimo marchesato, nel quale vengono  comprese ventisei terre. Abbraccia tra l'altre cose la valle del Tanaro,  su la quale siede essa Ceva e Bagnasco e Garressio e Ormea, lungi  dalla quale quindeci miglia nasce il sudetto fiume da una grossa  fontana; l'altre terre del sudetto marchesato si vedono sparse per le  Langhe, dovitiose di castagne e di bestiami. Vi si fa anche in alcuni  luoghi copia di vini, massime a Prier (patria di Silvestro, prencipe de'  casisti) che li fa soavissimi. Dallo Stato di Ceva si passa a quel del  Marro e di Oneglia, capi di vallate così fiorite che contendono con  Pesto, così ben coltivate che paiono tutte giardini, così piene  d'abitazioni e di popolo che ti rappresentano una città continuata, così  ricche di frutti et in particolar d'oglio perfettissimo che non si  potrebbe di leggieri esplicare, e per beneficio loro il Piamonte non ha  bisogno d'oglio forestiero. </p>
<p>Ma, ripassando i monti, sarei fuori di misura lungo e tedioso se tutti i  luoghi, o per grossezza o per altra qualità notabili, descriver volessi.  Mi contenterò d'una scorsa per li principali. Or dunque, calando dalle  Langhe, ci si fa innanzi Mulazano, luogo di passo e, passato il Pex, la  Chiusa, terra da goder l'estate; Beinete, celebre per la sua Aretusa, e  poi la Trinità e la Montà e, valicata la Stura, Grana, capo d'una valle;  Cental, fortificato già dal marescial di Bellagarda; Polenzo, ove fu  l'antica Polentia; Genola, Carai, e tra la Maira e la Veraita,  Cavalemor, Casalgrasso, Cavalione, Castagnole, Ruffia. Tra il Gilbe  e'l Po, Moreta, feudo importante, Scarnafis, Legnasco, Irasca,Villar.  Tra il Po e'l Peles, Cardè, Staffarda, Cavor, Garsigliana, Villar di  Bobbi; poco lungi di qua, si scorge Lucerna, capo d'una famosa contea  e d'un'ampia valle che fa più di ventimila anime, oltra la quale è la  Perosa con la sua valle. Vedesi poi, tra il Peles e la Chisola,  Scalenghe, Cercenasco, Virle, Piobes, Vinovo, con un palazzo  magnificentissimo de' signori Della Rovere, Lombriasco, Cumiana,  Piozasco, Orbazano e, tra il Sangon e la Dora, Arpignano, Colegno,  Monesterolo. Segue la val di Stura e poi Lanz pur con la sua valletta e  più a basso la gratiosa terra di Ciriè. S'entra poi nella val di Ponte, ove  è la buona terra di Corniè e la famosa Valperga; più a basso scorgensi  la ricca badia di San Benigno; tra l'Orca e la Chiusela scopronsi varii  castelli, et alla fine, la forte terra di Civas e passata la Dora Bautia,  Masin, illustre contea, Cilian, Crescentino, castello ameno e di fertile  contado, Stropiana, San Germano, Santià, celebre per l'infausto  assedio del duca d'Alba e più sopra Candel, luogo di settecento fuoghi,  Andorno di più di mille e trecento, Dioglio di mille e trecento, Mos  (ove si fabrica quantità di panni) di settecento, Gattinara, famosa per  l'eccellenza de' suoi vini: questa terra fu fabricata dai signori di casa  Arborea, che perciò ne pigliarono poi il cognome e ne sono stati  padroni già alcuni secoli con altri luoghi vicini e, nelle discordie tra  Federico imperatore et i pontefici romani, si sottrassero dalla  soggettione dell'imperio, e così vissero sin a tanto che, temendo  l'avidità e la potenza dei duchi di Milano, ricoverarono sotto l'ombra  della serenissima casa di Savoia ai tempi d'Amedeo primo duca. Il che  ho voluto dire acciò che s'intenda con quanto fondamento il  Guicciardino scriva che Mercurino da Gattinara, gran cancellier di  Carlo V, fosse uomo "nato di vil conditione in Piamonte". </p>
<p>Con la qual occasione io non voglio lasciar di dire che monsignor  Acquaviva, arcivescovo d'Otranto, discorrendo meco della nobiltà  italiana, diceva non esser in Italia nobiltà cavaleresca più antica che la  piamontesa, con ciò sia cosa che qui molte casate provano la lor  nobiltà signorile d'ottocento e di novecento e di mille e di millecento e  più anni, il che non si sa d'altra parte d'Italia; e pur il sudetto signore è  di casa Acquaviva, delle più antiche del regno di Napoli. Ma  ritornando indietro di qua dal Po, scuopresi Bra, di settecento e più  fuochi, Caramagna, Somariva, Cieresole, nominata per l'infelice  giornata del marchese del Vasto con monsignor d'Anghien,  Villastellon, Poerino, Villanuova, fortezza notabile, abbondantissime  di grani; Cannelli, Cortemiglia, divisa dalla Bormia in due parti.  Segue poi un mondo di castelli appartenente alla contea d'Asti e più  sopra Coconà, contea venuta alcuni anni sono sotto l'ombra della casa  di Savoia per arte del duca Carlo Emanuelle. </p></div1></body></text></TEI.2>
