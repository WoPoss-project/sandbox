<?xml version="1.0" encoding="utf-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
   <teiHeader>
      <fileDesc>
         <titleStmt>
            <title>Notizia intorno a Didimo Chierico</title>
            <author>Ugo Foscolo</author>
         </titleStmt>
         <extent>24375 Kb in UTF-8</extent>
         <publicationStmt>
            <publisher>Biblioteca Italiana</publisher>
            <pubPlace>Roma</pubPlace>
            <date>2008</date>
            <idno>bibit000451</idno>
            <availability>
               <p>Questa risorsa digitale è liberamente accessibile per uso
      personale o scientifico. Ogni uso commerciale è vietato</p>
            </availability>
         </publicationStmt>
         <seriesStmt>
            <title>Collezione BibIt</title>
         </seriesStmt>
         <sourceDesc>
            <bibl>
               <title>Opere</title>
               <title type="part">v.</title>
               <author>Foscolo, Ugo</author>
               <editor id="ed">Gavazzeni, Franco</editor>
               <publisher>R. Ricciardi</publisher>
               <pubPlace>Milano-Napoli</pubPlace>
               <date>1974-1981</date>
               
            </bibl>
         </sourceDesc>
      </fileDesc>
      <encodingDesc>
         <samplingDecl>
            <p>Tutti i materiali paratestuali della fonte cartacea non riconducibili alla
    responsabilità dell'autore dell'opera sono stati soppressi nella versione
    digitale</p>
         </samplingDecl>
         <editorialDecl>
            <correction method="silent" status="medium">
               <p>Livello medio: controllo a video con collazione con edizione di
      riferimento</p>
            </correction>
            <quotation form="data" marks="all">
               <p>I simboli di citazione e di discorso diretto presenti sulla fonte cartacea
      sono stati rappresentati sulla versione digitale</p>
            </quotation>
            <hyphenation eol="none">
               <p>I trattini di sillabazione a fine riga sono stati soppressi e le parole
      ricomposte</p>
            </hyphenation>
         </editorialDecl>
         <classDecl>
            <taxonomy id="CGB">
               <bibl>Classificazione generi BibIt</bibl>
            </taxonomy>
         </classDecl>
      </encodingDesc>
      <profileDesc>
         <creation>
            <date>800</date>
         </creation>
         <langUsage>
            <language id="ita">Italiano</language>
         </langUsage>
         <textClass>
            <keywords scheme="CGB">
               <term>Prosa scientifica, morale e d'invenzione</term>
            </keywords>
         </textClass>
      </profileDesc>
      <revisionDesc>
         <change>
            <date>Data sconosciuta anteriore al 2000</date>
            <respStmt>
               <name>CIBIT-Pavia</name>
            </respStmt>
            <item>Digitalizzazione</item>
         </change>
         <change>
            <date>Data sconosciuta anteriore al 2000</date>
            <respStmt>
               <name>CIBIT-Pavia</name>
            </respStmt>
            <item>Correzione linguistica</item>
         </change>
         <change>
            <date>2004-03-19T00:00:00.000+01:00</date>
            <respStmt>
               <name>Gabriele Masini</name>
               <name>BIBIT</name>
            </respStmt>
            <item>Codifica XML - Codifica manuale</item>
         </change>
         <change>
            <date>2008-02-11T00:00:00.000+01:00</date>
            <respStmt>
               <name>Carla Deiana</name>
               <name>BIBIT</name>
            </respStmt>
            <item>Validazione</item>
         </change>
      </revisionDesc>
   </teiHeader>
   <text>
      <body>
         <div1 n="Notizia intorno a Didimo Chierico">
            <p>
I. Un nostro concittadino mi raccomandò, mentr'io militava fuori
d'Italia, tre suoi manoscritti affinché se agli uomini dotti parevano
meritevoli della stampa, io ripatriando li pubblicassi. Egli
andava pellegrinando per trovare un'università, «dove s'imparasse
a comporre libri utili per chi non è dotto, ed innocenti per chi non
è per anche corrotto; da che tutte le scuole, com'ei dicevami,
erano piene o di matematici, i quale standosi muti s'intendevano
fra di loro; o di grammatici che ad alta voce insegnavano il bel
parlare e non si lasciavano intendere ad anima nata; o di poeti
che impazzavano senza far né piangere né ridere il mondo, e
però come fatui noiosi, furono più giustamente d'ogni altro esiliati
da Socrate, il quale, secondo Didimo, era dotato di spirito profetico,
specialmente per le cose che accadono all'età nostra».
</p>
            <p>
II. L'uno de' manoscritti è di forse trenta fogli col titolo: <foreign lang="lat" rend="italic">Didymi
clerici prophetae minimi liber unicus</foreign>: e sa di satirico. I pochi a' quali
lo lasciai leggere, alle volte ne risero; ma non s'assumevano d'interpretarmelo.
E mi dispongo a lasciarlo inedito per non essere
liberale di noia a molti lettori che forse non penetrerebbero nessuna
delle trecento trentatré allusioni racchiuse in altrettanti versetti
scritturali, di cui l'opuscoletto è composto. Taluni fors'anche,
presumendo troppo del loro acume, starebbero a rischio di parere
comentatori maligni. Però s'altri n'avesse copia la serbi. Il farsi
ministri degli altrui risentimenti, benché giusti per avventura, è
poca onestà; massime quando paiono misti al disprezzo che la coscienza
degli scrittori teme assai più dell'odio.
</p>
            <p>
III. Bensì gli uomini letterati, che Didimo scrivendo nomina
<emph>Maestri miei</emph>, lodarono lo spirito di veracità e d'indulgenza d'un
altro suo manoscritto da me sottomesso al loro giudizio. E nondimeno
quasi tutti mi vanno dissuadendo dal pubblicarlo; e a taluno
piacerebbe ch'io lo abolissi. É un giusto volume dettato in greco
nello stile degli <title rend="italic">Atti</title> degli Apostoli, ed ha per titolo: 
<title>
                  <foreign lang="grc">Διδύμου κληρικοῦ 
ὐπομνημάτων βιβλία 
πέντε</foreign>
               </title>: e suona <title>
                  <foreign lang="lat" rend="italic">Didymi clerici 
libri memoriales quinque</foreign>
               </title>. L'autore descrive schiettamente i casi per lui
memorabili dell'età sua giovenile educata dagli uomini letterati.
Malgrado la sua naturale avversione contro chi scrive per pochi,
ei dettò questi <emph>ricordi</emph> in lingua nota a rarissimi, <emph>affinché</emph>, com'ei
dice, <emph>i soli colpevoli vi leggessero i propri peccati, senza scandalo
delle persone dabbene, le quali non sapendo leggere che nella propria
lingua, sono men soggette all'invidia, alla boria, ed alla</emph>
               <hi rend="sc">venalità</hi>: ho
contrassegnata quest'ultima voce, perché è mezzo cassata nel manoscritto.
L'autore inoltre mi diè l'arbitrio di far tradurre quest'operetta,
purché trovassi scrittore italiano che avesse più merito che
celebrità di grecista. <emph>E siccome</emph>, dicevami Didimo, <emph>uno scrittore di tal
peso lavora prudentemente a bell'agio e con gravità, i</emph> maestri miei
<emph>avranno frattanto tempo, o di andarsene in pace, e non saranno più
nominati né in bene né in male; o di ravvedersi di quegli errori, attraverso
de' quali noi mortali giungiamo talvolta alla saviezza</emph>. Farò
dunque che sia tradotto; e quanto alla stampa, mi governerò secondo
i tempi, i consigli e i portamenti degli uomini dotti.
</p>
            <p>
IV. Tuttavia, affinché i lettori abbiano saggio dell'operetta greca,
ne feci tradurre parecchi passi, e li ho, quanto più opportunamente
potevasi, aggiunti alle postille notate da Didimo nel suo terzo
manoscritto, dove si contiene la versione del <title rend="italic">Viaggio sentimentale
di Yorick</title>; libro più celebrato che inteso; perché fu da noi letto in
francese, o tradotto in italiano da chi non intendeva l'inglese:
della versione uscita di poco in Milano, non so. Innanzi di dar
alle stampe questa di Didimo, ricorsi nuovamente a' letterati pel
loro parere. Chi la lodò, chi la biasimò di troppa fedeltà; altri la
lesse volentieri come liberissima; e taluno s'adirò de' troppi arbitrii
del traduttore. Molti, e fu in Bologna, avrebbero desiderato lo
stile condito di sapore più antico: moltissimi, e fu in Pisa, mi confortavano
a ridurla in istile moderno, depurandola sopra ogni cosa
de' modi troppo toscani; finalmente in Pavia nessuno si degnò
di badare allo stile; notarono nondimeno con geometrica precisione
alcuni passi bene o male intesi dal traduttore. Ma io stampandola,
sono stato accuratamente all'autografo: e solamente ho
mutato verso la fine del capo <hi rend="sc">XXXV</hi> un vocabolo; e un altro n'ho
espunto dall'intitolazione del capo seguente: perché mi parve evidente
che Didimo contro l'intenzione dell'autore inglese offendesse,
nel primo passo il Principe della letteratura fiorentina moderna, e
nell'altro i nani innocenti della città di Milano.
</p>
            <p>
V. Di questo libro, Didimo mi disse due cose, (da lui taciute,
né so perché, nell'epistola a' suoi lettori) le quali pur giovano a intendere
un autore oscurissimo anche a' suoi concittadini<note n="a" resp="aut" place="foot">
                  <bibl>
                     <foreign lang="eng">On the moral tendency of the writings of <hi rend="italic">Sterne</hi>. Knox, Essays moral and literary</foreign>. Vol. <hi rend="sc">III</hi>. N.º 145</bibl>.</note>, e a
giudicare con equità de' difetti del traduttore. La prima si è: «Che
con nuova specie d'ironia, non epigrammatica, né suasoria, ma
 candidamente ed affettuosamente storica, Yorick da' fatti narrati in
lode delle persone, deriva lo scherno contro molti difetti, segnatamente
contro la fatuità del loro carattere». L'altra: «Che Didimo
benché scrivesse per ozio, rendeva conto a sé stesso d'ogni vocabolo;
ed aveva tanto ribrezzo a correggere le cose una volta stampate
(<emph>il che</emph>, secondo lui, <emph>era manifestissima irriverenza a' lettori</emph>) che
viaggiò in Fiandra a convivere con gli inglesi, i quali vi si trovano
anche al dì d'oggi, onde farsi spianare molti sensi intricati; e lungo
il viaggio si soffermava per l'appunto negli alberghi di cui Yorick
parla nel suo itinerario, e ne chiedeva notizie a' vecchi che lo avevano
conosciuto; poi si tornò a stare a dimora nel contado tra Firenze
e Pistoia, a imparare migliore idioma di quello che s'insegna
nelle città e nelle scuole».
</p>
            <p>
VI. Ora per gli uomini dotti, i quali furono dalla lettura di que'
manoscritti invogliati di sapere notizie del carattere e della vita
di Didimo, e me ne richiedono istantemente, scriverò le scarse, ma
veracissime cose che io so come testimonio oculare. Giova ad ogni
modo premettere tre avvertenze. Primamente: avendolo io veduto
per pochi mesi e con freddissima famigliarità, non ho potuto notare
(il che avviene a parecchi) se non le cose più consonanti o dissonanti
co' sentimenti e le consuetudini della mia vita. Secondo: de' vizii e delle virtù capitali che distinguono sostanzialmente uomo da
uomo, se pure ei ne aveva, non potrei dir parola: avresti detto
ch'egli lasciandosi sfuggire tutte le sue opinioni, custodisse
industriosamente nel proprio segreto tutte le passioni dell'animo.
Finalmente: citerò sempre le parole di Didimo, poiché essendo un po'
metafisiche, ciascheduno degli uomini dotti le interpreti meglio
di me, e le adatti alle proprie opinioni.
</p>
            <p>
VII. Teneva irremovibilmente strani sistemi; non però disputava
a difenderli; e per apologia a chi gli allegava evidenti ragioni,
rispondeva in intercalare: <hi rend="sc">opinioni</hi>. Portava anche rispetto a' sistemi
altrui, o fors'anche per non curanza, non movevasi a confutarli;
certo è ch'io in sì fatte controversie, lo ho veduto sempre
tacere, ma senza mai sogghignare, e l'unico vocabolo, <emph>opinioni</emph>,
lo proferiva con serietà religiosa. A me disse una volta: <emph>Che la gran
valle è intersecata da molte viottole tortuosissime, e chi non si contenta
di camminare sempre per una sola, vive e muore perplesso, né arriva
mai a un luogo dove tutti que' sentieri conducono l'uomo a vivere
in pace seco e con gli altri</emph>. Stimava fra le doti naturali all'uomo,
primamente la bellezza; poi la forza dell'animo; ultimo l'ingegno.
Delle acquisite, come a dire della dottrina, non facea conto se
non erano congiunte alla rarissima arte d'usarne. Lodava la ricchezza
più di quelle cose ch'essa può dare; e la teneva vile, paragonandola
alle cose che non può dare. Dell'amore aveva in un quadretto
un'immagine simbolica, diverse dalle solite de' pittori e de'
poeti, su la quale egli aveva fatta dipingere l'allegoria di un nuovo
sistema amoroso. Uno de' cinque libri de' quali è composto il
manoscritto greco citato poc'anzi ha per intitolazione: <title rend="italic">Tre Amori</title>.
</p>
            <p>
VIII. Da' sistemi e dalla perseveranza con che li applicava al suo
modo di vivere, derivavano azioni e parole degne di riso. Riferirò
le poche di cui mi ricordo. Celebrava don Chisciotte come beatissimo,
perché s'illudeva di gloria e d'amore. Cacciava i gatti
perché gli parevano più taciturni degli altri animali; li lodava nondimeno
perché profittavano della società come i cani e della libertà
quanto i gufi. Teneva gli accattoni per più eloquenti di Cicerone
nella parte della perorazione, e periti fisionomi assai più di Lavater.
Non credeva che chi abita accanto a un macellaro, o su le piazze
de' patiboli fosse persona da fidarsene. Credeva nell'ispirazione
profetica, anzi presumeva di saperne le fonti. Incolpava il berretto,
la vesta da camera e le pantofole de' mariti della prima infedeltà 
delle mogli. Ripeteva (e ciò più che riso moverà a sdegno) che la
favola d'Apollo scorticatore atroce di Marsia era allegoria sapientissima
non tanto della pena dovuta al'ignoranti prosontuosi,
quanto della vendicativa invidia de' dotti. Su di che allegava
Diodoro Siculo lib. <hi rend="sc">III</hi> n. 59, dove, oltre la crudeltà del vincitore,
si narrano i bassi raggiri co' quali ei si procacciò la
vittoria.
</p>
            <p>
IX. E non dava migliori saggi del suo sapere. Asseriva, che le
scienze erano una serie di proposizioni le quali aveano bisogno di
dimostrazioni apparentemente evidenti ma sostanzialmente incerte, perché le si fondavano spesso sopra un principio ideale: che la
geometria, non applicabile alle arti, era una galleria di scarne definizioni;
e che, malgrado l'algebra, resterà scienza imperfetta e
per lo più inutile finché non sia conosciuto il sistema incomprensibile
dell'Universo. Sosteneva che le Arti possono più che le
scienze far utile il vero a' mortali; e che la vera sapienza consiste
nel giovarsi di quelle poche verità che sono certissime, perché
o sono dedotte da una serie lunga di fatti, o sono sì limpide
che non hanno bisogno di dimostrazioni scientifiche. M'accorsi
che leggeva quanti libri gli capitavano sott'occhio; ma non
rileggeva da capo a fondo fuorché la Bibbia. Degli autori ch'ei
credeva degni d'essere studiati, aveva tratte parecchie pagine,
e ricucitele in un solo grosso volume. Sapeva a memoria molti
versi di antichi poeti e tutto il poema delle georgiche. Era devoto
di Virgilio; nondimeno diceva: <emph>che s'era fatto prestare ogni cosa
da Omero, dagli occhi in fuori, negati dalla natura ad Omero, e conceduti
bellissimi e acuti a Virgilio</emph>. D'Omero aveva un busto e se
lo trasportava di paese in paese. Cantava, e s'intendeva da per sé,
quattro odi di Pindaro. Diceva che Eschilo era <emph>un bel rovo infuocato
sopra un monte deserto</emph>; e Shakspeare, <emph>una selva incendiata che
faceva bel vedere di notte, e che mandava fumo noioso di giorno</emph>. Paragonava
Dante <emph>ad un gran lago circondato di burroni e di selve
sotto un cielo oscurissimo, sul quale si poteva andare a vela in burrasca</emph>;
e che il Petrarca <emph>lo derivò in tanti canali tranquilli ed ombrosi,
dove possano sollazzarsi le gondole degli innamorati co' loro strumenti; e ve ne sono tante, che que' canali</emph>, diceva Didimo, <emph>sono oramai
torbidi, o fatti gore stagnanti</emph>: tuttavia s'egli intendeva una sinfonia
e nominava il <emph>Petrarca</emph>, era indizio che la musica era assai
bella. Maggiore stranezza si era il panegirico ch'ei faceva di certo
poemetto latino da lui anteposto perfino alle georgiche, <emph>perché</emph>,
diceva Didimo, <emph>mi par d'essere a nozze con tutta l'allegra comitiva
di Bacco</emph>. Didimo per altro beveva sempre acqua pura. Aveva non
so quali controversie con l'Ariosto, ma le ventilava da sé; e un
giorno mostrandomi dal molo di Dunkerque le lunghe onde con
le quali l'Oceano rompea sulla spiaggia, gridò: <emph>Così vien poetando
l'Ariosto</emph>. Tornandosi meco verso le belle colonne che adornano
la cattedrale di quella città, si fermò sotto il peristilio, e adorò.
Poi volgendosi a me, mi diede intenzione che sarebbe andato alla
questua a pecuniare tanto da erigere una chiesa al <hi rend="sc">paracleto</hi> e
riporvi le ossa di Torquato Tasso; purché nessun sacerdote che
insegnasse grammatica potesse ufficiarvi. Nel mese di giugno del
<num>1804</num> pellegrinò da Ostenda sino a Montreuil per gli accampamenti
italiani; ed a' militari, che si dilettavano di ascoltarlo, diceva certe
sue omelie all'improvviso, pigliando sempre per testo de' versi
dell'epistole d'Orazio. Richiesto da un ufficiale, perché non citasse
mai le odi di quel poeta, Didimo in risposta gli regalò la sua
tabacchiera fregiata d'un mosaico d'egregio lavoro, dicendo: <emph>Fu
fatto a Roma d'alcuni frammenti di pietre preziose dissotterrate in
Lesbo</emph>.
</p>
            <p>
X. Ma quantunque non parlasse che di poeti, Didimo scriveva
in prosa perpetuamente; e se ne teneva. Scriveva anche arringhe,
e faceva da difensore ufficioso a' soldati colpevoli sottoposti a
consigli di guerra; e se mai ne vedeva per le taverne, pagava loro
da bere, e spiegava ad essi il <emph>Codice militare</emph>. Oltre ai tre manoscritti
raccomandatimi, serbava parecchi suoi scartafacci; ma non mi
lasciò leggere se non un solo capitolo di un suo <title rend="italic">Itinerario lungo la
Repubblica Letteraria</title>. In esso capitolo descriveva «un' implacabile
guerra tra le lettere dell'abbiccì, e le cifre arabiche, le quali finalmente
trionfarono con accortissimi stratagemmi, tenendo ostaggi
l'<emph>a</emph>, la <emph>b</emph>, la <emph>x</emph> che erano andate ambasciadori, e quindi furono tirannicamente
<pb n="909"/>
 angariate con inesprimibili e angosciose fatiche». Dopo
il desinare, Didimo si riduceva in una sua stanza appartata a ripulire
i suoi manoscritti ricopiandoli per tre volte. Ma la prima composizione,
com'ei diceva, la creava all'opera seria o in mercato. Ed io
in Calais lo vidi per più ore della notte a un caffè, scrivendo in
furia al lume delle lampade del biliardo, mentr'io stava giocandovi,
ed ei sedeva presso ad un tavolino, intorno al quale alcuni ufficiali
questionavano di tattica, e fumavano mandandosi scambievolmente
de' brindisi. Gl'intesi dire: <emph>Che la vera tribolazione degli autori
veniva, a chi dalla troppa economia della penuria, e a chi dallo
scialacquo dell'abbondanza; e ch'egli aveva la beatitudine di potere
scrivere trenta fogli allegramente di pianta; e la maledizione di volerli
poi ridurre in tre soli, come a ogni modo, e con infinito sudore faceva
sempre</emph>.
</p>
            <p>
XI. Ora dirò de' suoi costumi esteriori. Vestiva da prete; non
però assunse gli ordini sacri; e si faceva chiamare Didimo di nome,
e chierico di cognome; ma gli rincresceva sentirsi dar dell'abate.
Fuor dell'uso de' preti, compiacevasi della compagnia degli uomini
militari. Viaggiando perpetuamente, desinava a tavola rotonda
con persone di varie nazioni; e se taluno (com'oggi s'usa) professavasi
cosmopolita, egli si rizzava senz'altro. S'addomesticava alle
prime; benché con gli uomini cerimoniosi parlasse asciutto; ed
a' ricchi pareva altero; evitava le sette e le confraternite; e seppi
che ricusò due patenti accademiche. Usava per lo più ne' crocchi
delle donne, per ch'ei le reputava <emph>più liberalmente dotate dalla natura
di compassione e di pudore; due forze pacifiche le quali</emph>, diceva
Didimo, <emph>temprano sole tutte le altre forze guerriere del genere umano</emph>.
Era volentieri ascoltato, né so dove trovasse materie, perché alle
volte chiacchierava per tutta una sera, senza dire parola di politica,
di religione, o di amori altrui. Non interrogava mai <emph>per non indurre</emph>,
diceva Didimo, <emph>le persone a dir la bugia</emph>: e alle interrogazioni rispondeva proverbi o guardava in viso chi gli parlava. Accoglieva
lietissimo nelle sue stanze: al passeggio voleva andar solo, o parlava
a persone che non aveva veduto mai, e che gli davano nell'idea:
e se alcuno de' suoi conoscenti accostavasi a lui, si levava di tasca
un libretto, e per primo saluto gli recitava alcuni squarci di traduzioni
moderne de' poeti greci; e rimanevasi solo. Usava anche
sentenze enigmatiche. Nessun frizzo; se non una volta, e per non
ricaderci, rilesse i quattro evangelisti. Ma di tutti questi capricci
e costumi di Didimo, s'avvedevano gli altri assai tardi; perch'ei non
li mostrava, né li occultava; onde credo che venissero da disposizione 
naturale.
</p>
            <p>
XII. Dissi che teneva chiuse le sue passioni; e quel poco che ne
traspariva, pareva calore di fiamma lontana. A chi gli offeriva
amicizia, lasciava intendere che <emph>la colla cordiale per cui l'uno s'attacca
all'altro, l'aveva già data a que' pochi ch'erano giunti innanzi</emph>.
Rammentava volentieri la sua vita passata, ma non m'accorsi mai
ch'egli avesse fiducia ne' giorni avvenire o che ne temesse. Chiamavasi
molto obbligato a un don Jacopo Annoni curato, a cui Didimo
aveva altre volte servito da chierico nella parrocchia d'Inverigo, e
stando fuori di patria, carteggiava unicamente con esso. Mostravasi
gioviale e compassionevole, e benché fosse alloramai intorno
a' trent'anni, aveva aspetto assai giovanile; e forse per queste ragioni
Didimo tuttoché forestiero, non era guardato dal popolo di
mal occhio, e le donne passando gli sorridevano, e le vecchie si
soffermavano accanto a una porticciuola a discorrere seco, e tutti
i bambini, de' quali egli si compiaceva, gli correvano lietissimi
attorno. Ammirava assai: ma <emph>più con gli occhiali</emph>, diceva egli, <emph>che
col telescopio</emph>: e disprezzava con taciturnità sì sdegnosa da far giusto
e irreconciliabile il risentimento degli uomini dotti. Aveva peraltro
il compenso di non patire d'invidia, la quale, in chi ammira e
disprezza non trova mai luogo.</p>
            <p>XIII. Insomma pareva uomo che essendosi in gioventù lasciato
governare dall'indole sua naturale, s'accomodasse, ma senza fidarsene,
alla prudenza mondana. E forse aveva più amore che stima
per gli uomini, però non era orgoglioso né umile. Parea verecondo,
perché non era né ricco né povero. Forse non era avido né ambizioso,
perciò parea libero. Quanto all'ingegno, non credo che la
natura l'avesse moltissimo prediletto, né poco. Ma l'aveva temprato
in guisa da non potersi imbevere degli altrui insegnamenti;
e quel tanto che produceva da sé, aveva certa novità che allettava,
e la primitiva ruvidezza che offende. Quindi derivava in esso per
avventura quell'esprimere in modo tutto suo le cose comuni; e
la propensione di censurare i metodi delle nostre scuole. Inoltre
sembravami, ch'egli sentisse non so qual dissonanza nell'armonia
delle cose del mondo: non però lo diceva. Dalla sua operetta greca
si desume quanto meritamente egli si vergognasse della sua querula
intolleranza. Ma pareva, quando io lo vidi, più disingannato che
rinsavito; e che senza dar noia agli altri, se ne andasse quietissimo
e sicuro di sé medesimo per la sua strada, e sostandosi spesso,
quasi avesse più a cuore di non deviare, che di toccare la meta.
Queste ad ogni modo sono tutte mie congetture.</p>
            <p>XIV. Avendolo io d'allora in poi lasciato in Amersfort, e desiderando
di dargli avviso del giudizio de' <emph>Maestri suoi</emph> intorno a'
tre manoscritti da me recati in Italia, scrissi ad Inverigo a
domandarne novelle al <abbr>Reverend.</abbr> Don Jacopo Annoni; e perché questi
s'era trasferito da molto tempo in una chiesa su' colli del lago di
Pusiano, presso la villa Marliani, lo visitai nell'estate dell'anno
scorso: né ho potuto roiportare dalla mia gita se non i lineamenti
di Didimo giovinetto. Quel buon vecchio sacerdote, regalandomi
il disegno che ho posto in fronte a questa notizia, mi disse afflittissimo:
É pur molto tempo ch'io non so più dove sia, né se viva.
</p>
            <p>
XV. Mi diede inoltre copia di un epitaffio che Didimo s'era apparecchiato
molti anni innanzi; ed io lo pubblico, affinché s'egli
mai fosse morto, ed avesse agli ospiti suoi lasciato tanto da porgli
una lapide, lo facciano scolpire sovr'essa:</p>
            <div2 n="Epitaffio">
               <lg type="epitaffio">
                  <lg>
                     <l>
                        <foreign lang="lat" rend="sc">didymi clerici</foreign>
                     </l>
                     <l>
                        <foreign lang="lat" rend="sc">vitia virtus ossa</foreign>
                     </l>
                     <l>
                        <foreign lang="lat" rend="sc">hic post annos </foreign>
                        <gap desc="tre croci"/>
                     </l>
                     <l>
                        <foreign lang="lat" rend="sc">conquiescere coepere.</foreign>
                     </l>
                  </lg>
               </lg>
            </div2>
         </div1>
      </body>
   </text>
</TEI.2>
