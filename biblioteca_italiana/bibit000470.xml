<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione di Germania (1682)</title>
      <author>Ascanio Giustinian</author>
    </titleStmt>
    <extent>73 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000470</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-26T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-26T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Relazione di Germania (1682)">
<head>Relation del Nobil Homo signor Ascanio Giustinian Cavalier ritornato d'Ambasciator di Germania</head>
<opener><salute>Serenissimo Prencipe</salute></opener>
<p>Sempre difficile (Serenissimo Prencipe) lo scrivere in materie grandi,
nelle quali tante penne erudite de' più qualificati cospicui soggetti
han dato la maggior sodisfattione a Vostr'Eccellenze; difficilissimo poi a
me Ascanio Giustiniani II, Cavalier, che destituto d'un tale vantaggio, et sofferto con compatimento benigno per il corso di mesi
cinquanta, in congiunture le più scabrose, mi trovo novamente in
cimento di tentare la somma bontà di quest'Eccellentissimo Senato a
continuarmelo anco in quest'incontro; obligato di sigillare il Ministerio con
le notitie distinte di ciò m'è caduto osservare di più rimarcabile in esso,
saranno servite d'intendere con l'ordine, che mi prefigo, la serie di
tutto quello, s'è potuto raccogliere dalla povertà d'un talento ristretto,
da una mente sempre involuta, in moto continuo d'incessanti disgratie.</p>
<p>Darò principio dalle persone de' Prencipi, constituiscono la Corte
di Vienna; proseguirò nel discorrere de' Ministri, de' concerti, divisioni loro, dei lasciati alla mia partenza più considerati nella mente di
Cesare; verserò nel governo di quella Corte; passerò a considerare lo
stato della Maestà sua, i Prencipi d'Imperio, et i loro fini. Toccarò le
intentioni, e gl'interessi co' Prencipi Stranieri; concluderò in fine con
quello credo più convenirsi al servitio della Serenità Vostra, come sono
riguardate in quella Corte. Ciò, che possi valere a conservarle sempre
nel posto di buona amicitia, et a tenerle nella miglior corrispondenza
con quel dignissimo Prencipe; ma perché saria necessario gran volume,
per estender con essatezza ogni particolarità, resteran servite tocchi
 le cose più importanti, con ommissione di quelle ben note a Vostre
Eccellenze nella serie passata de' miei dispazzi.</p>
<p>Occupa il soglio di solo Imperatore del Mondo Christiano Leopoldo il primo, nato del 1640, insignito di doti le più rare, possono
adornare l'animo d'un gran Prencipe. Ne farebbe corrispondente la
figura, quando, levandosi dalla massima radicata di qualche tempo in
questa linea di volersi riportare al Consiglio de' Ministri, si contentasse
solo con il di lui lucidissimo ingegno, capace più di qualunque altro,
vintillare, decidere, e risolvere le materie più importanti, e di maggior
premura di sua Corona. Impresso però dalle insinuationi istillateli sin
nella prima educatione da chi gli è stato a canto, non habbi il Prencipe a render conto delli errori cadono in una Monarchia, quando
gli affari d'essa vengono essaminati, discussi, e deliberati da' Ministri,
a quali n'è dato l'incarico, ha creduto bene, con tanto sensibile pregiuditio sin in questi ultimi tempi, lasciarla prevalere nel di lui animo.
riportandosi intieramente alle decisioni loro, per rendere giustificate
al Patrone del Mondo le migliori intentioni nutrisse per il suo servitio,
e per conservarsi illeso da quel pregiuditio consideratole gravoso
alla conscienza, quando havesse voluto regolarsi altrimenti. È però
vero, haver alcune volte preso tali risolutioni da sé solo, da far comprendere a ciascuno lasciata la direttione a' Ministri; ma tener in se
stesso il giuditio, depressi i colpevoli, e non lasciati impuniti i rei ne'
loro trasgressi, come s'è veduto in alcuni Ministri sgratiati, e puniti,
et ultimamente nel Pressidente della Camera.</p>
<p>Questo Prencipe non cede a qualunque altro degli antepassati
nelle doti singolari dell'animo, potendo esser d'essempio a' Successori
nella sublimità dell'ingegno, contenendosi con tal morigeratezza, ch'asseconda più il genio nel coprirla, che nel farla palese. Parla perfettamente cinque lingue, e le scrive con franchezza. Si tiene occupato
molt'hore del giorno nel leggere, et scrivere, mai nuovo nelle cose,
anco ch'affetti alcune volte d'esserlo, per rendersi meglio assicurato
d'esse. Impiega gran parte del tempo in spirituali essercitii, nelle
Caccie, e nella Musica, nella quale trova maggiore il piacere.</p>
<p>Tiene Eleonora Madalena Teresia della Casa di Neu5burg in Consorte, Prencipessa di riguardevolissime parti, adattando il di lei spirito alle sodisfattioni dell'Imperatore Sposo, non tenendo altra volontà,
che la instillata dall'attentione sua di compiacerlo; si conserva luntana da ogni negotio di Corte, non partecipe, che di quello le viene
 communicato da Cesare, contenta d'assecondare in tutto il di lui genio,
è così rassegnata, e compiacevole, che trascura i proprii riguardi, per
non cimentarsi a dimandar cosa, nella quale prima non sii invitata da
Cesare a ricercargliela. Ho potuto osservare con ammiratione di tutta
la Corte, che in certo incontro di somma premura del Genitore Duca
di Neu5burg si valse del mezzo dell'Imperatrice Vedova più tosto, che
pratticar l'interpositione sua per conseguirlo.</p>
<p>Nell'Arciduchino, unico figliolo Maschio, nominato Gioseppe,
nato del l678, stanno risposte sin'hora le speranze della Successione
dell'Imperio, assicurate dalla migliore consistenza di salute, acquistata doppo lungo travagliosissimo male, che tenne per molto tempo in
agitatione la Corte. Mostra il serio de' Genitori, e conserva le marche
di Casa d'Austria nel labro.</p>
<p>Altra Principina tiene di questa di Neu5burg, nata ultimamente
in Lintz, che pure si trovava nella miglior salute.</p>
<p>Forma figura l'Arciduchina, nominata Maria Antonia, hauta
del primo Letto della Spagnola; ha tenuto per molto tempo in
attentione l'Europa, di vederla destinata a stabilire la Successione alla
Corona Cattolica, fu trattata di Maestà per il corso di più di quaranta mesi, salutata, e riverita con il baccio della mano da due Ambasciatori di quella Corona, Balbaces, e Falces. Disingannata con le risolutioni di veder accasato quel Re con la Francese; haverian desiderato
alcuni fusse data a Baviera, hora pare, non si mostri tanta premura
di colloccarla al presente, nel vedere, possano cadere incontri di meglio
accasarla.</p>
<p>Serve d'ornamento a quella Corte, e di freggio alla Natione
italiana la Vedova Imperatrice Eleonora, che resasi sempre superiore
negl'incontri difficili passati, per sostenersi nel posto, non fa alcun
caso de quelli vanno cadendo, per moltiplicarle le molestie, e disturbi.
Assicurata nell'affetto di Cesare, gode l'applauso d'ogn'uno, che
non sii di genio contrario alla Natione. Con l'Imperatrice Regnante
continua la miglior corrispondenza, venendo considerata egualmente
in tutte le funtioni della Corte. Hanno tentato alcuni più d'una volta
di metterla in qualche disordine con l'Imperatore figliolo, affine di
 staccargliela dal canto, e render meno considerate le insinuationi sue;
ella però molto prattica dell'intricco della Corte, ben informata del
genio del figliolo, assicurata di quello può convenirle, non promove
cosa, che non sii sicura di vederla risolta, né si cimenta a dimandarne
alcuna, che non habbi fermezza di conseguirla. Va cauta, e risservata
di molto nell'intraprendere, ma dichiarita una volta la sua volontà
non l'abbandona, se non ne vede favorevole il fine. Li più grandi
contrarii sono stati sempre quelli, ch'apprendendo, di non haverla ben
inclinata ne' loro vasti dissegni, di voler formare la prima figura in
Corte, han tentato in più incontri di dispiacerle. Essa però disimulando,
sempre attenta osservando li andamenti loro, ha hauto risolutione di
deludersi dell'insidie, e di vedersi sempre più confermata nel buon
genio di Cesare. È Prencipessa di genio universalmente benefico, distinguendosi però in maniera con li Ministri della Serenità Vostra, che mi trovo
obligato rifferirle nell'occasioni importanti, haver conosciuto essa sola
la più sviscerata a far godere alla Rappresentanza ogni maggior distintione d'honore, e d'affetto, protegendola, e sostenendola in tutte l'occasioni sono cadute. Non sarà, che di sommo vantaggio de' Veneti
Ministri il coltivar il buon genio d'una così degna Prencipessa, e
d'importante essentiale servitio di quest'Eccellentissimo Senato, mostrarsi
generoso in compiacerla in alcune poche cose, ch'alle volte ricerca.</p>
<p>Sodisfatto nella descrittione de' Prencipi, passerò a discorrere
della forma, con che si regola Cesare nella direttione dei di lui Ministri,
e perché più chiaro apparisca questo particolare importante, è necessario, siino informate Vostre Eccellenze, come si dirrigge nelle cose universali del Governo.</p>
<p>Tiene un Consiglio, ch'è chiamato di Stato, al quale restavan
habilitati a mio tempo trenta de' più qualificati Soggetti del Dominio
di Cesare; ma perché la maggior parte d'essi sono occupati nelle
Cariche principali de' Regni, e Provincie, a poco numero si vedeva
ristretto nella Corte l'ingresso in questo Consiglio, dal quale pure
havendone trascielto la Maestà Sua per le passate urgenze il migliore,
le nominava Consiglio di Conferenza destinato per le cose puramente
politiche. Erano li compresi in questo numero li Signori Lambert Maggior Domo Maggiore, Svarzemberg Presidente Aulico, Hocher Gran
Cancellier di Corte, Nostiz Gran Cancelliere di Boemia, Chinisech
Vice Cancellier d'Imperio, il Conte de Dietristain Cameriere Maggiore,
il fu Moutecucoli Luogotenente Generale, e Pressidente di guerra, il fu
 Zinzendorf Pressidente della Camera, e Martenitz Suppremo Burgravio
in Praga.</p>
<p>Questi sono quelli, che ritrovai al mio arrivo in Vienna, direttori
della gran macchina del Governo, e vidi anco per qualche tempo continuare in un tal posto, sin a tanto fatto più esperto Cesare da mal'
incontri passati, di non poter ritrovare in tutti ugual pontualità, ha
voluto destinguerne alcuni, col prendere il loro consiglio a parte, e
decidere con esso, portando alle volte alla Conferenza per certa
formalità apparente, et alcune altre non partecipandole secondo la
secretezza era necessaria. In tal forma ha continuato Cesare per
qualche tempo, facendo più caso d'alcuni, che non sono compresi
in detto numero, come intenderanno, che delli nominati.</p>
<p>Il Conte di Lambert Maggior Domo Maggiore sostenta la prima
Carica in Corte, aggravato dall'Età settuaginaria, et inchiodato nel
Letto, gode per le fruttuose operationi passate continuata la gratia di
Cesare, che frequente s'esprime del suo benignissimo aggradimento.</p>
<p>Il Conte de Dietristain Camerier Maggiore vede fatti grandi i
suoi deboli principii, con il favore della fortuna, nel gioco, hora
facilitato di ottanta mille fiorini di rendita. Equipara alla sua buona
sorte un animo generoso, solo attento al servitio della Carica, sempre
sordo a frequenti progetti dell'oro, opera con solo fine de' vantaggio
di Cesare.</p>
<p>Al Signor di Martenitz Burgravio Supremo nel Regno di Bohemia
fu concesso l'ingresso in detto Consiglio per accrescerle la stima,
benché pocco si sii veduto in Corte. Nel soggiorno di Praga hebbe
l'accesso alla Maestà Sua quasi tutt'i giorni per lo stesso fine, non
meritando forse tanto le minute de' suoi non elevati pensieri.</p>
<p>Il Conte di Zinzendorf già Pressidente della Camera non haveva
più loco in questo numero, e come escluso dalla Corte per le sue note
mancanze a pregiuditio dell'Errario, non mi darebbe materia di
relatione, se non mi trovassi obligato ad ammirare la Clemenza di
Cesare, che doppo haver veduti i suoi thesori dallo stesso delapidati
per vinticinque anni, non ha voluto obligario alla restitutione, che di
due millioni, e mezzo de fiorini, lasciatone de' Beni stabili più d'un
millione, oltre le gioie, Argenti, e contanti di summa molto maggiore,
havendo anco consolato gli ultimi periodi di sua vita con Diploma, che
l'assicura assieme cogli Heredi da ogn'altra Inquisitione, e con tali
riserve nel punto dell'honore, che nella sua morte naturale, seguita
 già pochi mesi, ha potuto lasciar a' posteri speranze d'unire alla
quantità delle sue fortune la qualità di honorate, e legitime.</p>
<p>Non devo né meno tacere a quest'Eccellentissimo Senato la gloriosa, e
sempre mai degna memoria del fu Prencipe Montecucoli ultimamente
mancato. Arrivò al posto di Tenente Generale di Sua Maestà. Fu Pressidente del Consiglio di Guerra, condotto a tal grado dal merito, e dalla
fede verso di Cesare; combattuto dagli Emuli, che mai mancano alla
virtù, li vinse, con il farsi conoscere egualmente vigoroso nell'armi,
che provido nel Consiglio. È cessata l'invidia con la sua morte, sono
venerate le di lui massime, benché non si ritrovi habilità d'uguale
soggetto per sostenerle.</p>
<p>Il Signor di Nostiz Gran Cancelliere di Bohemia ha hauto l'accesso
in detto Consiglio per il posto considerabile tiene in quel Regno,
merita l'affetto di Cesare per il buon servitio le rende, e testimoniò
la di lui fede nelle funesti turbulenze passate, proponendo nel Consiglio, ch'ogn'uno dovesse sacrificar la metà delle sue rendite al
Padrone, facendone con raro essempio l'essibitione delle proprie.
Questo grand'atto però non fu essente dalle detrattioni, havendo
alcuni malignamente considerato, che ciò facesse, assicurato dal
naturale interessato degli altri, ch'haverebbero disuasa la proposta,
come seguì, restando nel godimento della sua rendita ascendente a
cento vinti milla fiorini.</p>
<p>Il Prencipe di Svorzembergh è anch'esso annoverato nel sudetto
Consiglio; risplende per il suo grande ingegno non solo, ma anco per
le fortune di cento cinquanta mille fiorini di rendita. Il di lui genio
ambitioso offusca in parte le sue qualità, non le lascia così facile
l'accesso alla confidenza di Cesare, et i di lui contrarii, come intenderanno Vostre Eccellenze nei di loro delineamenti, hanno tentato in più
maniere di pregiudicarlo. Godé tutto il buon genio dell'Arciduca Zio di
Cesare, che lo tenne assediato, con oggetto di far cadere in esso solo le sue
beneficenze; hebbe tra le altre una Signoria di valor d'ottocento milla
fiorini, quale, se ben combattuta dagli Emuli con apparente prospetto,
che non si potesse spropriare dalla Serenissima Casa sì gran capitale, gli fu
confirmata nel godimento dalla clemenza della Maestà Sua. Non è
Signore di petto, accresciutagli la timidità dall'incertezza conosciuta
di sua fortuna; presiede al Consiglio Aulico, e tiene l'unico suo figliolo
 in qualità di Cavalarizzo Maggiore al servitio della Maestà dell'
Imperatrice Eleonora.</p>
<p>Il Conte di Chinisech Vice Cancelliere d'Imperio camina con
qualche concetto d'habilità; l'opinione però, ch'egli tiene di se stesso,
non s'accredita nell'universale; è ben veduto da Cesare, e ne contrasegna in più incontri la propensione vantaggiosa della Maestà Sua a
favore di questo soggetto; le di lui indispositioni non le permettono
d'esser così frequente in Corte, come vorrebbe.</p>
<p>Chiude il numero dell'accennato Consiglio di Conferenza il
Baron Hoccher, del quale, e per il posto di Gran Cancelliere di Corte,
e per la rarità dell'ingegno, confesso, che prima dovevo rappresentarlo; ma transferitone a questo passo il discorso per le connessioni,
ch'hanno i di lui successi con i seguenti altri Ministri, e perché
essendo allo stesso devoluti tutti gli affari di questa Serenissima Patria, ho
creduto bene, distinto dagli altri di quel Consiglio rappresentarlo
a Vostre Eccellenze.</p>
<p>Scorre della sua vita l'anno sessagesimo quinto, della quale
avvanzata età, benché il Corpo ne rissenta i pregiuditii, l'ingegno
ne gode il beneficio, che seco porta la lunga esperienza de' grandi, e
difficili maneggi havuti. Per le doti sue singolari riesce gratissimo a
Cesare, avanti il quale, benché si tentasse in cose luntane dal suo
Ministerio farlo restar scoperto, è riuscito in ogni una con tal prudenza,
che gl'istessi insidiatori hanno convenuto confessarlo per il solo
capace a decidere ogni materia più grave, et essere la sua lingua il
vero Testo di Cesare; ma come sempre emula delle grandi virtù, e
fortune è l'invidia, così non è stato essente dalle molte strattageme
insidiose. Furono queste facilitate dal non haver potuto, per le sue
indispositioni esser così frequente al lato di Sua Maestà, come richiedevano la premura degl'interessi, e quella sollecitudine, che deve
havere, chi in Corte vuol farsi arbitro della volontà del Padrone; onde
da alcuni è stato tassato di negligente, da altri di tal infelicità di
salute, che si potesse creder inhabile ad un tal Ministero, anzi, passando dalle detrattioni alle calumnie, hanno tentato di caricarlo d'imposture più gravi; ma con innocente virtù svellate le machinationi,
supplendo con l'ingegno a ciò, che poteva desiderarsi nel moto del
corpo, ha potuto superar i Nemici, e confirmarsi nel buon genio di
Cesare. Fra tante insidie contra la propria fortuna supplicò Sua
Maestà sollevarlo dal peso di sì importante manegggio, e permetterli,
 ch'uscisse volontario, e non scacciato di Corte, mostrando di restituir
con grand'animo quelle grandezze, ch'egli le considerava troppo lungamente godute; il che impresse nell'opinion del Padrone un'indubitabile verità, ch'era più degli altri degno delli honori chi più degli
altri haveva cuore di volontariamente spogliarsene; e con il negargli
il retiro, lo ristabilì nella Corte, e lo confirmò maggiormente nella di
lui Imperial gratia. Degl'intricati laberinti della Corte egli mai si fidò,
negò d'aderire a' partiti, ricusò i concerti, et ad ogni atrativa ha
saputo resister, conservandosi da sé solo il posto acquistato con sì
lungo, fedele servitio; unisce alla virtù le doti dell'animo, e per
questo Eccellentissimo Senato m'ha confirmato in più incontri la buona
dispositione, che nutre.</p>
<p>Così puntuale, et accreditato Ministro viene insidiato dai
seguenti, che se bene non compresi ancora nell'accenato Consiglio
di Conferenza, hanno saputo rendersi necessarii ne' bisogni di
Cesare. Sono, il Padre Cappucino hora Vescovo di Vienna, l'Abel
Pressidente delle Finanze, il Badem Pressidente di Guerra, e più
d'ogn'altro considerabile per il suo artificioso, e doppio raggiro
il Zinzindorf, hora Marasciallo di Corte. Questo più vecchio delli
tre accennati, conosiuto da Cesare di finezza non plausibile, non
ammesso per questo nella sua confidenza, non manca con l'arti di
sostener il suo posto; anzi di quello non contento, d'aspirar a' maggiori;
ha conosciuto, che la puntuale habilità del Hocher le poteva far
resistenza, ha veduto, ch'era facile, che il Prencipe di Svarzemberg le
fosse preferito; perciò applicato l'animo a staccarli dalla gratia di
Cesare, e perché di se stesso non ha potuto valersi, s'è con il suo
talento applicato a sostener il primo, et a render considerati i secondi,
per condur a fine opera così grande, e dissegno così vasto. Sono note
le gare delli già Ausperg, e Locowitz, da queste le insinuationi del
Cappucino, il mal incontro, che le produsse la sua fortuna, e l'accesso
frequente permessole alla presenza di Cesare. Sono pur noti gl'incontri del Zinzendorf nella Corte dell'Imperatrice Eleonora; l'esser
stato privato della Carica di suo Maggior Domo, et in consequenza
restano visibili a Vostre Eccellenze due parti, che mi sarà facile
 considerare nel Cappucino un corpo condotto in un felice ascendente
della Corte, destituto d'ingegno capace, e nel Zinzindorf un ingegno mirabile
alluntanato allhora dall'occasioni d'essercitarsi. Questo, conosciuto
nel Cappucino eguale l'audacia alla povertà del talento, s'è seco
unito, e prevedendo dagli accidenti della Corte le richieste con l'instruttioni al bisogno prevenne, e providde d'opportuni, e maturi Consigli, che l'han fatto comparire sotto la santità dell'habito per degno
oggetto dell'Augusta beneficenza. Si fidò d'esser fondamento di sì
crescente fortuna, perché conobbe, non poter restar dal Cappucino
abbandonato, senza che fossero allo stesso communi le proprie ruvine
nel rimaner, in caso di difidenza, con il solo corraggio regolare, ch'era
il suo patrimonio; ma primo dell'ingegno, ch'era dell'altro.</p>
<p>Non hà però mancato d'essercitare i suoi artificii, e per tenersi
seco unito questo nuovo personaggio di Corte, e perché li servissero
assieme di disunire da Cesare le fortune di quelli, de' quali era sollecito emulatore. Insinuò più volte al Padre Emerico, quand'era ancora
coll'habito, relationi poco fondate di discredito dell'Hocher, che sarebbero riuscite pericolose, quando con verità, e con prudenza da quel
benemerito Ministro non fossero fatte svanire. Non hebbe meno attentione di così far rifferire contro il Svorzemburg, dimostrando massime, con l'essempio dell'Arciduca, ch'egli convertiva in soggettioni
le beneficenze, pratticando lo stesso contra cadaun'altro, che per credito, per habilità, per esperienza eran considerati da Cesare, procurando con gran cautella il far pervenire all'orrecchie degli offesi, gli
ufficii del Cappucino, sperando ricavare da tali doppie intentioni,
che la Maestà Sua aluntanasse ogn'uno dalla sua gratia, e che da ogn'
uno, essendo il Padre mal considerato, restasse questo nel suo solo
potere.</p>
<p>Da tali artificiosi maneggi se non ha potuto raccogliere il frutto
d'abatter l'Hocher, ha sortito nel pocco genio di Cesare verso il Svorzemburg, di tenerlo alluntanato dalla figura di Maggior Domo, alla
quale unicamente s'aspira, e per se provedersi doppo l'espulsione
dalla Imperatrice Eleonora, e forse non senza parte del suo rincrescimento a quella di Marascial di Corte, che tra le principali tiene il
quarto loco.</p>
<p>Per confirmare, et accrescere la sua fortuna, vedendo disponibili
due Cariche, l'una di Pressidente delle Finanze per l'accennato altro
Zinzindorf decaduto, e l'altra di Pressidente di guerra, carica vaccata
 per la morte del già Luogotenente General Montecucoli, ha considerato, ch'essendo, e l'oro, et il ferro i due poli del Principato, si dovesse in ogni maniera assediar Cesare con introdurvi Ministri da sé
dipendenti. Destinò nell'animo suo persone egualmente bisognose
del suo gran spirito, conservando anco in ciò le massime tenute nel
soccorrere il Padre Emerico.</p>
<p>Con il mezzo di questo poté dar mano all'Abel, da bassissimi
principii introdotto in Corte, e vederlo dichiarito nella Carica importante, et egualmente difficile di Pressidente delle Finanze. E poté
pure sostenere la fortuna del Badem nella Pressidenza di guerra, la
di cui essaltatione, come ingegnosa, non demerita la cognitione di
Vostre Eccellenze.</p>
<p>Nel fu Montecucoli era unita la Carica di Tenente Generale, e di
Pressidente di guerra. Preveduta la morte di questo, si conobbe, che il
Cognato di Sua Maestà, Duca di Lorena, v'haverebbe succeduto; onde
per esser del partito dell'Imperatrice Eleonora, e per ciò a lui diffidente, fece insinuare dal Padre, non esser servitio di Cesare, di tener
unite queste Cariche, e render Prencipe così considerato nella Corte
tanto potente. Persuasa Sua Maestà della divisione, vi fu introdotto
Badem, non senza fondamento del merito della sua fede, e de' pregiuditii riportati dall'armi Francesi, se bene contrastato dalle disuasioni
di Lorena Luogotenente Generale, che lo considerò a Cesare incapace di tal impiego. Separando poi con arte Badem dall'amicitia di
questi, col fargli sapere li concetti espressi contro di lui. Né si perdé
di vista il Capelliers Vice Pressidente, oppresso in quel concorso dall'insinuationi del Cappuccino, che superiore di spirito all'eletto ne'
Consigli, poteva far apparire il diffetto dell'elettione, fattolo ammettere nel Consiglio di Stato, subito si dichiarò del partito di Zinzendorf.</p>
<p>Credé il Marascialle haver bene assicurata la sua fortuna sino
che la teneva depositata nella sicurezza delle Celle, e vestita della
povertà dell'habito religioso; né sospettò mai, che se bene ogni
giorno si faceva la Corte al Padre Emerico da' Ministri de' Prencipi, e
da tutti i più distinti soggetti, si potesse dal Cappuccino haver altra
volontà, che la sua, ov'egli serviva alla sua figura, di voce, e
d'oracolo.</p>
<p>Succeduta la morte dell'ultimo Vescovo di Vienna, godé il Marascialle, nel vedere, che Cesare lo considerasse degno del posto,
 perché serviva di testimonio della sua total confidenza; e per farlo
divenir arbitro, con le grandi attioni della volontà del Patrone, credé
esser bene, instillare nel Padre spiriti di commendabile risolutione
con il rifiuto del Vescovato, per dimostrare l'animo tanto più degno,
quant'era distinto l'honore, che si ricusava; ma è tentatione religiosa
il titolo di Vescovo, accompagnato con il grado di Prencipe, con
l'alettamento di trenta mile fiorini di rendita, in paragone d'una
Cella, che, se bene riverita da tutti, non è desiderata da molti; onde
deluso nell'arti sue Zinzindorf, vidde promosso da Cesare il Padre
Emerico, e da questo con titolo d'obbedienza venerate, et adorate le
Bolle Ponteficie della sua essaltatione.</p>
<p>Colpito da così non preveduto successo, il Marascialle sospettò,
che la correttione dell'ottimo divenisse pessima, e che inalzato il
Cappucino dalla Cella al Palazzo, non si moderasse nella meta de'
gradi del suo ascendente; ma che staccato dall'estremo del nulla
della professata humiltà, volesse trasferirsi all'altro, con farsi dichiarire in qualità di Primo Ministro, et occuparne la figura desiderata.
Per contraoperare, fissò l'occhio nel Vescovo Roccas di Natione
Spagnola, che, per esser d'essercitata habilità, lo credé proprio instrumento a' suoi dissegni, e sotto apparente pretesto fattolo pervenire in Corte, fece disseminar concetti disaprovanti la risolutione
del Padre, di cambiar stato, e senza partecipar il suo interno a
Badem, et Abel, li fece cadere nelle stesse disaprovationi. Il Padre
Emerico, fatto Maestro dal suo interesse, scoperte l'insidie, si portò
da Sua Maestà, e parlando con la sua natural sincerità, che tale in esso
è sempre, quando da doppio consiglio non viene alterata, riportò
benigna risposta di sicurezza, e di constanza verso di lui, né per
verità mai s'è veduto il secondo religioso introdotto in alcun interesse, o maneggio.</p>
<p>Contento il Padre, hora Vescovo Emerico, delle beneficenze di
Cesare, espresse i sensi dell'animo suo con altri Ministri, e con me
ancora, sino all'avvanzarsi col dire, che non poteva dubitare dell'Imperatore, perché era suo molto amico.</p>
<p>Fatto strepitoso questo sconcio alla Corte, non vi mancò, chi
tentasse suggerir materia alla divisione, e chi d'acquistarsi per sé la
gratia del Vescovo, creduta esser essibita per premio à chi volesse
ricambiarla con i consigli. Fra questi considerabile fu il Duca de Neu5burg, che mai sodisfatto, e diffidente del Marascialle, intavollò con il
 Cancellier Hocher maneggi di reconciliatione, conoscendo, che la sua
habilità haverebbe potuto sostenerlo in credito eguale al passato; ma
questo, come in apparenza sodisfece all'invito, così con prudenza considerò, che le riconciliationi necessitate durano quanto dura il bisogno, che un disgusto, benché grave, non è bastante a sradicar il
genio nudrito, e confirmato dagli anni, che la connessione degl'interessati fabricata per tanto tempo, haverebbe novamente staccato
il Vescovo da sé, e restituito nelle mani del suo primo Moderatore.
Savii riflessi, che nel breve giro d'un mese, ne confirmorono questa
verità, mentre li già beneficati dal Vescovo, e Marasciale, conoscendo questa disunione per mortale a' communi interessi, persuasero la riunione, in figura della quale li ho lasciati nel mio partir
dalla Corte.</p>
<p>Così diffidando il Vescovo della propria habilità, e restituito
all'obbedienza di chi con i Consigli le dà modo di sostenere la sua
ambitione. Così li Pressidenti delle Finanze, e della Guerra, contenti
del solo color delle Cariche, dipendono da chi, sotto il vellame de'
loro nomi, opera, e consiglia; e così è Cesare, quasi dissi, implicato
da un ingegnoso laberinto, mentre credendo servirsi di queste quattro
Cariche, è necessitato in effetto a ricever l'opera d'un solo, e del
meno gradito.</p>
<p>Agitato da tali confusioni interne de' Ministri, da loro ambitiosi
regiri, dall'attentione di colpirsi l'un l'altro, è ben facile comprender,
come passi il governo di quella Corte, della quale, per esponerne il
ritrato in una sol linea, dirò, ch'ogni operatione, et ogni Consiglio è
prodotto da occulte intentioni, e diretto da secondi fini, e che sotto il
Manto del Cesareo servitio, s'ascondono per il più gl'interessi, e
maneggi privati.</p>
<p>Anzi oltrepassando con venenoso progresso l'ardire, osano alcuni
de' Grandi, quando s'attrovono nelle Cariche, sostenere certe tali
quali indipendenze con il spetioso pretesto di privileggi, recedono
ben spesso da Diplomi Cesarei, velando la disobedienza ne' rescritti,
con fintioni d'apparenti mottivi, e mancando quell'essata obedienza,
ch'è il vitale d'ogni Governo. Si vede da chi con arte sa contrastar
il servitio del Padrone, in luoco di castigo, conseguito ciò, che si ha
havuto cuore di poter desiderare, e pretendere.</p>
<p>Di questi non meno s'avvanzano le risolutioni delle Camere, de'
Regni, e delle Provincie; mentre sempre più fortificati ne' loro 
 privileggi, che sempre estendono, si contende l'auttorità assoluta del
Sovrano, e spetialmente nelle materie d'impositioni dalle Camere
d'Inspruch, di Gratz, et dalla Bohemia, ho veduto disobedita la risoluta volontà di Cesare, con pretesto, che fossero troppo gravose; contrario essempio a ciò, che nel vigoroso, e temuto governo ammirato
in Francia, ove vidi trattar come nemiche le Provincie di Guiena, e
di Bretagna per simili considerationi, et ove ho ammirati i precipitii
de' Favoriti, che doppo il reggio commando hanno hauto ardire
d'esponer inopportune raggioni.</p>
<p>Tale importante, e pregiuditialissimo sconcerto è ben noto alla
prudenza di Sua Maestà, ma conoscendo forse più pericoloso il rimedio,
trascura con vigore l'opporsi alla prosecutione del male. Considera
il Stato, nel quale  s'attrova, vede non solo d'haver Ministri tra essi
diffidenti, e contrarii, ma di non haver Prencipi della Casa, che interessati del bene, et essaltatione di quella, siino capaci, e risoluti
con fede, e con vigore intraprendere le cose tanto più grandi, e
difficili, quanto giovevoli, e necessarie.</p>
<p>Hanno motivo d'insuperbirsi le Provincie, e Regni, et i Potenti
privati dell'ubertoso stato di Cesare, perché questi uniti formano una
delle più belle figure d'Europa, e contradistinguono per grande il suo
Prencipe, fortunato Possessore del più ampio retagio, che sii stato
goduto da molti de' suoi Precessori.</p>
<p>S'ascrivono, sotto il Dominio di Cesare, i due Regni d'Ungaria, e
di Boemia; l'Austria superiore, et inferiore, che in sé comprendono
varie Provincie, e varii dominii.</p>
<p>L'amplissimo Regno d'Ungaria abbraccia la superiore, et inferiore; è di fertilissima abbondanza, arrichito dalla natura di tutto ciò
può supplire non solo al Vitto humano, ma di ciò, che può sodisfare
al desiderio, et alla Pompa. La quiete di questo Regno resta turbata
da potente confine, ch'è il Turco, che deve esser sempre sospetto a
chi ha la sfortuna di confinar con suoi Stati, e dalle ribellioni, che
nell'animo disposto degli Ungheri sono state introdotte da nemici, e
favorite dall'occasione, e dal tempo. Nella parte superiore ne ha occupato il Turco sino a' Confini di Giavarino, e Comora. Sta Cesare in continuata attentione, e sospetto per la custodia di quelle parti, nella sussistenza delle quali si deve confessare interessata tutta la Christianità.</p>
<p>Il Turco però, che non meno miete le Vittorie con il ferro degli
esserciti, che con gli avveduti maneggi, ha incontrato le cattive 
 dispositioni del Teckle, principal Capo de' sollevati, e del Vesselleni
ancor esso de' più considerati negli Ungari, ma dipendente dal primo,
e con il fine di rendere questo gran Regno all'infelice essempio della
Transilvania, e della Valachia, ha preso in protettione, et accordato
con il Teckle di sostenerlo, con questo ch'egli contribuisca annualmente Ongari cento mille alla Porta, né mai s'aggiusti con l'Imperaratore, se questo non concorda di corrispondere la somma sudetta.
Il sovraccennato soggetto, con l'occasione, che gli Ungari si dolgono per gl'interessi di religione, per i privileggi pregiudicati, per
le Cariche negate, usurpata la figura di Prencipe, e gustato il piacere
del commando, sollecitato anco da qualche altro maneggio, per tener
in essercitio l'Imperatore, si crede, non sarà così facile a restituirsi
privato, e se bene dalla clemenza di Cesare siino state accordate
quasi tutte le ricerche, si dubita, che ciò non riesca che in una
avilita profusione di gratie, mal compensata dalla Natione beneficata, e con pessimi fini sostenuta da' Ribelli, e nodrita dalli
Nemici. Non manca Cesare tener il rimanente del Regno in obbedienza con consistenti Militie, ch'al dispetto dell'interne discordie
dell'Armate, che lo tengono oppresso, resta ancora abbondante, e
dovitioso.</p>
<p>La Boemia, che comprende il Regno di Boemia , il Ducato di
Slesia, il Marchesato di Moravia, che già haveva unita l'alta, e bassa
Lusatia, data in feudo, con titolo di Sovrano, alla Casa di Sassonia,
contende con l'Ungaria di fertilità, e la supera di fortuna. Tra le altre
sue abbondanze ostenta quella delle Minere d'ogni sorte di Metallo,
spetialmente nella Slesia d'argento, e nel Regno di Boemia di Rame,
argento, et oro, dicendosi, che la sola Minera di Horra discosta tre
Leghe da Praga, renda ducento milla Ungari netti di spesa; e la Moravia, supplendo con l'industria dell'arte alla ristretezza del suo sito,
fatta celebre nelle telle, e più nelle Pannine di Lana, vende i proprii
lavori come fabricati nell'Olanda.</p>
<p>Godono i Nobili di questo Regno della buona gratia di Cesare,
se pure un giorno non fossero per abusar de' favori, mentre cinque
sole Case, dominando quasi la metà di quel Regno, fatte hormai ecce denti allo stato di private, non siino per tormentar i sudditi, et agitare il Prencipe ancora.</p>
<p>L'Austria superiore comprende il Contado del Tirolo, tutti li
Dominii di Svevia, il Marchesato di Burgaw, le Città Silvestri, la
Brisgovia, parte della Suntgovia, con le vincendevoli pretese con
Francesi sopra il rimanente di quella non meno, che l'Alsatia, et il
Langraviato in esse incluso con la pretesa delle Dieci Città d'Imperio.
È pur questa felicitata dalla natura non solo del bisognevole al vitto,
ma di Minere d'Argento, e di Christalli di Monte, e nelle Montagne
del Tirolo vi è la mirabile che rende l'acqua salsa, che raccolta
dall'arte, si converte alterata in sale di non sprezzabile rendita all'
Errario, adornata per anco dall'ingegnoso edificio della Cecca, che con
cadute, et artificii d'acqua da me veduti può permetter il cuniar
ad un sol huomo più di mille fiorini al giorno.</p>
<p>L'Austria inferiore è composta delli Ducati di Stiria, Carintia,
Crovatia, Carniola, del Contado di Goritia, e della parte, che confina
con l'Istria; fertile pur anco questa parte di Minere, tra quali Goritia
delle Vene d'argento vivo, non ricavandosi pocco utile dalla Carniola
per le telle, che si trasmettono in questo Serenissimo Stato.</p>
<p>Così qualificato dominio doverebbe haver corrispondenti, e gli
Esserciti, e gli Errarii, vere essenze de' Principati; ma benché riguardevoli sono questi di Cesare, riescono forse inferiori di molto all'opinione.</p>
<p>Sono le rendite distinte in ordinarie, et estraordinarie, le prime
sono le Gabelle, e Datii, oltre le Minere, e la rendita del Sale, e le seconde dipendono dalla corrispondenza delle Diete, quali non ostante
che il Dominio sia Monarchico, pretendono, che seco s'accordi l'impositione. Si essigono queste in differente maniera; nella Boemia, Moravia, Slesia, sopra la Bira, e Case; nell'Austria sopra le Case; nella
Stiria sopra quello pagano annualmente a' Patroni, s'impone anco ben
spesso il Testadego, nel quale molte volte s'include il Clero, che anco
contribuisce le Decime.</p>
<p>L'entrata, quant'alla Summa, è incerta, pure viene considerato
ascendere l'ordinaria a quattro millioni de Fiorini, et l'Estraordinaria a sei.</p>
<p>Si divide questa in vinti parti, dalle quali dodeci ne contribuisce
la Boemia, che tra sé ripartite, il Regno sei, La Slesia quattro, due la
Moravia; le altre otto parti sono ricavate dall'Arciducato d'Austria,
 quattro restandole; e le quattro rimanenti contribuite dalla Stiria,
dalla Carintia, e dalla Carniola.</p>
<p>Quant'all'Ongaria, agitata dai moti accennati, lascia godere
poco vantaggio all'Errario di Cesare, e detrato l'utile delle Minere,
è questo così infelice, che non merita esser considerato, e molto più
dispendia nel sostener le militie, per custodir quelle parti.</p>
<p>Le somme accennate, se bene costituiscono un riguardevole
patrimonio, sono però inferiori di molto da ciò, che contribuisce il
suddito, e da che convien spendere il Prencipe.</p>
<p>Prima, che questo vitale humore arrivi ad alimentare il Cuore
dell'Imperio, passa per tante Vene de' Ministri, che assorbito in gran
parte dalle loro avidità, non forma una circolatione perfetta, e riesce
al contrario de' fiumi, ch'arrivano al mare sempre maggiori delle
origini, da dove partono, mentre di questo denaro diminuito da' loro
interessati maneggi, Cesare non gode la terza parte di quello tributano i sudditi.</p>
<p>Ciò, che uscito dall'insidioso interesse de' Ministri perviene a
Sua Maestà, resta da nuove arti ripreso nell'occasioni, sempre grandi
per se stesse di spendere, ma sempre studiate, e suggerite da chi
spera d'approffittarsi, facilitate non meno dal suo generosissimo, e
benefico genio.</p>
<p>Sono queste gravissime nel mantenimento degli Esserciti, e della
Militia, ove con pocco ordine viene profuso il più ricco delle rendite
sue, oltre il dispendio di mantenere la Corte, e la Casa, il che tutto è
eccedentemente maggiore alla rendita accennata; occorsomi vedere in
Praga, che le genti del servitio più basso di Corte si sono tutte unite
alla Casa del Pressidente, per haver il loro mensuale reconoscimento,
di che restavano creditrici.</p>
<p>Se è mal servito nell'Errario, non è l'Imperator ben condotto
negli affari delle Militie. Lo stato abbondante per se stesso de' Popoli,
i Popoli dottati di complessioni robuste aprono un'habilità a chi dirigge, di poter formare tali Esserciti, che non inferiori delle memorie
de' germani passati, potrebbero anco ne' tempi presenti estendere i
Stati, e trionfare de' suoi Nemici; ma la pietà di Cesare, ch'ha sempre nel suo buon genio nutrito gli ulivi alla quiete de' sudditi, l'ha
divertito da dimostrarsi, come alcuni de' suoi più fedeli gli havevano
suggerito più bellicoso. Dalla di lui lontananza dall'Armate è derivata
la licenza degli Ufficiali, che mercantando sopra il povero soldato,
 l'hanno, con l'impoverirlo, quasi che disanimato dal servitio, e dalla
fattica; li Collonelli, con pretesto di sollevar l'Errario nel farsi provedere ne' quartieri da' sudditi, sono riusciti così pesanti, che è in dubbio, se più offenda l'inimico accampato, o il diffensore.</p>
<p>A questo passo mi farò lecito riflettere negli essempii differenti
di Francia, ove chi per la stradda della gioria aspira segnalarsi nella
gratia del Re, precipita ne' dispendii le proprie fortune, per ottenere
un Reggimento; diversamente pratticato in Germania, ove chi uno
ne conseguisce, si calcula arrichito d'una gran facoltà, e dal niente si
vedono divenuti Signori di molte rendite; miserabiie essempio, fra
quali negli ultimi giorni del mio servitio intesi accusato, e censurato
alla Dieta d'Edemburg un Collonello, che in cinque, o sei anni haveva
estorto ducento milla fiorini; da tali sconcerti prenderà Cesare occasione negli armamenti venturi di mutar massime, e di far conoscere
non essere inferiore di spirito a' Prencipi confinanti, onde resteranno,
se così segue, essequite le buone regole, levate le fraudi, saranno
negli Esserciti, aperte a' sudditi le facilità degli honori, difficili da
conseguirsi in Corte, concorreranno i Nobili alle fattiche, e nasceranno da questi i Capi, che hora si vanno mendicando da' stranieri,
e con il seguito, et equipaggio de' sudditi s'accresceranno le armate
di vigore, e di numero.</p>
<p>Militavano al mio partire sotto l'insegne di Cesare, doppo la
rifforma 1680, huomini trenta sei mille, con dispositioni anco d'accrescer nuove Leve, come s'intende, andasse tuttavia seguendo.</p>
<p>Se fosse così facile il penetrare nell'interno de' Prencipi, com'è
facilissimo il restringere l'ampiezza de' loro stati, mi darei animo di
delineare a Vostre Eccellenze i Prencipi d'Imperio, et i loro fini nella
Corte; materia tanto più curiosa, quanto involuta, et tanto più desiderabile
dalla cognitione, quanto che per la sua incertezza, et implicanza sta
lontana dalla medesima. Pure n'intraprendo, con rassegnato ardire,
l'espositione, perché sono sicuro, che a pochi tochi, ch'io ne darò,
suplirà l'esperienza di quest'Eccellentissimo Senato, e la memoria, ch'egli
ne tiene da tante essate relationi, che gli sono pervenute.</p>
<p>I Prencipi d'Imperio si distinguono, altri chiamati Elettori, altri
con il titolo de' Prencipi.</p>
<p>Gli Elettori formano per se stessi una riguardevole figura, accresciuta in alcuni d'essi dall'ornamento delle forze, e dal vigore degli
Esserciti.
 </p> <p>Della loro origine, e de' motivi di sì riguardevole titolo, et auttorità, non ho bisogno di ricercare la varietà dell'opinioni, che confuse
sempre a rintracciare ciò, ch'è sepolto ne' secoli decorsi, vacillano. E
certo, che doppo la morte di Lottario secondo, confermati i più potenti
ad esclusione del Popoio nell'elettione, furono stabiliti li sette Elettori,
da' quali eletto Corrado il terzo, e poi successivamente ristabilito con
il possesso, poi con le Bolle auree di Carlo quarto, hora si numerano
sette Elettori, non compreso Cesare, che come Re di Boemia, forma
il numero ottavo.</p>
<p>Tre sono Ecclesiastici, Treveri, Colonia, Magonza; Baviera forma
la figura del quarto, Brandemburg, Sassonia, et il Palatino constituiscono tutto il numero.</p>
<p>Questi in generale pretendono il posto Reggio, et è noto, come
nell'Elettione di Leopoldo Regnante habbino preteso d'avvantagiarsi;
ma è pur anco certo, che non complendo agl'Imperatori l'ampliarli
di credito, et aggrandirli di stima, non saranno alieni a dar mano alle
prerogative degli Esteri, che non devono acconsentire ad un tale pregiuditio.</p>
<p>Da queste differenze nasce, ch'alla Corte non tengono Ministri
in qualità d'Ambasciatori, e solo all'occasione de' negotii si servono
degli inviati, che viene da Cesare con simil forma corrisposto.</p>
<p>Li tre primi, con il fondamento della Religione, havevano attratta
la stima, e la consideratione di Cesare; ma dal seguito doppo che
l'armi Francesi sono avvanzate al Reno, conobbe, che le vicende de'
tempi, l'interesse de' stati, l'apprensioni delle forze vicine alterano le
deliberationi, e consigli. Nelle contingenze correnti, non ostante
ch'egli habbi tutto contribuito, non s'assicura d'ottenere quello,
che forse si promettea dall'istessi, divertiti dall'arti, o dalle forze
Francesi. Onde non è in Corte così assicurato quel primo buon genio,
ch'havevano fatto concepire; e si considerano nelli accidenti potessero occorrere, come facili a dipendere dalla più felice fortuna. Il
Palatino, che doverebbe succedere nel dispiacere, nel quale morì il
Padre, per tanti pregiuditii riportati ne' proprii Stati dall'armi di
Francia, non è pero considerato da Cesare nel numero de' partiali,
e perché si stima, che il pericolo passato lo possi tenere in apprensione dell'avvenire, e perché le prattiche continue, ch'egli tiene con
Francesi, non totalmente lo rendono sicuro per la Corte d'Imperio.
Non essendo di minor ritegno a' quei Prencipi i progressi della
 Francia nelle loro vicinanze, che può tutt'i momenti agredirli, senza
ch'habbino riparo di mettersi a coperto dalle risolutioni vigorose di
quella Corona.</p>
<p>Baviera, con la sua indifferenza, non sodisfece in passato la
Corte, accresciuti i sospetti dalle contributioni, si credevano, ricevesse dalla Francia, e da' maneggi per il maritaggio della sorella con
il Delfino; hora, morto il Padre, il presente non contento de' trattamenti pratticati con la medesima, mutate massime, si dimostra meglio
inclinato agl'interessi d'Imperio; Cesare lo coltiva, e con il mezzo
di frequenti missioni de' soggetti, e tenendone uno a canto, con
titolo d'Inviato, procura di mantenerlo in officio. Non saria difficile,
che con l'Arciduchessa Maria Antonia si stabilisse l'accasamento,
di che molte prattiche ancora si sono tenute, quando altre contingenze, cambiando il presente aspetto, non le facessero godere
miglior fortuna.</p>
<p>Sassonia è Prencipe ben inclinato alla Casa d'Austria, attento il
Padre, con particolar studio, e pontualità, a sepellire ogni mala impressione delle cose passate. Calca il figliolo Elettore, con ferma risolutione, le pedate paterne; nell'haver retirato dal servitio di Cesare il
Reggimento per quei pochi solamente, erano della sua Religione non
ha parso alterata l'inclinatione professa. Assicura egli ben spesso Sua
Maestà del divoto sentimento tenutole, e s'è sincerato nell'apprensioni
concepite per i trattati teneva con Brandemburg, confirmandosi sempre rivolto al bene, e sicurezza d'Imperio.</p>
<p>Di quest'ultimo, che per l'ampliezza de' Stati, consistenza di
Militie, raccolta considerabile di danaro forma riguardevole figura;
sta la Corte in continua apprensione; ella, documentata de' successi
passati a Brisac, conosce il naturale di questo Prencipe, non meno
risoluto, che volubile, vede, come alla Dieta di Ratisbona habbi con
risolutione operato nel possesso di Magdemburg contro la Casa Palatina, e però ne sta Cesare in continuo sospetto. La pace passata, che
forse non si consigliò per utile agli affari di Sua Maestà, si stimò
necessaria, perché questo Prencipe non prendesse motivo dalle forze,
che conduceva in agiuto di servirsene in oppressione, né sotto pretesto
di diffesa, cader dovessero a discrettione sua li Vescovati Ecclesiastici, di che non è ancora svanito il dubbio. Si corrisponde con continui Ministri, in qualità d'Inviati, ma dall'apparente ufficiosità è discrepante l'interno.
 </p> <p>Degli altri Prencipi ne farò succinta, e ristretta relatione.
Sono la Casa di Badem, Witemberg, Hassia, Munster, Bransvich,
e Neuburg, oltre i Circoli di Franconia, Svevia, Svavia. Della Casa
di Neuburg ne parlerò prima, per esser così unita all'Imperatore,
havendole dato la figliola in Moglie. Formava questa in passato
mediocre figura, considerata più per le adherenze della Francia,
che per l'estesa delle sue forze, e de' proprii Stati; ma assontasi
la figliola consorte all'Imperio, ne consegue agradita l'opinione di
ciascheduno, e già si va innalzando nelle parti principali a tal volo,
che si può credere, sia per occupare ben presto le più cospicue
dignità dell'Imperio. </p>
<p>La Casa di Branswich, se ben divisa in varii rami, sostiene però
una delle più stimate, e considerate figure, accreditata non meno
dalla direttione del proprio interno, che dalla corrispondenza con
Esteri. La condotta dell'armi loro, hebbe applauso nel prospetto del
Mondo, mentre, si può dire, sola insegnò a vincere, et a ricuperare,
anzi a restituire nella propria sede l'Elettore di Treveri; potevano
forse estendersi a' maggiori progressi, se non s'havesse dubitato seconde intentioni, di non voler irritar il Francese, o desiderar d'approffittarsi sopra le insinuationi tenute da quella parte; e perciò in
Corte non sono essenti da non pocco sospetto, anzi al mio tempo pervenuti due loro Inviati, si negò il darli la Stanza de' Prencipi, com'è
solito pratticar con quelli degli Elettori, né bastorono gli Essempii
di Fiorenza, e di Mantova, considerati inferiori, mentre fu replicato,
che le congiuntioni di quelli con Cesare havevano facilitato qualche
distintione maggiore di trattamento; non si volse però in tutto renderli
disgustati, rilasciatole viglietto, con che potessero due, o tre volte,
haver l'ingresso, benché considerati dipendenti dalla Francia; non
furono però gl'Inviati contenti, e mostrorono di levarsi di Corte con
pocca sodisfattione.</p>
<p>Munster successo nel Vescovato, non possiede i militari talenti
del Precessore, quale seppe, com'è noto, così ben approffittarsi;
ma nelle massime non è differente, e se bene protesta a Cesare la
rassegnatione maggiore, si tengono però in Corte rilevanti motivi di
diffidenza.</p>
<p>Li Stati di Badem, di Witemberg, d'Hassia, Provincie di Svevia,
Svavia, e Franconia, possono dubitarsi ridotte in tal dipendenza dalla
Francia, che, se bene nutrissero il più buon sentimento per l'Imperio,
 non potranno risolversi senza pericolo del precipitio loro, quale dall'essempio di Badem resta accreditato, e più dal conoscersi, ch'in
ogni rottura sariano questi stati il campo delle contese. Nelli medesimi in passato Cesare n'hebbe assoluto l'arbitrio, e vi acquartierò
gli Esserciti, e così farà solamente, quando con forze superiori potrà
tener luntana ogn'altra Potenza.</p>
<p>Considerate le cose attinenti de' Prencipi d'Imperio, mi trovo in
obligo d'oltrepassare all'intentioni, et interessi con dominanti stranieri, materia tanto più ampla, quanto lontana, e tanto più oscura,
quanto sepolta ne' riposti Gabinetti de' Prencipi, che nelle loro apparenze, occultando sempre il più interno, sono di molto differenti da
pianetti del Cielo, mentre ogn'altro influsso producono, che quello
fanno conoscere dall'aspetto loro.</p>
<p>Cesare stesso constituito nel mezzo di vaste Potenze, e de' varii
Dominii, non sa d'alcuno certamente promettersi, né tiene di chi
sicuramente fidarsi, e nell'incertezza dell'apparenti corrispondenze
teme egualmente e la pace, che lo disarma, e la guerra, che lo
combatte. Tra Potentati, che gli stanno fissi nel Cuore, sono il Re di
Francia, et il Turco, ogn'uno de' quali gareggiando ne' loro fini di
farle apprendere per vigorose le forze, per aveduti i maneggi, e per
profondissime le diretioni.</p>
<p>La Francia, hora costituita nell'ascendenza della sua felicità, e
felicissima per la sua vasta Potenza, non meno per l'habilità del Re,
che per la prudenza d'haver nelle sue glorie saputo interessar i
proprii sudditi, viene considerata da Cesare, come un Dominio, che
non havendo forse chi possi domarlo, non vi sii ragione possibile a
trattenerlo; e benché da quella parte li venghino pratticate insinuationi di sincera, e costante amicitia, non se ne fida, perché sa, ch'al
potente non mancano mai le ragioni, et i pretesti. Conosce, che
l'animo di Luigi è capace di maggior titolo, che di Re; che il
Stato di Francia ambisce maggior prerogativa, che di Regno,
onde se ne guarda, come d'un Prencipe il più capace di novità,
che con le violenze continue, starà attento ad invaderle non solo
i confini dello Stato, ma a limitarli le prerogative più degne del
Principato. Sono state gran prove dell'animo di Cesare le turbolenze
dell'Ungaria, mentre per tenerlo divertito in quelle parti, con essempii pericolosi anco per li stessi Prencipi, che li maneggiano, s'è convenuto conoscere la Francia per un de' principali soversori della fede
 de' proprii sudditi. Non haverebbero i Ribelli dalla Polonia ricavata
la facilità delle Leve, quel Re non haverebbe sorpassati li riguardi del
proprio Stato, e della Republica, ch'egli regge, se non havesse convenuto secondare le premure del Christianissimo nel conceder agl'Ungheri le genti, le provisioni, il passaggio agli Ufficiali, et ogni commodo
al fomento de' Ribelli medesimi. Fu gran puntura al senso dell'Imperatore anco la sospensione dell'armi tra il Turco, e la Polonia, giudicata da ogn'uno, accordata con la mediatione della Francia, mentre
con danno della nobiltà, con pregiuditio de' confini occupati si vide
per il mezzo di quello quasi disimpegnato il Turco da quella guerra,
et in maggior attitudine, e libertà d'invader i Stati Cesarei; non senza
anco valido sospetto di qualche vigorosa interpositione col Moscovita, per conservare in maggior habilità le forze della Potenza Ottomana, e per tener divertite quelle di Cesare dai ripari sariano necessarii alle occupationi si divisano tentare novamente dalla parte del
Reno; ma non solo la cognitione delle cose esterne l'hanno così persuaso, ma le interne commottioni, le difficoltà provate in alcuni de'
proprii, le indipendenze persuase co' gli esborsi dell'oro, e le diffidenze introdotte nel gran corpo della Germania confermano nell'animo
di Cesare, che la pace con la Francia sia un habilitarlo, con il maneggio, a superar ciò, che non potrebbe con la forza dell'armi; e
già ne calcolano tutt'i Prencipi interessati maggiori pregiuditii, doppo
haverle deposte, che quando le maneggiavano. Per questo si può con
sicurezza credere, non esser così facile, veder l'Imperatore unito a
quella Corona, e sempre, che ne fu discorso in passato, hebbe mottivo dall'arti Francesi, affine di metter la Maestà Sua in diffidenza
cogli altri Prencipi, per tenerlo alluntanato da loro. </p>
<p>De' dubii della Francia eccedono di molto i timori, et i riguardi
della Porta ottomana, inimica per genio, per interesse, e per religione.
L'Imperio d'Oriente da qualunque Natione dominato ha hauto sempre fisso lo scopo all'occupatione dell'altro, et a custodirsi per unico;
né il Turco superiore di forze, vigoroso de' Stati, è minore nell'ambitione; ha appreso mille maniere di vincere, e fra queste la meno
dispendiosa, e più sicura d'opprimer i Stati con le proprie forze, et i
Prencipi con i proprii sudditi. Già si sono toccati i Confini nell'Ungaria, l'estensioni de' suoi Dominii, l'augumento, oltre le linee di
Cesare, il fomento al Teckle, la di lui prottettione per il tributo degli
Ungari cento mille, le promesse di non aggiustarsi, se da Cesare non
 si patuisce l'annua corrisponsione, onde non resta, che credere, se
non, che questa Potenza, come non deponerà mai i suoi vasti pensieri, così nella pace le farà sempre guerra, e nella guerra non potrà
conseguire una pace vantaggiosa, e sicura.</p>
<p>La Spagna all'incontro in passato haveva, et haverebbe ancora
la miglior consideratione di Cesare, se tra le cose memorabili del
nostro secolo non si dovesse considerare la conclusione della pace a
Nimega, e dell'accasamento di quel Re con la Francese. Quali siino
state l'inclinationi dell'Imperatore per gl'interessi di quella Corona
a tutti è noto, e resteranno sempre impresse le memorie delle pronte
dispositioni della Maestà Sua verso quel Regno; mentre non pregiudicato ne' proprii stati volle riconoscere propria la causa del Nipote
Cattolico, e per divertire da quello l'innondatione dell'armi Francesi,
attraerle, e riceverle sopra di sé; pure, nel mezzo di prove così
costanti d'amicitia, e di fede, s'è convenuto vedere, senza sapersi
in Corte nemeno i trattati, maneggiata, e stabilita la Pace, senza
poterne prestar il Consiglio, o l'assenso; anzi senza addursene i
motivi, prima concluso il matrimonio con la figliola d'Orléans, di
quello fosse disciolto con la propria. Da' Spagnoli si procura divertire, e levare le aspre impressioni, che possono cagionare successi
di sì gran peso, con il carricarne della causa Don Giovanni. Sono
però combattuti da' Ministri di Corte , che fatti più liberi dalle cose
seguite, e di genio contrario a quella Natione, che in passato gli
attraversò l'auttorità delle sue Cariche, non mancano con sode
raggioni di far ogni poter loro, per divertire la Maestà Sua da
nuove unioni. Egli però conferma il suo bon talento verso quella
Corona, e quando venghino assecondate le grandi occasioni con
summe considerabili di contante, et assicurato il suo Errario di fondamenti accertati per sostenere le risolutioni, potrebbe credersi, che
nuovamente inclinasse all'unioni passate.</p>
<p>La Polonia, che fu coltivata sin con l'impegno della propria sorella, per i motivati successi non solo, ma per altri riguardi, è considerata sospetta. Nelle mosse pratticate di Leve a favore de' Ribelli,
se gli sono fatti passare varii ufficii di rissentimento, con proteste,
se ne haverebbero portate le indolenze alle Diete, come operationi
contrarie all'interesse di quel Dominio, e discordanti dalle costitutioni di quella Republica, che nella morte del Re Michiel ha hauto
la mala sorte di veder cambiate le massime, mentre la moglie del
 successore, di Natione Francese, l'ha con la sua auttorità attrato
alle sodisfattioni della Francia, insinuatole più facile la consecutione al
figliolo della successione alla Corona con l'appoggio del Christianissimo, che possibile di conseguire un tal vantaggio dalla protettione
di Cesare. Pure quel Re, con il mezzo del Nuntio Pontificio, ha tentato più d'una volta disimprimere queste opinioni, procurando di
render considerato il figliolo per consorte dell'Arciduchessa Antonia
nata della Spagnola, non volutosi intendere, non che considerare per
vantaggiose, né decorose le insinuationi del Bonvisi.</p>
<p>La Svetia è stata sempre in figura di contraria agl'interessi
della Casa d'Austria, resa più forte l'antipatia dalle cose seguite.
Pareva, che l'investitura del Principato di Dueponti fatta dalla Francia ad altri, ch'a quella Corona, l'obligasse al rincrescimento di
veder escluse le proprie pretese, e perciò pensasse all'unione con la
Germania. Già ne fu spedito Oxensterne, per avvanzare i suoi negotiati, se bene da alcuni fu creduto, che fossero apparenze per ingelosire il Christianissimo, et per obligarlo a levarle un pregiuditio così
sensibile dell'investitura accennata. Cesare però lo coltiva, e benché
non ne habbi sincera la confidenza, non manca alle parti del proprio
importante servitio.</p>
<p>La Danimarca ha hauto il miglior cuore in questa Lega per
gl'interessi de' Collegati, e se bene quel Re è stato dichiarito di suo
naturale sospettoso, e diffidente dagli ufficiali Allemani, che si sono
restituiti da quel servitio, non hanno però lasciato di considerarlo intieramente condotto all'unione, vincolato principalmente da proprio interesse, e dalle considerationi, che perciò acquista nel credito de' suoi
contrarii; non si manca di coltivarlo, e con Ministri confirmarle la
stima, che se ne fa, procurando assicurarsi di quei vantaggi posson
esser portati dall'occasione.</p>
<p>Con il Gran Ducato di Moscovia sarebbe vantaggiosa, e Cesare
nutrirebbe con piacere la corrispondenza, considerandosi da' maneggi
de' suoi contrarii quanto, e per il sito, e per la forza potrebbe esser
valido divertimento a' pensieri de' suoi nemici; ma la mala fede di
quella Natione ha persuaso a troncare ogni filo di corrispondenza. In
passato vi fu Personaggio, con titolo d'Inviato, che parve intavolasse
maneggio di matrimonio con una delle Prencipesse per Moglie del
Czar, e ne fece capo con il Nuntio; ma o non accreditato il soggetto,
o negletta la proposta, non se n'è fatto alcun caso. Vi fu solenne
 Ambasciata al mio tempo, per eccitar l'Imperatore ad unirsi con il
loro Gran Duca. Ma fu conosciuto esser quanto piu strepitoso l'operato, tanto più accorto il maneggio, diretta una tale mossa in Vienna,
per far apprendere al Turco, e migliorar le conditioni della pace, che
si trattava. Si rilevorono equivoche le commissioni, furono, doppo tutti
gli ufficii di stima, licentiati gli Ambasciatori, e corrisposto con eguale
desterità dinotandole, non potersi concludere senza sapere le risolutioni della Polonia, alla qual Dieta ancora spiegorno consimili le
comissioni. Ivi pure furono svellati gli artificii delle loro doppie intentioni, mentre havendo molto adimandato, con sicurezza, che quella
Republica a tanto non potesse aderire, a che tutto havendosi acconsentito, confusi nelle proprie industrie, dissero, non poter concludere,
se non havevano nuovi assensi dal loro Gran Duca.</p>
<p>Cadono pure Olandesi nella censura di mancatori di fede, per
haver adherito alla pace, abbandonato che era stato il solo valido
promottore di conservarle la libertà. Di questi se ne parla in Corte
con indignatione, e sentimento, né qualunque giustificatione pratticata, o da farsi, valerà ad alterare le concepite opinioni. Motivi forse
di nuovi interessi di stato potranno ridur Cesare a nuove Alleanze:
ma ciò non succederà, che cautellato non sii in maniera di levarle i
sospetti presenti introdotti dalle mancanze passate. Il Prencipe
d'Oranges gode applauso alla Corte, per haver fatte le parti di
degno, e valoroso Capitano; ma non assecondato dall'auttorità dei
di lui Signori, ha convenuto soggiacere a quel disgusto, che per farlo
sensibile al Mondo, non volle accreditar l'avviso della pace, et insanguinandosi con Francesi, confirmò la sua disaprovatione.</p>
<p>Li Svizzeri tanto Cattolici, che protestanti, non hanno differente
consideratione, minorando sempre di credito. Si vedono ridotti in
posto di minor arbitrio, i più grandi guadagnati dall'oro della Francia, dei minori molti assoldati a quelli Esserciti, et i Confini inceppati dalle nuove Fortezze Francesi, erettesi a quella parte.</p>
<p>Non si restringono le considerationi della Maestà Sua, ma oltrepassando gli oceani, fissa nelle diffidenze del Re d'Inghilterra, che se
 bene ha procurato con tutt'i mezzi di superarle, levando l'Inviato
Schelton, come sospetto Francese, e facendone succeder altro di
maniere più circonspette, e plausibili, non conseguì però quello desiderava d'haver gli assensi di Cesare, per entrar nella Lega, non
ostante fosse stata accreditata da' Spagnoli con il loro pronto concorso. Scoprì la Maestà Sua l'intentioni, e fini di quel Re, quale obligato a sottrarsi dall'indignatione del Parlamento per le corrispondenze
con la Francia, voleva con una tal'apparente dichiaratione discreditare le voci offensive, e conciliarsi de' Membri; perciò rispose, che
quando gli Olandesi, et altri havessero prestato la loro firma, egli non
ne sarebbe stato lontano. Ma può certamente credersi, che non si
fiderà della sola volontà di quel Re, che può considerarsi differente
nell'interno da ciò, ch'opera necessitato, e solo quando i Parlamenti
effettivamente concorrino, presterà orrecchio, et assenso alle propositioni. Tum, che restò spedito a quella parte, fu con il motivo della
sola apparente ufficiosità, e più per secondare le premure del soggetto, che desiderava l'impiego, che per ricevere dal suo maneggio
vantaggio, o conclusione alcuna.</p>
<p>Di Roma Cesare non ne conserva, che il nome di suo Imperatore, e dell'Italia tutta ne distingue i Prencipi con varie formalità.</p>
<p>Al Pontefice contribuisce gli atti tutti di stima, veneratione, e
rispetto, corrispondenti alla riguardevole rappresentanza sua, et alla
religiosa pietà di Cesare; ma in forma tale, ch'ove può considerarsi
cos'alcuna di pregiuditio alla propria Sovranità, et alle prerogative
del suo Principato, non la lascia correre incorretta, né permette servi
d'essempio ad introdurre novità. Le corrispondono in ciò li Ministri,
e nell'occasioni di certi editti publicati con Cedoloni dal Nuntio contro alcune stampe disaprovate alla Corte di Roma, si sono veduti lacerati, per non esser passati con le ordinarie formalità.</p>
<p>Con il Duca di Savoia non passano altre corrispondenze, che
d'ufficiosità, trattandosi gli Inviati con le sole, e solite formalità,
degli altri Duchi di Fiorenza, e Mantova, ben informata la Corte, non
potersi da quella Duchessa, e Governo promover vantaggi, essendo
noti li genii, et interessi, che passano con la Corona di Francia.
 </p> <p>Parma, e Modena non tengono Ministri, se non quanto porta
l'occasione, come seguì di Foschera, spedito da Modena per l'insorgenze di Guastalla, che non hebbero il suo fine, per non dispiacere
all'Imperatrice Eleonora, che sosteneva il preteso titolo del Nipote.</p>
<p>Il Gran Duca, che in passato per la congiontione teneva con
quella Casa, era decorato della Capella, non gode al presente distintione veruna. Tiene soggetto con titolo d'Inviato a quella Corte, il di
cui principal oggetto è conservarsi ben disposti Ministri con continui
regalli.</p>
<p>La Republica di Genova non ha tutto il credito nell'opinione
di Cesare, dubitandosi sempre della sua varia, e non certa inclinatione. Non tiene Ministro, che faccia figura, benché frequenti siino
l'occasioni de' riccorsi per i Feudi goduti da' Genovesi, che nell'occasioni di contese si devolvono le decisioni a quella Corte.</p>
<p>Mantova ha goduto partialissimo l'affetto di Sua Maestà, e con il
mezzo dell'Imperatrice Eleonora ha esperimentato ogni testimonio
della maggior distintione. Così valido appoggio è stato l'unico motivo, che nel feudo di Guastalla con l'esclusione de' legitimi successori habbi il Consiglio Aulico preferita la Moglie del Duca. L'Imperatrice non ha mai intermesso alcun buon officio per quella Casa, né
alcuna attentione per tenerla luntana da' pregiuditii; a Cesare nelle
contingenze di Casale non ha mancato suggerire tutti quegli ottimi
sensi, ch'all'hora contrariati da' Ministri, restano al presente nell'approvatione, e nel desiderio d'haverli essequiti. Suggerì, che si dovesse
tener a canto di quel Duca soggetto d'habilità, e di spirito, che potesse opportunamente accorrere con le disuasioni agli ufficii Francesi,
né si stancò di sollecitar Cesare più d'una volta per la preventione
stimata necessaria nella stessa Piazza di Casale, e con buon numero
di militie, e con qualche titolo spetioso al Duca Nipote assicurare le
raggioni proprie, e del Feudo, e la quiete, e sicurezza di tutta l'Italia.</p>
<p>A questa Serenissima Republica corrisponde Cesare con benignissimo
amore, e con egual tenerezza egli ricambia le buone intentioni di
Vostre Eccellenze, ritrovandomi obligato di considerarle, che la preservatione di sua Persona, e sicurezza dei di lui stati, si possono annoverare tra gl'interessi di questa gran Patria. Quella parte del Publico
Dominio, che riguarda la Germania, nella di lui sosistenza godrà una
continua tranquillità. Il suo naturale è per se stesso alieno dalle
novità, e crede, non esser bene dispiacere a' vicini, e perder la loro
 corrispondenza; anzi vago dell'applauso degli Esteri, non sarà mai
per promover cosa, che non sii per approvarsi dal Mondo.</p>
<p>Tratta i Ministri della Serenità Vostra con giusta parità a quelli de' Pontefice, e del Cattolico, distinguendo solo in alcune cose domestiche
l'ultimo, come Ministro della Casa, e dove non vi entra formalità di
Cerimoniale. Quest'inclinatione viene anco facilitata dall'interesse
delle sue prerogative, quali come resterebbero in certa maniera pregiudicate dal vedersi a canto Ministri Elettorali, con titolo d'Ambasciatori, così conosce, che la Rappresentanza di Vostra Serenità non ne sofferirà mai il disordine, e sarà proprio instrumento per alluntanarlo dal
pregiuditio. Quest'è una raggione, che valerà sempre a conservare il
dritto, del quale n'è giustamente di tanto tempo in possesso la Patria.
Le moltiplici decisioni le confermano questa ben dovuta prerogativa,
né qualunque Ministro, anco che guadagnato dagl'interessi privati,
muterà nella cognitione di Cesare questo fermo, e stabilito proponimento. Furono pericolose le pretese del Duca di Neu5burg; i Ministri
più artificiosi inclinavano, per guadagnarsi la sua protettione, parlavano per esso l'inclinationi del sangue, gli officii della Sposa Imperatrice, e la facilità dell'Ambasciator Cattolico nel farli la Visita contro
l'impegno teneva, nell'opinione de' meno esperti haveva impresso
qualche sensibile pregiuditio; ma quale sii stato il fine di negotio, in
apparenza così difficile, lo dimostra il Decreto, che con espressa commissione di Cesare, fattomi tenere, ho potuto con mio contento far pervenire in quest'Eccellentissimo Senato. Una tale ottima dispositione non
resterà alterata, in qualunque incontro cadesse, per il servitio di Vostra
Serenità.</p>
<p>I soli incerti, e confusi Confini, che tra sudditi producono frequenti occasioni di dispiaceri, e di risse, potriano dar occasione ad
alcuno degli amici di novità, di mal imprimere la Corte, e mal insinuare alla Maestà Sua; e se bene egli sente con dispiacere, che da
suoi sii inferito alcun disturbo a' sudditi di Vostra Serenità, e che di ciò
in più incontri, con la sua voce, me l'ha raffermato; Io crederei
ad ogni modo, per conservar immutabile la corrispondenza con quel
dignissimo Prencipe, esser bene lo stabilimento de' Confini; ne haveva
la Maestà Sua sopra le mie premure fatto seguire la nomina, e si sarebbe con mutue sodisfattioni perfettionata l'opera, se i disturbi infelici passati, e l'influenze funeste non ne havessero differito l'effetto;
non è pero questa materia da trasandarsi, e merita i serii riflessi di
quest'Eccellentissimo Senato.
 </p> <p>Tale Ambasciata, che per la grandezza della Corte è accompagnata
da principali riguardi, riesce pur anco per l'invidia, e per l'emulatione de' Prencipi, e de' Ministri pesantissima per il necessario decoro.
Fu da me sostenuta con la profusione dell'avvanzo delle mie fortune
già di tanto divorate dall'Ambasciata di Francia nel dispendioso
periodo di mesi cinquanta, e non paragonando al mio ristretto privato
l'impiego, ma lo sforzo alla Rappresentanza, mi sono scordato delle
mie poche fortune, per comparire nella possibile habilità, quale nell'elettione mia hanno havuto Vostre Eccellenze la bontà di figurarmi. Sono
stato soccorso dalla comparsa a quella Corte delli Nobili Homini Giovanni
Mocenigo de Eccellentissimo Signor Piero Procurator, de sier Nicolò Dolfin
dell'Eccellentissimo Signor Andrea, dal fu Eccellentissimo Signor Michiel
Priuli fu dell'Eccellentissimo Signor Alvise Procurator, da Signor Francesco
Pesaro dell'Eccellentissimo Signor Procurator, da Alessandro Bon
dell'Eccellentissimo Signor Procurator, da signor Piero Bembo fu dell'
Eccellentissimo Signor Francesco, da signor Basilio Brescia. Quali non meno,
con lo splendor delle doti degli animi loro, che ne' generosi trattamenti,
hanno persuasa la Corte, ubertosa questa Serenissima Patria nel produrre
i soggetti, e gloriosa la Serenità Vostra nel capitale pretioso de' suoi concitadini. Mi ritroverei in obligo nell'estendermi in un vero racconto
delle loro lodi, ma me ne trattiene il conoscere, non potersi, senza
nota di temerità, cimentarsi la penna, e senza sicurezza di mancanza
l'arrischiarsi la lingua. Del nobil homo signor Nicolò Delfino ne' miei
dispacci passati ne ho con verità avvanzate le relationi, e come nell'
incontro del Signor Duca di Neu5burg ho adoperato la di lui habilità. L'
Eccellentissimo Priuli ha trasferito al Cielo il merito delle sue operationi,
e gli altri tutti pongono sotto l'occhio di Vostra Serenità continue l'
occasioni della stima, e dell'applauso. Doppo la di loro partenza ho convenuto
vedere, quasi che sparita ogni felicità, fuori che quella del benigno
compatimento di Vostre Eccellenze. Intorbidato il Cielo Germanico di pestifere
influenze, convertita la Città in un Sepolcro de' spirati, e de' mal vivi,
profugo Cesare, e fugitiva la Corte, ogni parte spirava orrore, e spavento. In
queste calamità ho sempre dal principio, sino alla fine dell'Ambasciata,
havuto occasione d'ammirare l'Illustrissimo Signor Gabriel Emo, figliolo dell'
Eccellentissimo Signor Pietro, che ne' primordii dell'età sua assicura la
Patria dover riuscire capace in ogni incontro di ben servirla, con le
prerogative delle virtù più rare, et con la fermezza d'un'animo
imperturbabile.</p>
<p>Ha servito, in qualità di Secretario, il fedelissimo Giovanni Battista Tornielli, quale può numerare il periodo della sua vita per un continuo
 impiego nel servitio di Vostre Eccellenze. In Vienna raccolse ancora le
approvationi, sin da quando fu Secretario con il fu Eccellentissimo Signor
Cavalier Molin, il di cui nome vive glorioso in quella Corte. Fu pure, con lo
stesso, in Palma senza alcun Publico assegnamento; meco si sottopose al dispendioso incarrico dell'Ambasciata di Francia, et uguale
di pontualità, e di fede s'è dimostrato in questa, ove non ha risparmiato né le fortune, né il cimento della salute, spera, godere della
generosa approvatione di Vostra Serenità per il servitio prestato, sorpassando i riguardi della sua Casa, pur troppo Carica di cinque sorelle,
e tre fratelli.</p>
<p>Quanto a me non ritrovo di che rifferire, perché non ritrovo cosa,
ch'a pieno sodisfi i miei desiderii. Ho sospirati gl'incontri difficili,
per haver occasione di corrispondere con le operationi al benefico
aggradimento di Vostre Eccellenze, ch'è stato l'unico scoppo d'ogni mio fine,
e d'ogni mia attione. L'incontro del Duca de Neu5burg, le machine de'
suoi adherenti sono state divertite, e confirmata da Cesare quella raggione, che si doveva alla Rappresentanza di Vostre Eccellenze. La
dichiaratione dell'Ambasciator Cattolico auttentica trasmessa a Vostra
Serenità, e che, come primo, è solo essempio, non demerita esser conservata
ne' Registri, non sono cose, che se bene per se stesse difficili, habbino
sodisfatto al debito contratto con la bontà di quest'Eccellentissimo Senato.
Le fortune, e la vita considerati per li più capitali pretiosi dell'
humanità, sono stati cimentati, non solo ne' soggiorni delle misere Città di
Vienna, e Praga, ma in lunghi peregrinaggi esposti agli accidenti della
fortuna, e de' mal incontri; se si potesse dire, d'haver consacrato più Vite,
direi, che la mia, tra le morti ogni giorno rinata, è stata tante volte
sacrificata alla Publica Maestà, quanti sono successi gl'incontri del
pericolo, di dover perderla.</p>
<p>Nel congedo, preso da Cesare, ha egli voluto di sua mano impretiosir la mia, con il Diamante, che presento a' piedi della Publica
auttorità, perché nel ridono, che d'esso supplico, mi sii fatto dall'Eccellentissimo Senato, risplenda, e il publico gradimento, e la publica
gratia. Gratie.</p></div1></body></text></TEI.2>
