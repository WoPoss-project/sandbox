<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione di Germania (1678)</title>
      <author>Francesco Michiel</author>
    </titleStmt>
    <extent>103 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000471</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente /</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-26T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-26T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Relazione di Germania (1678)">
<head>Relatione dell'Eccellentissimo Signor Francesco Michael Cavaliere fu Ambasciator alla Corte Cesarea</head>
<opener><salute>Serenissimo Prencipe.</salute></opener>

<p>Per ubidire alle leggi di questo prudentissimo Senato, io mi
accingo a descrivere la Persona, il Genio, i Ministri, e gl'Interessi di
Leopoldo, che sopra il Trono Augusto dell'Imperio rissiede; opera
tanto difficile, quanto, ch'havendo dato campo a' più sublimi intelleti
di questa Patria, di dimostrare quanto vaglia la loro penna, et il loro
intendimento, delineando al vivo l'idea della Corte, e scoprendo nel
più intimo degl'arcani Politici, tanto me sgomenta, quanto ch'inhabile nell'una, e nell'altra funtione dubito in vece di cogliere nella
meta del gradimento, incampare in quella del tedio. Perciò supplico
questo Eccellentissimo Senato a voler compatire questa mia debole fattica,
con quella stessa benignità, con la quale ha reso qualificato il Ministerio, e contentarsi, che nella relatione delle cose usi quella libertà,
ch'è necessaria per depingere la verità, e far conoscere al vivo cosa
sii la Corte di Vienna.</p>
<p>Di questa principierò dunque a dire, che Leopoldo Primo Imperatore ha sortito dalla Natura spirito condegno alla Grandezza de'
suoi Natali, e sarebbe riuscito, senza dubio, degna prosapia di Carlo V
suo Grand'Avo, se la disaventura da cui fu afflitta tutta la Casa
d'Austria, doppo haver tolto dalla luce quell'Insigne Monarca, non
havesse declinato anco in questo Prencipe a misura delle vicende,
alle quali d'ogni parte soggiace quell'Augusta Famiglia; era egli
all'hor che naque, di spiriti vivaci, di genio pronto, e di salute
robusta; dimostrava l'ellevatezza del proprio talento con li suoi
 Famigliari, di tale modo, che si guadagnava ben spesso, per gl'atti
d'impacienza, e d'ardire le riprensioni dell'Aio, et del Padre. Ciò riusciva insolito alla Natione, che placida, e lenta in ogni sua operatione
aborrisce la prontezza, e paventa del troppo fuoco: sgomentato ne
rimaneva il Padre, ch'educato egli pure con forme consentanee alla
posatezza di Casa d'Austria, dubitava, che questo Figlio, terzo genito,
rinovasse con suoi Fratelli le memorie dell'Imperatore Mattias, e per
il troppo ardire scompigliasse la quiete della Fratellanza; di modo,
che per raffrenarlo si valsero di questo mezzo. Gli posero al fianco
la gente più idiota, et ottusa della Corte, onde non havendo chi
gl'imprimesse nulla di Nobile, e d'ellevato, rimanendo sopito il suo
spirito dall'educatione d'huomini lenti, andava a poco a poco fiaccandosi quell'ardore, che non trovando alimento nell'educatione, non
poteva né meno inoltrarsi con augumento di forza, per il vigore della
Natura. Tra questi vi posero un Gesuita, che lo amaestrò nelle
scienze, e lo resse nella conscienza. Questo si vestì di Pietà, e Religione, per farsi arbitro della di lui volontà; et egli non degenerando
dalla sincerità degl'Avi, per il zelo della medesima, se gli rese per
tutto il corso di sua vita obediente; onde direttosi sempre con il documento di tal Consigliere, che gl'insinuava esser d'huopo per assicurare all'anima la Beatitudine in Cielo, appoggiare all'arbitrio de'
Ministri il peso della Corona; altrimenti di essa dover egli renderne
conto strettissimo al Sovrano Giudice, onde per sgravarsene ridusse
all'auttorità degl'altri il maneggio della Monarchia; mentre fatto
sempre pavido, e vacillante dalla protesta di sì horrenda sentenza, mai
ardì di far passo, che promovesse risolutione, né formar parola,
ch'articolasse difinitiva sentenza. Sino a tanto, che visse Portia non
hebbe a schifo il rappresentare nel mondo la sola imobile, et inane
immagine del Prencipato; agl'esteri Ministri negl'affari più gravi
rispondeva, che si sarebbe consigliato con Portia suo primo Ministro;
doppo che mancò questo Prencipe, tutti crederono, che dovesse
sciogliersi l'Imperatore da' legami, che sino all'hora l'havevano
accinto; ma il Cuore, ch'è la prima ruota, che move le nostre attioni,
fatto geloso della propria conscienza, e temendo nell'operare da Gran
Prencipe, di danneggiare al sommo l'interesse dell'anima; altra tramontana non hebbe, ch'il dirriggersi con quelle stesse massime, che
nella di lui Pueritia, come fondamentali della di lui salvezza le furono,
o con sciochezza, o con malitia impresse; di modo, che se bene mancò
 quel Ministro d'auttorittà, et ch'al di lui posto, soggetto eguale
sollevato non fosse, non ostante però mai hebbe campo il Prencipe di
produr attioni compagne alla propria Grandezza; così che ridotto
all'età d'anni trenta sei, che fu per appunto quel limite, ove era
giunto all'hor, ch'io arrivai in Vienna, per risciedere Ambasciatore
per Vostra Serenità, ritrovai veramente, che la Corte era stata tale, quale
fu per lo passato descritta, et governata, se non dalle stesse persone,
almeno dalle medesime massime.</p>
<p>Teneva il primo posto Locovitz Prencipe dell'Imperio, che
doppo haver contrastato con gl'Emoli, e fabricate per quanto veniva
detto, con insidie al Prencipe d'Ausperg, le disgratie, era finalmente
giunto al grado di Maggiordomo Maggiore di Corte. Quando io colà
giunsi declinava a gran passi la di lui Fortuna. L'essersi opposto al
Matrimonio di Claudia, et alla mossa d'Armi, che fece Cesare contro
Francesi, furono gl'impulsi della di lui rovina. Pretese, che non
dovesse Cesare accopiarsi con la Cugina Arciduchessa, per varie ragioni Politiche, in oltre delle quali anco addusse altre accuse, che
già militorono contro la Madre Arciduchessa Anna, che non convien
riferire, onde scopertosi soverchiamente libero, e mordace, s'espose
anco al di lei implacabile sdegno. Dall'altro canto li Spagnuoli,
ch'hanno sempre, con gl'artificii, e con gli contanti dirretta la volontà
de' Ministri in Alemagna, conoscendo nel Locovitz spiriti sollevati,
oltre il limite delle loro industrie, non potendolo domare l'abbatterono. Doppo il viaggio d'Egra dichiaritosi lo Spinola di non voler
più negotiare con lui, perché havesse mancato di rifferire a Cesare
il sincero delle propositioni; con bontà vi condescese l'Imperatore,
dandogli per compagno l'Occher; onde ambi uniti ascoltavano, et
rifferivano de' Ministri più gravi i progetti; finalmente l'auttorità,
che non admette compagni, scacciò dalla seggia Locovitz, la di cui
prosperità andava languendo, e vi ripose l'Occher. Al primo altro
ornamento non restava, che quello d'essere Maggiordomo Maggiore
di Corte, et fu di questo pure spogliato, all'hor che giunta a Vienna
l'Arciduchessa Anna Madre della sposa Imperatrice, benché apparissero riconciliati insieme per li passati disgusti; ad ogni modo, non
rimostrando il Locovitz quell'ossequio, che conveniva, non assignandogli in Corte un posto di Truxes per un suo del Tirolo, risvegliò
nell'animo di quell'Altezza più che mai arditi li disgusti: onde piegò
con il Ministro Cattolico, per assodar machine, che dovessero
 abbaterlo dal posto, e dargli per vinta la volontà dell'Imperatore,
che con gl'artificii scambievoli erano per domarla a lor modo. Posorono
però con tale industria li loro artificii, che doppo tre soli mesi furono
capaci di tracollarlo nella disgratia, et di produrlo alla vista del
mondo, per Ministro infedele di quel Sovrano, che di tanti beneficii
nello spatio di poco tempo lo haveva ricolmato, et insignito.</p>
<p>Le di lui accuse furono d'aver tenuta secreta corrispondenza con
li Francesi; che si havesse lasciato corrompere dalla forza dell'Oro;
et di più che guidato dall'ambitione sperando di sollevarsi a posti
più ellevati, e supperiori al proprio grado, con il Matrimonio della
Figlia di Neuburg, procurato havesse l'eccidio della Sposa col Veleno;
fu però detto ch'ad arte venisse divulgata tal voce, perché conoscendo la Madre il grave fallo, d'haver data in Isposa a Leopoldo la
Figlia corrotta di mal d'Etisia, cercasse coprirlo, con accusare il
Ministro, d'essere stato auttore di grave indispositione; onde imprigionato il Segretario, fabro delle supposte sceleratezze; mentre
Locovitz mai imprimeva carrattere, dal quale si potesse deddurre
colpa in lui; ma per le sole mani di questo teneva d'ogni negotio il
filo della corrispondenza; a limite più severo non si poté inasprire
l'animo dell'Imperatore, per la suggestione degl'Emoli, che di annuntiare al Prencipe per diffinitiva sentenza l'essilio dalla Corte, con lo
spoglio intiero di tutti gl'honori.</p>
<p>Doicento milla Fiorini, che furono ritrovati nel di lui Domicilio,
con tutte le scritture appartenenti al Governo furono trasportate nel
Regal Palaggio; egli di tanti dipendenti, come d'ordinario succede, a
chi perde favorevole l'aspetto della Fortuna, non hebbe chi lo seguisse, ch'il solo Cuoco, et il Pazzo. Con le perdute grandezze, e
con la riputatione lesa di molto, si ricondusse a' proprii stati; essempio infelice dell'influenze maligne della Corte, et delle perfide congiure
de' Cortigiani.</p>
<p>Gran forza fu necessaria per indurre l'Imperatore inclinato agl'atti della
Clemenza, a togliersi dal fianco un Ministro, che gl'haveva reso essentiale servitio, nell'essaltatione di sua persona all'Imperio; et se dimostrò aversione, per quanto vien detto, nel ratificare
 la sentenza contro Ribelli Kzerin, Frangipani, e Nadasti, dicendo,
che s'il fallo loro fosse stato solo contro di sua persona, et non della
Christiana Republica, immuni sarebbero stati dal castigo; e facile il
deddurre quanta aversione provasse nel inferir macchia d'infamia
ad un Ministro, che fu da lui amato, et che, per quanto dicevasi, non
haveva ombra di colpa, dedducendosi ciò dal non essere mai stato
convinto il di lui Segretario, quale doppo un anno, et mezo di prigionia fu
rimesso alla primiera libertà. Se l'alteriggia, o la speranza fondata
sopra la Clemenza del Prencipe non havessero nell'animo di questo
Ministro combatutto in tale occasione, haverebbe al certo riparata
la sua caduta; mentre un atto d'humiliatione lo haverebbe rimesso
alla gratia primiera; et di ciò lo assicurò l'Imperatrice Eleonora,
che lo fiancheggiava; ma egli non so da quali stimoli spronato, rifiutò
il chieder perdono ad altri ch'a Dio, e proruppe dicendo, ch'a conditione peggiore non poteva esser riddotto, ch'ad havere il Capo
tronco per commando di Cesare. Questa Catastrofe di disgratie cadute
sopra la persona d'un così riputato Ministro, fece a molti altri spavento,
conoscendo quanta forza havevano presso l'Imperatore l'imputationi,
e l'accuse, et era cosa nota, che la ricreatione dell'Imperatore
dipendeva da una piciola assemblea, che pria del riposo era formata
dalla Moglie, dalla Madre, e dal Maggiordomo di questa Conte Ferrari,
alla quale producevansi bene spesso discorsi delle cose correnti, e
sopra le attioni de' Ministri; Sua Maestà è di genio curioso, lege, et ode
volontieri le cose più minute; onde li di lui più intimi altro studio
non tengono, che di dilettarlo con il raguaglio degl'accidenti più vulgari; con tale forma facile è l'imprimergli nella mente li pregiuditii
degl'uni, e degl'altri secondo de' proprii affetti.</p>
<p>In queste sessioni veniva per lo più discorso del Tesoriere, o sia
Pressidente della Camera; perché amministratore del contante, che
è la Calamità universale del Cuore humano, ad ogn'uno pareva,
ch'apropriandosi le richezze del Prencipe detrahesse essentiale portione alle loro fortune; onde essageravasi spesso all'Imperatore per
abbatterlo dal posto, gl'eccessivi dispendii della Moglie, e le pompose di lei comparse; ciò feriva nello stesso tempo il Cuore all'Imperatrice, che non ostante, che fosse di genio Virile, e d'animo
 Grande, per quanto compariva dalle sue attioni; cadeva però soggetta
alla vanità, diffetto delle Femine, con il dubbio, che il preggio della
pomposità de' Vestiti, e della richezza degl'adobbi, più ch'in lei,
nella Moglie del Pressidente si dimostrasse; onde fatta bene spesso
sdegnosa si dichiarì insultata da discorsi della medesima; et indusse
l'Imperatore a tale atto di debolezza, che fece comminargli l'essilio,
ogni qualvolta della Consorte mai più parlasse; di tale modo, che
stimolato l'Imperatore da tali impressi era per far cadere con tale
suggestione il Pressidente ancora; ogni qual volta imbarazzato il suo
spirito nelle urgenze della Guerra, e nel bisogno de' contanti non fosse
stato in necessità di soffrire gli stimoli, ch'accuti egli teneva, tanto
per le suggestioni de' Corteggiani, quanto per molte altre dell'universale, che biasma veramente l'interessato procedere di quel Ministro.</p>
<p>A violenza maggiore si sarebbe inoltrata la risolutione dell'Imperatore, ogni qualvolta con Figlio Maschio havesse potuto l'Imperatrice, et Arciduchessa Madre stabilirsi l'auttorità, et imbrigliarsi
l'affetto del Marito; ma fluttuando fra le speranze, et il timore per le
gravidanze sollecite, et per l'indispositione dell'Etisia, ch'andava
avanzando, a più determinato passo non fu possibile di spingere l'Imperatore; di modo, che d'altro non fu intimorita la Corte, che da un
vano strepito, ch'annuntiò la rifforma di varii soggetti più riguardevoli; e ben presto svanirono le speranze di molti, che fabricavano
sopra i timori degl'altri. Fra tanto notabilmente indebolitasi la
natura della Sposa, con produr Parti alla luce, andava con il progresso
del male languendo, e per domestici dispareri con la Madre inquietandosi la tranquillità del proprio suo Domicilio; perché, è curioso da
sapersi, che se bene rassembrava in apparenza, ch'una sola volontà
dirrigesse li Cuori delle medesime; ad ogni modo, chi nell'interno
della Corte s'inoltrò, conobbe, che bene spesso fra più congionti di
sangue è maggiormente dispari il genio, et aliena l'inclinatione; cosa
che chiaramente apparve negl'ultimi mesi di vita dell'Imperatrice,
mentre necessitata a guardare il letto, già mai non era visitata dalla
Madre, che per sodisfare all'apparenza, non portandovisi, se non
in tempo, che nella propria stanza non fosse visitata dall'Imperatrice Vedova; nelle quali congionture dalla scarsezza de' discorsi,
et asprezza di risposte, ben si rillevano essere fra d'esse mottivi
d'accerbi disgusti. Volsero alcuni, che si lagnasse la Figlia d'essere stata pregiudicata nella salute da quei rimedii, de' quali si
 serviva la Genitrice; che inclinata al sommo alle spargiriche, accopiando assieme varie esperienze, che gl'erano state date da curiosi dell'Arte, e fra gl'altri dal Borri, pareva a lei di poter estinguere quel male, che per quanto viene detto, hebbe dalla nascita le
sue radici. Tutti gli sforzi della Medicina non furono sufficienti a
toglierla dai pericoli della vita, al quale già mai credé lei di restar
soggetta, se non pochi giorni prima del suo morire. L'assisté continuamente l'Imperatore per lo spatio di tre mesi, che durò l'indispositione, con affetto veramente cordiale; né mai si tolse dal letto, se
non poche hore prima del di lei morire, per non arreccargli disgusto;
ancorché gli venisse prognosticato il pericolo dell'infettione; negl'ultimi momenti della vita fu con infelicità veramente grande, da tutti
abbandonata; et è cosa miserabile l'intendere, ch'una Imperatrice
del mondo morisse senza havere, chi la soccorresse del braccio nell'
estremo periodo, o di beneditione nell'esalare dell'anima. Fosse
negligenza, od Arte del suo Confessore, perché altri, che lui non
s'inoltrasse alla custodia di lei, s'indusse nell'ultima notte ad esser
solo nella stanza, ove non interveniva, ch'il Medico, e per accidente
lo speciale, con qualche serva. Stando essa in Agonia, dimandando il
Confessore al Medico se poteva celebrare, doppo varii dubbii s'accinse
al Sagrifitio; alla metà del quale sopragiunta da convulsione mortale
convenne miserabilmente senza altra assistenza, che quella invisibile
di Dio, e degl'Angeli spirar l'Anima al Cielo. Morì: Prencipessa
veramente arichita di dotti riguardevoli di Corpo, et Animo; Inclinata
alla Musica, all'Architettura, alla Pompa; fu accusata di vanità per
haversi dimostrata sdegnosa, per cause legieri, con gl'inferiori;
d'asprezza nel tratto, mentre più tosto minaciava con le proteste, che
blandire con le promesse; et d'impacienza perché un giorno della
sua indispositione, non essendo così pronto il Marito a ritornare da
certa Funtione sacra, espose il Capo fuori della Finestra all'intemperie dell'aria; per lo che ripresa dalla Madre, e consigliata dall'
Imperatrice Vedova, ad essimersi dal pregiuditio, ch'inferir gli poteva
la staggione severa del Verno, rispondesse, che poco a lei importava
il vivere; e che di già per li sponsali di Cesare era preparata la
Figlia di Neuburg. Diresse con grand'arte, secondo il proprio genio
 quello del Marito, e l'haverebbe tolto senza dubio da' laci di tante
frodi, e dalla noia d'antichi usi, rifformando li Ministri, e la Corte, con
assumer in sé l'intera auttorità del commando; ogni qual volta fosse
più largamente vissuta. Tale perdita non apparve tanto sensibile
all'Imperatore, quanto s'era supposto, o perché accostumato si fosse
alla disgratia di perder le Mogli; mentre haveva già pianta la Margherita; o pure, perché veramente conoscesse di restar sottrato da
un legame, che quasi sino al grado della schiavitù lo teneva avvinto.
Mostrò però dolore, ma non soverchio, e ricevuto l'aviso dello
spirar della sposa, chiamò a sé li Consiglieri di Stato, partecipandogli il mottivo delle proprie disgratie, e gli commise di consultare il
luogo opportuno per diportarsi, sino a tanto, che si celebrassero l'essequie all'anima, e si preparassero al Corpo i Funerali più suntuosi;
così che ritirratisi a breve consulta, rientrorno nella stanza, e considerorno all'Imperatore, che sì come pareva ad essi molto necessario,
che sua Maestà si togliesse dal Palaggio, per levarsi da un oggetto così
funesto; così per loro humile sentimento crederebbero molto opportuno, per la vicinanza, et amenità del sito, salubrità dell'Aria, che la
Maestà Sua a San Vito si portasse, Luogo pochi miglia dall'Imperiale
Città discosto.</p>
<p>Reciso dalla falce di morte il più bel Fiore, ch'adornasse l'Imperio, et fatto Vedovo il Letto Cesareo, cercò ogn'uno di ripararne
la perdita, con produrre a' nuovi Himenei le Prencipesse più cospicue
d'Europa. Qui si divisero gl'affetti secondo gl'interessi. L'Imperatrice Vedova, che s'era adottrinata dal passato essempio, di non impegnarsi, con dichiarire favorevole il proprio genio in avantaggio più
dell'una, che dell'altra, mentre, che doppo la morte dell'Austriaca,
facendosi parteggiana di quella d'hoggi, cioè di Neuburg, hebbe
nella Regenza della defonta mottivi di sospettare, e di temere, onde
fatta scaltra nel prevedere gl'inciampi, e forse conoscendo, che non
tanto, quanto haverebbe voluto fossero per riuscire accreditate le
raccommandationi di lei in questa materia, mai ardì di produrre altri
concetti, se non che havendo essa conoscenza debole delle Principesse
proposte, non teneva fondamento sufficiente per proggettarle a
 Cesarei Sponsali; ma quella, che fosse trascielta da Sua Maestà,
sarebbe stata ancora da essa abbracciata come Nuora Prediletta, e stimata
come Imperatrice Regnante. Di tempo in tempo però dichiaravasi a
favore di quella di Neoburg, dicendo essere stata da lei al Sacro
Fonte tenuta; et in contrasegno di ciò portare il nome di Leonora;
poi discendeva a celebrare le conditioni del di lei Padre, che haveva
conosciuto al di lei incoronamento a Ratisbona, comendandolo, ch'egli
tenesse assai del tratto, e delle somiglianze dell'Imperatore di lei
Marito. Lo Spagnuolo, che non deviando dalle massime antiche della
Corona, voleva espeller dal fianco di Cesare qual si sia Prencipe;
haverebbe adherito volontieri alla Danese, et in questo cercava
d'attrahere li suoi più partiali, o con la Calamita dell'interesse,
o con quella della Politica. Consideravagli, che se li Sponsali fossero
caduti a favore della Prencipessa di Neuburg, il Padre Duca, Prencipe
riputato di grande ingegno haverebbe secondo i suoi affetti, dirretta
la volontà dell'Imperatore; e con la Figliolanza numerosa privo di
beni di Fortuna, per esser stato prodigo dei Tesori, sperando d'aquistare con essi la Corona di Polonia; haverebbe assorbito quel Fonte,
ch'abbevera tanti Ministri, et satolla tante Famiglie; onde molti
adherivano al di lui parere; e veramente nel terzo Matrimonio di
Ferdinando III considerando Castel Rodrigo, che la Prencipessa di
Mantova, hoggi Imperatrice Eleonora Vedova, non haveva Prencipi da
tirar seco per produr figura in Corte; e che potessero dar gelosia alla
dispotica auttorità, che Spagnuoli s'assumono; valse questo riguardo
ad inalzarla al Trono Imperiale; portavano altri la Prencipessa di
Baden; e Capo di questi era il Padre Emerico Capuccino, sperando con questo Partito d'avantaggiare la sua fortuna, et i suoi adherenti; ma veramente in questo incontro volle Cesare, che dipendesse la risolutione dal suo puro, e mero beneplacito; bensì permettendo il voto consultivo ad ogn'uno de' proprii Consiglieri, ma senza
admettere al deliberativo altro, che la sua volontà; così andò protrahendo lo spatio di varii mesi, senza dar altro mottivo agl'interessati,
e curiosi, che quello di congetturare, e pressaggire, mà con incertezza
 il futuro. Finalmente uscì la voce, che havesse il Signor Iddio, più,
che li mezi humani destinata all'honor di sposalitio così insigne la Prencipessa di Neoburg. Più d'ogn'uno parve, che ne giubilasse l'Imperatrice, sperando d'havere per adherente il Padre, e non segregata da'
di lei riguardi la Figlia; mortificato ne rimase lo Spagnuolo, et de'
Ministri, fra gl'altri, il Pressidente della Camera, che per essere la
Figlia del Re Danese Cugina della propria Moglie, ch'è nata dell'Illustre Famiglia d'Olstein, sperava con inalzarla al Trono, di stabilire
per sé, e per li suoi Figli a' di lei piedi la propria Fortuna; ma conoscendo inevitabile il decretto, ogn'uno cercò d'addrizzare le proprie
misure, per veder di farsi partiale quel Nume, che havevano offeso
con le riffiute; e perciò chiamato dall'Imperatore il Consiglio, perché
maturasse l'opportunità del sito, ove celebrar dovesse gl'Himenei, fu
decrettato, che la Città di Passau sarebbe stato luogo opportuno;
onde nella staggione più horrida del Verno vi si portò, senza li
riguardi al sommo Politici, che per conferirsi in quel luogo, dovesse
affidarsi a calcare il Terreno soggetto all'Elettor di Baviera, infesto a
Cesare per la neutralità, e quasi offeso per non essersi da Sua Maestà
trascielta per sposa la di lui Figlia. Poco lungi da quella Città in
un Castello del Pressidente, si viddero la prima volta li sposi, nel
qual soggiorno furono con tanta magnificenza accolti, soffrendo con
le sue particolari Fortune il peso di tanta pompa, che ogn'uno haverebbe creduto insofferibile ad un privato, ogni qual volta non fosse
stato, come era il Pressidente aministrattore dell'Imperiali rendite.
L'Imperatrice Eleonora vogliosa di formar sopra questa nuova matteria le sue figure, mi diceva in atto di confidenza, che sino a tanto, che
non si scoprisse di qual talento, e genio fosse la sposa, potevasi difficilmente congetturare le cose avenire. Ma in tutti quelli, che bramavano le novità, languirono le speranze, all'hor, che si vidde comparir
in Vienna la Regnante, di spiriti così tranquilli, d'animo così diretto, e
genio così languido, che fu decretato, che sì come haveva l'Imperatore
nudrito l'arbitrio nella dispositione de' Ministri, et adulto nell'auttorità
de' medesimi, così ancora doveva sino agl'ultimi giorni andar progredendo, et apprendosi poco l'addito alla speranza di veder al fianco
di Cesare il Prencipe Duca di Neoburg, hoggi dall'urgenze della
 guerra necessitato ad assistere a' proprii stati, e sperando quelli,
ch'aborriscono la di lui venuta, che l'età in fine l'habbia presto da
togliere, e dalla Corte, e dal mondo, congetturano poca variatione al
grado in cui sono costituti gl'affari, et intrichi della Corte.</p>
<p>Ma perché non rassembri all'Eccellentissimo Senato, ch'habbi smarito il
sentiere, che mi dovrebbe condurre alla meta delle più saggie osservationi, essendomi distratto negl'intrichi particolari della Famiglia di Cesare, quantunque da più saggi scrittori non sii stato tralasciato di accennare l'osservationi più familiari di Cesari trasandati;
dalla qual narrativa al vivo si comprende il genio, la facilità de' Prencipi, che se bene adhorni di Scetro, e di Manto, ad ogni modo non lasciano d'essere huomini soggetti, come gl'altri alle proprie passioni.
Non per questo tralascierò di narrar ciò, che vagli ad illustrare, per
quanto sii possibile la Relatione di quelle cose, che servino a far apparire il più nascosto interesse di Stato, e la più fina politica; perciò
mi riddurrò un passo a dietro; dicendo, che dirrettore degl'esserciti si ritrovava il General Sushe, quando io giunsi a Vienna; il credito, e l'applauso di questo Capitano era fomentato dal solo preciso
interesse degli Spagnuoli, che non potendo a loro piacere maneggiare la volontà di Montecucoli, havevano di tal modo operato, ch'insignito del Commando rimase. Era dell'anno 1674, quando unite le
forze tutte minacciavano precipitoso il colpo alla Fortuna de' Francesi.</p>
<p>Teniva Cesare sotto le proprie insegne arrolati più di trentamila combattenti; Spagnuoli sotto di loro ne numeravano diecimila, e quelli degli
Olandesi sino a quarantamila ascendevano, per quanto ne publicò la fama. Credevano Spagnuoli d'indurre il Sushe a passare la Mosa, e condursi
in Fiandra, perché o s'internasse con l'unione degl'Esserciti aleati
la Francia, o pure riparasse le Piazze di Fiandra dalle minacciate
invasioni; ma renitente il Sushe di far passo consentiente al loro
genio, mentre gl'era stato prescritto di non dover oltrapassare con
le sue truppe il limite del Fiume Mosa, protrahendo fra dubbii, e consultationi il tempo, et incorragendolo Spagnuoli con le blanditie, con
le speranze, e con li donni, lo indussero a trasportare di là dal Fiume
l'Essercito, e passare armato a' Confini della Fiandra da' Francesi posseduta. L'inoltrarsi con tale passo fu apprir l'addito a quella famosa
battaglia, che per essere sequita nelle vicinanze di Scenef Terra
 ignobile, con un così famoso incontro per i secoli avenire rimase di
notabil memoria insignita.</p>
<p>Di essa non m'accingo a descrivere le particolarità; solo dirò
ch'all'estremo periglio furono indotte l'armi degli Aleati, e se il
valor de' Cesarei non sosteneva l'impeto della Zuffa, non meno, che
s'il Generale non fosse stato aveduto nel stabilire una Batteria sopra
eminente sito a danno degl'inimici, periva quasi intieramente lo
sforzo dell'Armi. Del Sushe si lagnorono prima li Spagnuoli per
essersi troppo avanzato; et è rimarcabile, che quelli, che l'havevano stimolato a violar le commissioni del proprio Sovrano, furono
con intavolar tale punto li principali mottori della di lui disgratia.
Gl'Olandesi per essere stati con quel cimento esposti al bersaglio di
loro esserciti essageravano altamente, e l'Imperatore era essacerbato, perché havesse con simile procedura arbitrato negl'ordini,
che gl'erano stati impartiti; di tale maniera, che perseguitato dagl'Aleati,
e non sostenuto da' proprii, convenne soggiacere al biasmo,
alle detrattioni, e forse soggetto alla Giustitia, per discolparsi de' falli,
che gl'erano imputati. Continuò però nel maneggio dell'Armi sino a
tanto, che chiamato il Montecucoli dall'urgenza delle cose, andò
l'anno sussequente ad imbrandire la spada per diffesa di Cesare, e
dell'Imperio. Venne poi alla Corte il Sushe, e fabricandosi l'inocenza
sopra la soverchia bontà del Sovrano; immediate giunto alla Corte,
ardì comparir nell'Anticamera, et all'Imperatore ricercò l'Audienza,
del che fattone consapevole la Maestà Sua, gli fece intendere di doversi
ritirrare alla propria habitatione, ove soggiornando lo spatio di varii
mesi ritornò finalmente al solito suo primiero impiego in Corte,
ch'è di Segretario di Stato. È questo Capitano ridotto a' giorno
d'hoggi in estrema decrepità, non ostante sarebbe continuato nel
commando per la robustezza, in cui si ritrova di salute, ogni qual
volta dal Prencipe non ne fosse stato rimosso. Doti particolari
non ha di Corpo, mentre essendo di piciola statura, et di fiacco
parlare, pare più tosto nato per ogn'altra cosa, che per gl'Esserciti.
Alcuni vogliono, che li di lui natali siano stati nobilitati dalle di
lui attioni, benché egli vanti d'essere di schiata Nobile; La Patria
sua è la Rocella, fece le sue fortune doppo arrollatosi alle Insegne
Imperiali, e s'aquistò la riputatione nell'ultime Guerre in Ungheria,
e principalmente nella Battaglia al Rab, ove con bravura diresse
le squadre, ch'obedivano al di lui commando. Passò all'Armata
 Montecucoli, e fatto aveduto dagl'altrui sinistri, non volse cimentarsi
ad oltrapassare quel limite, che da' Spagnuoli sarebbe stato desiderato;
portò lo sforzo della guerra nella Svevia, e mostrò di voler riparar
l'Imperio dall'invasioni. Stete a fronte a Turena nelle vicinanze
d'Offemburg, e doppo quella giornata, nella quale alla Francia mancò,
se non il primo Capitano, almeno quello ch'ad altri non era inferiore,
fece ripassare di là dal Reno gl'inimici, e benché giungesse Condé a
cercar di cogliere sopra d'esso vantaggi, si vantò ad ogni modo
d'haverlo costretto alla ritirrata in Alsatia, e piantogli un forte di
sotto Spira, con un Ponte, per il quale poteva a beneplacito far passar le militie.</p>
<p>Tutti questi servitii non valsero a rendere Montecucoli essente
dalle censure di Corte. Publicavano, che la morte di Turena, era colpo
fattale del Cielo non contrasegno di militare bravura; che l'espulsione
dalla Svevia de' Francesi non era conseguitata d'alcun vantaggio; e
che la presa d'Agnò, debole Castello, non era stata degna conquista
di tanti Esserciti. L'accusorno di lento, soverchiamente aveduto, et
incapace d'approffittare. Il Consiglio di Guerra, al quale egli stando
in Vienna presside, e dirrigge, secondo il proprio credito, essendo lontano voleva instruirlo, et correggierlo, di tale maniera, che sdegnando
egli il commando, accompagnato da tanti rimproveri, e detrattioni,
richiesta all'Imperatore la permissione, se ne ritornò alla Corte con
prosperità di salute, di molto ineguale al peso degl'anni, et a quello
delle sofferte fattiche. Dissimulò il disgusto, celebrò i riportati avantaggi, e non specificò il proprio volere in ordine alla nuova intrapresa
dell'armi. È Montecucoli d'aspetto illare, di grande statura, adotrinato
delle scienze, et curioso di quel più, che possa esser degno d'un
talento sublime. Parla con eruditione, e con l'ornamento delle Muse
s'apprì il varco alla gratia dell'Arciduca Leopoldo, che lo apprezzava
di molto. S'espose all'Arte militare sotto la condotta del Montecucoli
suo Zio, che militava in Germania, e successivamente del Picolomini, nella quale graduatamente andò salendo, sino a che giunto ad
età avanzata, otenne il Consiglierato di Stato, la Pressidenza di Guerra,
il Marescialato di Campo Generale, il Toson d'Oro, et il Governo di
Giavarino, et Comora. Aquistò la sua grande riputatione al Rab, ove
con molto valore mise in rotta gl'inimici, abenché da molti fosse più
 tosto considerata quella Vittoria per opera della bravura de' Francesi,
che degl'Alemani. Del resto l'accusano di lentezza nell'essercitio
dell'armi; d'essere troppo geloso dell'aquistata fortuna, e quel ch'è
peggio resa mercenaria la militia con la vendita delle Cariche, con la
ricompensa degl'impieghi. Pochi anni sono, ch'egli ha accresciuto
consideratamente i beni di Fortuna; quali riguarda con partialissimo
affetto, e pare che del solo godimento de' medesimi si diletti, hora che
vede per sé infruttuoso l'essercitio dell'armi, come miniera infeconda,
che non gli produce quel premio, e quella ricompensa, sopra della
quale s'haveva prefisso le maggiori speranze d'elevatezza, e con haver
declinato dalla sua obligatione nel castigare la publica, e nota rilassatezza degl'Officiali, essersi reso soggetto alla dilinquenza di medesimi. La poca diligenza dimostrata nell'educare il Figlio, al quale non
h'apperto l'addito, con le scienze, e con l'arti agl'avanzamenti di
gloria, a' quali ha egli fatto conoscere, ch'aspirava, gli rende biasmo;
da che tutto il discapito di sua persona è invalso, et al mio tempo la
di lui Fortuna vacillava di molto. La Pressidenza di Guerra, che porta
seco la dispensa di tanti favori, non admetterebbe appresso Cesare
Consigliere più fondato di lui, e pure di molti Reggimenti è stato
disposto, senza che mai a favor de' soggetti da lui prodotti ne sia
stato pur uno trascielto. Strano rassembra a molti, et agl'Esteri
in particolare, che di Capitano di tanto grido Cesare non si prevaglia,
e cogl'ornamenti del Principato non l'habbia allettato a sofferire
gli incommodi della Guerra; anzi in vece di questo habbia trascielto il
Duca di Lorena, per quanto portò la fama d'esperienza più che
moderata.</p>
<p>È questo Prencipe per quanto mi fu rifferto di Corpo grave,
d'animo dolce, moderato nelle passioni. Con l'universale mantiene
grado conveniente alla Maestà del suo essere, et alla gravità del suo
impiego, ma con pochi altri suoi domestici dicade di molto dalla conditione di Prencipe, quasi rendendosi non solo eguale, ma forse inferiore, rimettendo ad essi il proprio arbitrio nella deliberatione delle più
cose gravi. Questi, che lo dirrigono sono il Marchese di Grana, il Conte
Taf, Mansfelt, et il Savagnach, di Natione Francese; soggetti tutti de'
quali poco bene giudica il mondo, fuor che del primo da alcuni, ma
non dall'universale considerato savio, et prudente. Da ciò nasce, che
 molti invidiando alla Fortuna di questi, formano nell'Armata un contrario Partito, e gl'Italiani in particolare, uniti con altri della Natione
Tedesca insinuano varietà d'affetti, e discrepanze di volontadi. L'irresoluta auttorità di quel Prencipe fomenta le trasgressioni, et alimenta la militare licenza di tal modo, che delle delinquenze non si fa perquisitione, et in consequenza in vece di correggerle si multiplicano.
Non ostante però stava ben appoggiato alla gratia dell'Imperatrice
Vedova, et a quella dell'Imperatore con dissegno, ch'il di lui Matrimonio con la Regina potesse havere in fine una volta effetto, e che
redintegrato nel possesso de' proprii stati, con una insigne Vittoria, o
con solenne pace s'havesse potuto rendere degno dell'affinità del
Imperiale retaggio.</p>
<p>Ma doppo d'haver discorso delle cose familiari, e de' militari
soggetti, è ben conveniente di passare a far rifflesso alla dirrettione politica, che d'ordinario suole essere l'anima del Governo;
e questa rassembrerà al certo insolita, ogni qualvolta io rappresenti l'osservationi mie fatte nel tempo dell'Ambasciata. Si dirrigge Cesare nelle cose universali della Politica con un Consiglio,
ch'è chiamato di Stato. Di questo si fa un dessunto d' alcuni soggetti
più qualificati, che si chiama il Consiglio della conferenza. Al mio
tempo era in numero di pochi ristretto; poi s'allargò con l'introduttione di molti, parte inclusi dall'auttorità dell'Arciduchessa, et
Imperatrice deffonta, altri dalla necessità, e dal bisogno per l'urgenze
della Guerra; et in fine qualche altro per certa instigatione continuata, di modo, che parve sforzato l'Imperatore ad aggreggare quelli,
a' quali non inclinava. Sforzemburg, Locovitz, Montecucoli, et l'Occher con Lamberg presidievano a questo Consiglio; poi vi fu aggiunto
Nostiz, e Kinisech, per haversi le di loro Mogli insinuato nella gratia
dell'Arciduchessa, et Imperatrice; Dietristain per esser salito al grado
di Camerier Maggiore, et in fine Martiniz v'hebbe l'addito, perché
lungo tempo stando con la pretensione di tale mercede, convenne
Cesare, più tosto per togliersi dall'orecchio l'istanze sollevarlo, che
per inclinatione precisa di genio. Questi della Guera, e della Pace
deliberano, a' quali l'Imperatore rapporta la propria volontà, et si ponno
dire arbitri de' più importanti decretti. Gl'uni secondano l'opinioni
degl'altri, secondo li loro spetiali impieghi; perché l'Occher è Cancelliere di Corte, et ha la singolare direttione del Tirolo, né ad esso
alcuno opponerebbe nelle di lui proposte; Montecucoli nelle cose di
 Guerra; Kinisech in quelle d'Imperio; Nostiz nelle appartenenti alla
Moravia, e Martiniz di quelle della Boemia tengono particolare maneggio.</p>
<p>Dell'Occher, che pare il più qualificato per la gratia di Cesare,
per l'appertura, che tiene sovente di essere all'orecchio di Sua Maestà,
e per la funtione, ch'incombe di negotiar con Ministri de' Prencipi,
molto potrei dire, così per quello, ch'ho pratticato, come per il più,
che publicò la fama di lui nel tempo del mio Ministerio. Restringendomi però al più preciso, dico; che egli più d'ogn'altro gode la
gratia del Prencipe, dispone de' favori più scielti, auttoriza il grado
suo con speciosi favori, che gli vengono conferiti, anco in matterie
di messe non competente alla propria, mentre la sua intercessione nel
disporre di Cariche militari ha havuto quella forza, della quale sono
stati mancanti l'auttorità, et il credito di Montecucoli. Austera porta
la fisonomia, rozo il tratto, e lento rappresenta il motto. Dall'esterno
sembiante ben si comprende, che da schiata nobile non è uscito, e da'
suoi discorsi facile è il conoscere, ch'egli s'è adottrinato nelle scole,
non nelle Corti. Vantasi, ch'il forte del suo ingegno prevaglia più
nella prattica delle leggi, che nel maneggio della Politica; e confessò
a me stesso, che per lo spatio d'anni, et d'anni continui ha sofferto
rimorso nel maneggiare affari di stato; mentre già mai se ne era
istrutto. Li suoi concetti non esprimono, che retta intentione; dimostra
con il mezo di essi di bramare la pace, et di non haver cosa più premurosa al cuore, ch'il bene della Christianità. Se i sentimenti dell'animo
eguali fossero alle espressioni della voce, meriterebbe veramente lodi
immortali, ma diversa è l'interpretatione, che gli vien resa, dall'haversi scoperto instabile nell'opinioni, facile nel condescendere alle
compiacenze de' Spagnuoli, et all'istanze de' più privati; per lo che
m'è stato ratificato, et io stesso ho compreso, che lo splendore dell'
oro è accetto all'occhio di quel Ministro, e che le borse de' contanti
somministratele da varii Signori, per ottener tittoli, e posti non hanno
havuto forza d'instupidirlo. Oltre di che grave macchia impresse nella
di lui fede la voce, che fu quasi publicata in Vienna, che nell'ora,
ch'egli era all'Imperial Congresso, la di lui moglie introducesse nel
Gabinetto suo un Giovane Francese, dandogli opportunità in tale
forma di rilevare i secreti intieri, e più intimi del Governo; divulgatione, che quasi tracollò intieramente la sua Fortuna, e se ciò fosse
accaduto appresso di Prencipe meno irresoluto di Cesare, senza dubbio
 rimaneva recisa con la sorte forse la di lui vita; ma appresso Cesare
ogni accusa riesce senza liquidatione di fatto, ogni fatto benché di
colpa, senza castigo. Il più, che soglia operare Sua Maestà in tali materie
è di dire all'accusato le stesse accuse, e notificare l'accusatore medesimo, oltre di che egli prattica maniera insolita, e nello riandarsi delle
memorie trascorse, non si ritrova, chi habbia rappresentato li diffetti
de' suoi Ministri sopra le Scene, inputandoli de' più gravi delitti; e
curioso il dirsi, che non vi sia rappresentatione, ch'in vece di dilettare gl'ascoltanti, non li punga, né musica, che nella soavità de' passaggi, non sia accremente conspersa di mordaci ritocchi, mentre si
detrahe alla fede, et alla consienza de' più qualificati. Comparvero fra
l'altre sopra la Scena in quel famoso Diogene i più cospicoi Prencipi
d'Europa, le Imperatrici, Cesare, i Re, li Ministri proprii, e gl'Esteri
ancora. Ma perché questa fu rappresentata al tempo dell'Eccellentissimo mio
Precessore, mi riddurrò solo a dire, che nel Carnovale del 1674 si
recitò quella, che fu intitolata i pazzi abderiti, et ogn'uno di questi
esprimeva li diffetti della Conferenza. L'anno sequente fu sul Teatro
la persona stessa dello Spinola, dimostrando, ch'egli con il giuoco cercava singolari profitti, e procurava dal Camerier Maggiore il secreto,
con il mezo delle Carte. Così fu del Cancelliere, mentre in una ricreatione di Musica fu detto a voce intelligibile il fatto della moglie,
quale appriva il Gabinetto al Giovane Francese; e veramente è infesta
lei al marito, havendosi egli espresso con suo Confidente, che doi
maggiori nemici della sua quiete erano il Confessore, e la Moglie.</p>
<p>Né può a sufficienza comprendersi quanto oltre del limite della
conscienza estendono il loro Dominio i Padri delle anime in quella
Corte; che s'altamente si prevalgono nella auttorità de' Ministri;
quanto è da supporsi, che sia la sete di quello, che possiede il dovitioso
Tesoro della Volontà del Sovrano. A tal proposito dirò, che ridotto il
Padre Miller languente nel letto dall'Hidropesia, volse servirsi della
sua auttorità nell'occasione, ch'anderò discorrendo. Dovevasi disporre d'una Carica in Ispruch, della quale molti ne pretendevano la
mercede. Comise l'Imperatore, che l'informatione de' concorrenti si
togliesse dal Conte Ferrari, il quale con ingenuità, come prattico del
luogo, disse, ch'essendo necessaria l'habilità, e la fede nell'essercitio
di quell'impiego, non era di dovere conferirla a quelli, che la dimandavano. Fra questi vi si ritrovava il soggetto, ch'era assistito dal
Padre Miller, Confessore di Cesare, e facendogli conoscer, ch'il 
 servitio del Padrone dipendeva dal riponer in quel posto soggetto di
maggior habilità; ceder non volse li riflessi del bene di Cesare;
ma sostenendo con risolutione, per conseguire la gratia disse, che
sebene si ritrovava nel fine della vita, voleva però mantenere le prerogative del posto; perché conosceva, ch'intanto ricalcitravano i Ministri ad annuire a ciò, ch'adimandava, in quanto, che lo vedevano riddotto agl'estremi; onde portatosi Sua Maestà da lui in visita, che fu
l'ultima adimandatagliene la gratia, anco l'ottenne, e così hebbe
forze il confessore di riportare ciò, che non conferiva al servitio, et
alla giustitia. Di modo da ciò vedano Vostre Eccellenze quanto possa il
Confessore vivendo, dal vigore, et insistenza, che dimostrò languendo
nel letto.</p>
<p>Ottenne anco doppo questo tempo il Pressidente d'Azienda il
posto della Conferenza, non ostante gli mali ufficii, che gli furono
resi, quando viveva la passata Imperatrice, e dall'Arciduchessa di lei
Madre, et ne supperò le difficoltà, e gl'ostaccoli per pura, e mera
necessità, in cui si ritrovava Cesare di proveder al contante per le
cose militari; et veramente è considerabile, et deplorabile, che siino
dilapidate le rendite di Cesare di tal modo, che più al beneficio de'
Privati, ch'a quello del ben Publico, e per commando di Sua Maestà
non corrono.</p>
<p>Non vi è pagamento più profumato, che quello, che si contribuisce alli Musici, et ciò, perché il genio dell'Imperatore così è inclinato a questa arte, che di essa ne fa il maggior suo diletto. E veramente con lagrime vien deplorata la cura, e lo studio, che si ha di
mantenere pronta la somma di contante, ch'è necessaria per la sodisfattione di tali persone. Con quello stesso zelo revien contribuito lo
stipendio, con il quale l'Eccellenze Vostre rendono contente le Maestranze
dell'Arsenale, e se per caso defficiente rimangono, strillano, e dal
loro parlare ne resta maggiore impressione, che dell'ammutinamento
de' proprii esserciti. Ad un Musico, che finisce con il perdere della
voce, la funtione del servitio, gli viene mantenuta la gratia con portione di contante conveniente al di lui sostenamento, per il corso
intiero di sua vita, il che non si ravisa farsi con li soldati aggueriti,
ch'haveranno perduto ne' combattimenti gl'occhi, e le braccia.</p>
<p>Anzi a questo proposito è cosa lagrimabile il sapersi, di qual
modo vengano ricompensate le benemerenze con l'essempio, ch'anderò rappresentando. La Vittoria celebre al Rab, che renderà 
 insignito il nome dell'Imperio per il corso di tutti li secoli, hebbe
la sua origine dal zelo di un povero schiavo, che si disse Religioso, di
Natione Fiorentino, al quale sortita la fortuna di sottrarsi dalli Nemici
passò a vuoto quel rapidissimo Fiume, e ben contento di vedersi nelle Imperiali trinciere, richiese d'essere condotto alla vista del Generale Supremo; avvanzò il passo al padiglione dello stesso, e gli disse, che
se n'era fuggito dal Campo Turchesco, nel quale haveva udito esservi
precisa dispositione nel Bassà, di far passare il Fiume agl'Esserciti
nelle vicinanze di San Gotardo, che però dovessero stare avvertiti, e
della sua fede darne per pegno la propria vita. Montecucoli fece
capitale della notitia, mandò per ispiare il secreto, e ritrovossi verificato l'aviso, di tal modo, ch'appena giunsero le truppe Imperiali al
Fiume, che poterono respingere gl'inimici, ch'in grossissima folla
erano di già passati. La conseguita Vittoria fece sperare a chi svellò
il secreto de' Turchi di riportarne insigne benemerenza; di ciò l'assicurò il Generale Supremo, dal quale ricevuti amplissimi attestati, e
lettere all'Imperatore dirette, portatosi alla Corte, mai poté conseguire
verun premio, e doppo d'haver sparsi li sudori, e perduti li giorni,
convenne disperato abbandonare la Corte, e tentare in altra parte la
sua fortuna. Di tali essempii multiplici se ne odono li racconti, et
delle benemerenze Imperiali fatte in giovamento de' Musici invecchiati,
più, e più se n'annoverano.</p>
<p>Nella Corte distributione di Cariche servili non si fanno senza
contanti, e l'impartirne la gratia dipende dal Conte Lamberg Maggiordomo Maggiore eletto in luogo di Locovitz essiliato, e deffonto, il
quale non havendo altra qualità, che lo adorni, che quella d'un lungo
serviggio, si rende poco meno, ch'inconsiderato.</p>
<p>Molto si dimostra incontaminato il Cameriere Maggiore d'hoggi
Conte Diectristain, il quale nel somministrare all'Imperatore la nomina
de' soggetti sufficienti all'honor della Chiave d'Oro, non ha altra consideratione, o riflesso, ch'il puro, e mero decoro del titolo. Non così
faceva il Predecessor suo, che se dal Conte Losio di bassissima
estrattione, gli fosse stata data la somma di dieci milla Fiorini, sarebbe rimasto insignito da ornamento così cospicuo.</p>
<p>Di quest'Ordine è ben conveniente accennare a Vostre Eccellenze,
ch'era altre volte di gran rimarco, mentre Ferdinando III al proprio
servitio non ne haveva, che dodeci. Il Prencipe di Baden Sovrano
della Famiglia Cattolica nelle Noce dell'Imperatrice Eleonora Vedova
 ne rimase insignito; da che ponno comprendere in qual Rango di
decoro si mantenesse quell'Ordine; ma al giorno d'hoggi è multiplicato al numero di quattrocento, et più, in esso includendosi qualità
di Natali, che nel gran numero non ponno essere tutti scielti, et
illibati.</p>
<p>Della Giustitia Criminale, et Civile si deve parlare, per dare una
notitia essata di quelle basi, che sono le fondamentali d'un Governo.
Questa viene diretta, e distribuita dal Consiglio Aulico. Pressidente
d'esso è il Prencipe di Sforzemburg, soggetto di rare qualità, capace,
per quello, che si conosce dal tratto, d'ogni più riguardevole impiego.
L'auttorità con cui ha dirretto egli l'arbitrio dell'Arciduca Leopoldo,
fa conoscere, che la di lui ambitione eccede il limite di Consigliere,
o Ministro di modo, che di ciò vogliono, che paventi l'Imperatore, e
che per gl'accennati riguardi lo tenga lontano da quegl'impieghi,
che per altro dal consenso degli disinteressati è riputato habilissimo
da sostenere; egli però, ch'al sommo ambisce, sta con il dubio, e non
parla, che con incertezza. Temé lo sdegno de' Spagnuoli, quando
persuase l'Imperatore a non impegnarsi nella Guerra presente contro
Francesi; e dissero alcuni, che per togliersi dalla caduta, o per fabricarsi la salita al grado di Maggiordomo Maggiore in luogo di Locovitz, non impossibile essendo nelle menti de' Cortiggiani tali discrepanze, cercasse placar Spagnuoli cambiando parere, e con dichiarire,
ch'a Cesare era proficuo l'incaminare la Guerra. Le dubietà combatterono il di lui animo, per gl'accennati riguardi, cioè per li mottivi, ch'ha Cesare di temerlo, e per la moltiplicità de' beni di Fortuna,
de' quali qualche portione servir potrebbe a diffalco degl'aggravii,
che corrono. Perciò opera di tal modo, che pare costituito tra Scilla
e Cariddi, e nella sua Pressidenza stessa sempre sta timoroso, et
irresoluto, il che causa somma lentezza nelle espeditioni Civili, e Criminali, di tale modo, ch'il fine de' littiggi già mai si discopre, et è
cosa publica, che tanto quanto si vuole, si possa potrahere la speditione d'una Causa Civile in Vienna. Ottanta, e più anni mi disse
Nestelrod d'haver convenuto languire la sua Casa, pria che vedere
il fine d'una Causa Civile; et il Prencipe di Solferino, per suggestioni
dello Spinola portate allo Sforzemburg, convenne per lo spatio di
più de doi anni travagliare per ottenere il possesso di Castiglione, il
quale gli doveva essere concesso il secondo giorno della morte di
quel Regnante, per esserne egli leggittimo herede.
 §Per questo languisce, chi dichiara pretensioni, il corso dell'intiera sua vita. La Criminale poi non è meno corrotta dall'interesse
de' Ministri, dalla partialità de' Giudici, e dalla corruttella degl'abusi.
Li Salvi Condotti si concedono per qual si sia delitto, et è così poca
la norma della Giustitia, che diede campo ad un bell'ingegno, doppo
non haverla potuta ottenere per il corso d'anni, et d'anni, di portarsi
nel Consiglio alla metà del giorno, con la laterna accesa, in atto di
far la ricerca di qualche cosa perduta; per il che dimandato rispose:
<foreign lang="lat">Justitiam quero</foreign>. L'essecutione ultima della vita contro delinquenti
rare volte succede, ma pure è rimarcabile, che Natione veruna rassembra così insignita di coraggio nel caso, ch'il Giudice decreta
horrenda sentenza di morte, quanto la Tedesca. Si vedono li delinquenti andar con giubilo al patibolo; e fra gl'altri casi d'ammiratione
successe, ch'una Femina condannata ad haver tronco il capo, per
causa di furto, doppo d'haver ottenuto per doi volte prima la gratia
della vita, et in procinto l'Arciduchessa Anna di conferirgliela anco
questa terza fiata, ch'è l'occasione, ch'io narro; fatta compartecipe
di ciò disse, se io voglio lasciar di rubbare, è di necessità ch'io moia,
et scioltasi dal collo ciò, che glielo ingombrava, lasciò intrepida, che
il Carnefice con il colpo del ferro gli troncasse il Capo.</p>
<p>Dalle cose narrate è facile il comprendere, quale sia l'infelicità,
nella quale è l'Imperatore costituito. Fu detto, ch'all'arrivo del Cardinal d'Assia, Cesare un giorno in confidenza le ricercasse poco
tempo doppo la perdita della Sposa Imperatrice qual pensiere credesse egli, che gli stasse più legato al cuore. Il Cardinale suppose,
dicendo, la perdita della moglie deve essere dolorosa memoria all'
animo di Vostra Maestà; no rispose Cesare; il maggior mio affanno è il non
sapere in chi confidarmi de' miei Ministri, e non ostante la diffidenza,
in essi ripone il maneggio del Principato, da Dio donnatogli, la riputatione dallo stesso Christo apprezzata, il proprio arbitrio, capitale
precioso degl'huomini, e l'anima medesima, solo da consignarsi ad un
Confessore, quando sii Angelo ne' costumi, e nelle intentioni; veramente è universale la maledicenza contro ciascheduno d'essi Ministri.</p>
<p>Di Martiniz, del Dietristain, et del Sforzemburg non si parla
come d'huomini corrotti dall'interesse, ma del primo come poco
 savio, del secondo come debole, del terzo come troppo accorto. Martiniz vanta un eccesso di vigilanza, e di perspicacità; è suo principal fine di mantener fra le doi Case illibata la Corrispondenza. La
vanità della sua devotione lo trasporta a credere di poter profettizar
l'avenire, presagir li secreti, et arcani del Cielo, e basta il dirsi, che
solleciti Cesare a perfettionare il Domo di Praga; perché vi sii una
Profettia, che prometta essersi per possedere Santa Sofia di Constantinopoli da quell'Imperatore, che renderà stabilita quella Catedrale,
et a tal fine ha persuaso Sua Maestà a dargli trenta milla Fiorini.</p>
<p>Le corrutelle nelle militie, e negl'Esserciti sarebbero cose
lunghe a narrarsi. È invalsa così estrema la licenza negl'Ufficiali,
ch'è maggiore il danno, che soffrono le Provincie nell'alloggiare li
proprii Esserciti, che gl'inimici. Quindi è, che strillano sino al Cielo
li miserabili habitanti per giustitia, e vendetta contro delinquenti,
e chi volesse produrre, per detto universale gl'essempii di quelli
ch'erano miserabili all'uscire in Campagna dell'Armate, et che nello
spatio d'un solo anno si sono arrichiti, sarebbe cosa moltiplice. Per
questo mi sia permesso il dire solo, che chi è Padrone d'un Reggimento in Germania, si può dire possessore d'un Marchesato intiero,
e valere molto più un Generalato, ch'il valore d'una Ducea. Era
volgare il detto, che rendeva a Lorena molto più il posto, che gode
d'essere dirrettore dell'Armate, che rimesso fosse al possesso de'
proprii Stati.</p>
<p>Di tutti gl'Ufficiali parlasi con somma licenza, e di loro pochi
ne sono, ch'in brevi anni non siino stati importantemente accusati
al Consiglio di Guerra, per havere distribuito male le paghe de' soldati, e l'estrattioni dalle Provincie, per la contributione de' Quartieri,
e pure già mai sopra chi si sii è caduto il castigo. Il solo Spaar, che
fu al servitio di Vostra Serenità, hebbe tante, e così multiplici
imputationi, e comise falli così indegni del posto, che si divenne in fine in
risolutione di riporlo in una Carcere, ove havesse a render conto delle sue
attioni; non però mai è stato dal Conseglio di Guerra spedito; di
tale modo, che si può dire, ch'in Vienna manchino le basi del Governo, che sono d'ordinario costituite nel castigo, e nel premio, e
sono infelicissimi li prognostici, che vengono fatti contro quella Città;
tutti dicono, con soverchia libertà, dover essere ancora Vienna
Asillo delli Ottomani, mentre in essa non ritrova ricovero la Giustitia;
è veramente pure un Corpo senza organizatione, sciolta affatto la
 compagine delle ruote, che doverebbero mantenere perfetta la simetria di tanta machina; non hanno luogo le leggi, mentre regna la
forza del contante, e la libertà contro lo stesso Sovrano è incredibile;
serva solo d'essempio il dire, che viveva alla Corte di Vienna, con
speranza d'ottenere una Luogotenenza Collonella il Conte Guerrieri
Mantovano fiancheggiato dall'Imperatrice Eleonora. Avenne, che
dall'Imperatore fu creato un Colonello, al quale per costume della
Natione s'aspetta libera l'elettiva del suo Luogotenente, et da esso
Colonello l'Imperatrice ne fu servita nella persona del Guerrieri, ma
nello stesso punto della creatione del Collonello s'era compiaciuto
Cesare di prendersi la libertà di disporre anco della Luogotenenza a
favore del Conte Lesle. Il Guerrieri rillevando, ch'il Lesle andava al
possesso della Carica, fu così temerario, et ardito, che non facendo
alcuna consideratione all'impegno di Cesare ponendo ogni ragione nella
sua spada, sfidò il Lesle, e ne seguì duello, ma senza sangue; inoltrandosi poi la di lui sfacciata baldanza, e non curando d'haver errato a
titolo de Lesa Maestà, si cimentò, sortito si può dir dall'Arringo, di
portarsi a chiedere Audienza dall'Imperatore, per impetrar qualche
impiego. Non fu introdotto, perché Sua Maestà quella giornata per altri
rispetti non haveva concesso a sé ad alcuno l'accesso. Hebbe poi
notitia l'Imperatore dell'ardir del Guerrieri, per il quale più che
l'eccesso dello steccato, fu posto in arresto, ma doppo due settimane
rilasciato senza altro castigo, che di fargli sapere secretamente,
ch'a lui non conveniva più il fermarsi in Corte.</p>
<p>Di simile risolutione mai fu fulminato per l'adietro, sebene
solito questo Giovane, di sfodrar spesso la spada alle disfide; haveva
fatto cadere sul Campo un tal Parisotto Francese, per lievissima
causa, et al Picolomini, Nipote del Prencipe, suo intimo Amico, non
lasciò scanso d'essimersi dallo sfogo del proprio furore, mentre
nata disputa nel brindare lo chiamò a tenzone, lo ferrì, a segno, che
poco doppo morse; ma d'avantaggio fu di così smoderati pensieri,
che ritrovandosi venturiere all'Armata, si lascò trasportare a tale
reprobatissima arditezza, che mandò Cartiglio di disfida al General
Denevalt, quale però con saviezza negligendo la sfrenatezza del
Giovane, rimise al Consiglio di Guerra il fallo, del quale pure ne
rimase impunito.
 §Ne devo restar di toccare, che l'abuso in proposito de' duelli è
così grande, che non è facile il rappresentarlo. Nella Francia è stato
affatto sradicato per la grande costanza, e risolutione del Re, e pure
quella Natione ha nel cuore una bizzaria altretanto risentita, quanto
indomabile, e nella Germania passa per inoservato, così grave disordine, che quasi giornalieri nascono gl'incontri delle disfide. Li Capitani chiamano sovente al cimento della spada i Colonelli, et i Generali stessi, con presontione inaudita. Così sottoponendosi le Divine,
et Humane leggi alla cervicosità degl'huomini, rimangono senza
pena immuni le colpe. Sgrida il Nuntio, e forse il Confessore non fa
scrupolo di conscienza a Cesare, ch'il sangue humano si sparga, e
che l'anima si cimenti soggettandola alla Pontificia censura; mentre
per altro con ogni rassegnatezza si sottopone Sua Maestà all'arbitrio
del Confessore medesimo, verso del quale ha somma riverenza, come
anco la professa con ogn'altro ordine di Religione.</p>
<p>Non v'è alcuna di queste, ch'appresso della Maestà Sua non goda
privileggio di grande auttorità. Li Giesuiti, li Scalzi, et li Capuccini
però sono da esso le Religioni più predilette, et è da dirsi, che sopra
un Capuccino è di molto fondato della Corte l'intrico. Questo è il
Padre Emerico, quale hebbe la sua Fortuna, et il concetto dal caso,
ch'anderò divisando. Predicava il buon Padre gl'abusi della Corte,
essagerando la poca Giustitia, e facendo spiccare il soverchio interesse de' Ministri. All'hora stava il Prencipe d'Ausperg in posto considerabile, e rassembrando, che ne restasse offesa la propria sua
dignità, fu detto, ch'il Padre all'uscita del Pulpito restasse per di
lui commissione mortificato, et battuto. Dall'Imperatore ricorse il
Padre per ricever Giusticia, et questa ottenne da Cesare con promettergli immunità ad ogni concetto libero, che contro chi si sii,
fosse per spargere in quella sacra funtione, il che lo ha reso singolarmente avantaggiato d'auttorità, et ha potuto bene appoggiare li
suoi partiali. Fa figura notabile lui ancora, e li più qualificati lo accarezzano, e gl'Esteri Ministri lo stimano; gode della seggia, quando
nelle stanze private di Cesare si porta. La sua stanza nel Convento è
frequentata da più cospicui soggetti, e vogliono molti, ch'egli aspiri
al Cardinalato, alla qual meta, per giungere dicesi, che tra poco sarà
sollevato al Vescovato di Naistot. Il Confessore d'hoggi, ch'è Giesuita,
sino ad hora si va trattenendo lontano da' negotii. Pare, ch'allettato
dal commodo, l'ambitione non lo distragga. Chi lo conosce, dice ch'il
 di lui spirito è più tosto da dilettarsi nella tranquillità, e
placidezza, che nell'imbarazzo de' negotii; la di lui Religione gode
preciosissime rendite, fatta dovitiosa principalmente in Boemia con lo spoglio
di tante facoltà tolte a quelli, che caderono nel fallo dell'infedeltà nella
Rebellione passata. Favorevole il genio di Sua Maestà, si mantengono
con le funtioni sacre, Rappresentationi Theatrali, e Musicali, e fra
molte, che si rappresentano, è osservabile quella, che nel giorno del
Corpo di Christo, ridotta la Corte all'ultima recita del Vangelo, esposto
il venerabile sopra posticio altare, si trattiene colà in sino a tanto,
ch'una Sacra Comedia nella Piazza si reciti. Quattro volte poi
all'anno va la Maestà Sua a pranso dalli Padri della Compagnia, et ne
paga bene lo sconto, perché ogni volta li suole magnanimamente beneficare con il donno di sei milla Fiorini. Questo Imperatore è il più
dovitioso Prencipe, che habbia veduto il mondo nella di lui Casa,
doppo Carlo V. È possessore del Tirolo, delli doi Regni d'Ungheria,
e di Boemia, con il Dominio dell'Austria, Stiria, Carintia, Crovatia,
Carniola, Moravia, e Slesia, tutte riche, et oppulenti, e che maggiore
renderebbero il frutto della loro fertilità, se fossero governate da Ministri inclinati all'utile del Padrone. Dall'Austria grande abbondanza
de' Vini si raccoglie; dalla Moravia Biade in somma quantità; dalla
Slesia Telami; dalla Stiria, e Carinthia varietà de' Metali di somma
indefficiente; dalla Boemia s'estrahe tutto ciò, ch'è necessario al
vivere humano; et dal Regno fertilissimo d'Ungheria quel più, che
può bramarsi da huomo, che viva. Il possesso delli sopradetti Regni,
e Provincie placidissimo riesce a Cesare, e dispotico ne essercita il
commando. Sola la Camera di Gratz rassembra lenta nell'obedire a
Cesare ii decretti, e pare veramente, che l'Imperatore vi habbia più
tosto sembianza di Protettore, che di Sovrano. Tuttavolta si giudica,
che questo diffetto nasca più tosto dalla freddezza delle persone, che
da prava volontà. Il Regno d'Ungheria fra le Ribellioni va fluttuando,
e ne riesce incerta la tranquillità. Si lagnano gl'Ungheri d'essere
stati privati delle Cariche, de' Beni, della Libertà, e della Religione;
adimandano per ciò all'Imperatore per sottomettersi obedienti al di
lui commando; d'essere habilitati agl'impieghi; di poter usar quella
Religione, ch'a loro più piace, la rimessa nel possesso de' loro beni; e
che sii data la custodia delle Frontiere a' loro Nationali. Pretensioni,
che non haveranno mai fine, mentre fra contrahenti v'è dell'inganno,
et sospetto. Teme Cesare, che gl'Ungheri ristabilitisi nella primiera
 gratia, con le conditioni bramate non sappiano servirsene con proportionata misura; e paventano gl'Ungheri, che ogni promessa di Cesare deva a loro riuscir vanna, et inutile. Pietra dello scandalo è l'antipatia, che è invalsa fra queste doi Nationi, et ciò deriva dal non essere
gl'Ungheri admessi alle Cariche, trattati come membro separato dalla
Corte; di modo, che conoscendosi interamente sproveduti di decoro,
e di gratia, non sanno come appagarsi della sola servitù; preggio,
che non può esser stimabile, benché se ne faci un sacrifitio ad un
Prencipe insigne, e clemente.</p>
<p>Privileggio alcuno non gode il Regno; mentre li Vini dell'Ungheria non passano nell'Austria, per non impedire l'esito a quelli,
che si raccolgono nella Provintia; così che le loro rendite rimangono
molte volte ne' proprii Poderi inutilmente raccolte, ogni qual volta
le Nationi vicine, e particolarmente Polachi, non v'asportassero
grande somma nel loro Regno; così facendone considerabile consummo. Volevasi introdurre il Comercio per il Danubio, et s'intitulò la
Compagnia di Levante, dal quale traffico non si riccavò quel proffitto, che si suppose; anzi languendo rimase destituto di capitale.
Facile sarebbe il calmare le convulsioni di quel Posto, considerabile
antemurale della Christianità, ogni qual volta si trattasse con gl'Ungheri della maniera, che si fa riflesso a' Boemi; questi godono degl'impieghi
più rigardevoli nel Regno, accetti rimangono in Corte,
del Consiglio di Stato, ve ne sono diversi; e degl'Ungheri appena,
che si nominino pochi Cavaglieri della Camera, con grande fattica
accolti in un numero così vasto, ove hanno ricevuto più facile accesso
tanti esteri, le Famiglie de' quali alcun servitio non hanno mai annoverato con la Serenissima Casa.</p>
<p>Mantengono le loro ribellioni con pertinacia, et ostinatione;
danni non inferiscono di momento, che con le solite scorrerie sono
infesti, inoltrandosi spesso nelle Provincie vicine della Slesia, e Moravia, con terrore de' popoli. Per questo difficile è l'estinguere, e
l'abbattere tal sorte de ladroni; mentre non escono, che per sfuggire, né mai potrasi ottenere da essi l'occasione del combatto. Grave
danno ne riporta Cesare per l'impegno, che tiene di mantenere in
quel Regno varii Reggimenti, con danno de' popoli, con pregiuditio
dell'Erario, e senza speranza d'alcun profitto anzi con rischio evidente, che per estinguer i ribelli si rinovino con Turchi li semi delle
discordie; come seguì già doi anni, ch'inoltrandosi dietro la tracia
 de' Ribelli il Strasoldo penetrò sino a Debrechzin, Città che confina con il Dominio Turchesco, mentre la metà appartiene a Cesare,
e la metà all'Ottomano.</p>
<p>Passo fu quello, che rassembrò al sommo ardito al Sultano; per
il che ne fece doglianze la Porta con il Ressidente Cesareo, et i
Bassà Confinanti con il mezo de' loro Chiaus inviati alla Corte ne
fecero esponere il loro gravame. A quei Confini sta l'Imperatore
con Turchi in motto continuo fra confinanti, essendo infida la vicinanza, per il che bene spesso fra di essi fanno straggi sanguinolenti;
fra Turchi, e Tedesehi non v'è il partito delle Ranzoni, et ciò si
fa con scambievole accordo, per togliere al vicino il mottivo delle
discordie; di tale modo, ch'a' schiavi vicendevolmente si tronca il
Capo. Li Sovrani però in tale quale forma rimangono essenti dall'impegno di Guerra; mentre sta sottoscritto nelle Capitulationi, che non
si debba intendere per rottura alcun fatto, se non in caso, che da
insegne, e Cannoni venissero fiancheggiate le truppe; pare però impossibile, che da tanti successi, e da sangue così multiplice, non sia
per nascere fra quei doi Potentati attrocissima Guerra; del che vi fu
estremo il timore all'hor', che fra Polachi, et il Sultano fu conclusa
la pace; mentre temevano, che lo scopio di quella formidabile Potenza
dovesse inferir danni rimarcabili a' proprii Stati, et parve un'Iride
serena, che prometesse per lungo tempo la tranquillità all'Imperio di Cesare, l'aviso, che Turchi s'erano azzuffati con Moscoviti. E veramente
divertisse Dio, per sola sua misericordia il colpo, mentre, ch'ogni
qual volta giungesse il Sultano ad assalire quelli Confini, sarebbero
inevitabili alla Christianità le perdite, dalle quali forse per detto de'
più savii, già mai potrebbe rimettersi. È facile dalle cose narrate il
comprendere, che mancano a Cesare li Capi della direttione degl'Esserciti; gl'Officiali per quella de' Reggimenti; le proviggioni per la negligenza de' Ministri; et il contante, mentre viene in varie parti, et da
molti inutilmente distratto. Hanno alla fronte dell'Ottomana Potenza
li doi Baloardi di Giavarino, et Comora, Fortificationi celebri, mentre
non solo fiancheggiate rimangono dall'arte, ma anco dalla natura.
Comora in particolare è riposta sopra una punta di terra, che da
ambe le parti il Danubio vi si dirama; mà il danno vi è anco 
 inesplicabile, perché dal Baloardo, che sta a man dritta, e batte lo
stato Turchesco, nasce pregiuditio, ch'il Fiume depone il lezzo con tanta
abondanza, che pare hoggi mai quella struttura piantata nella Terra
Ferma, non che nell'acque, e va progredendo, con avanzamenti così
perniciosi l'atteratione, che ben presto si dubita con difficoltà ritrovare il guado al Fiume, e ritrovarsene agevolmente il passaggio.
Vorrebbero Austriaci togliersene il danno con l'escavatione, ma
temendo, che Turchi non glielo impedischino, con dichiarire, che
tale operatione sii novità alli Confini, il che è prohibito, per le Capitulationi di fare, stanno osservando, et soffrendo il pregiuditio; e
Dio voglia, ch'il danno riparar non si possa all'hor, che più necessitoso il bisogno apparisca. Se siino poi provedute quelle Fortezze
delle cose necessitose, per soffrire un lungo, e sforzoso assedio, è
difficile a crederlo; mentre da ogni parte del Regno invalsi sono li
pregiudicii, e veramente non v'è chi applichi a parte alcuna, che
sii necessaria, per riparare li danni al Prencipe, et a' privati.</p>
<p>Restami solo dire ciò, che viene considerato sopra gl'interessi
d'Imperio, matteria senza dubbio assueta da penetrarsi, come che
segregati gl'Elettori dalla communicatione della Corte di Vienna,
non v'è certa formalità di poter rilevare le loro intentioni, e dirrettioni; impiegata però la perspicatia maggiore, e qualche maneggio
secreto, ho potuto indagare, e dicernere per relationi, così ch'anco
in questa parte non sarà destituta la presente mia humilissima espositione. Già mai alcun Imperatore ha havuto il concorso più favorevole de' voti degl'Elettori, ch'il presente Leopoldo nella guerra
corrente. Di sette che sono, quel solo di Baviera se ne sta neutrale;
del resto gl'altri tutti si dirrigono coll'equilibrio dei vantaggi di
Cesare, non ostante, ch'anco gl'altri Prencipi dell'Imperio siano concorsi allo stesso fine, con impugnar tutti il Brando per arrestar la
Fortuna de' Francesi; ad ogni modo non gl'è riuscito di conseguire
quel fine, che si erano proposti.</p>
<p>Li mottivi, per li quali l'elettor di Baviera si sii sempre trattenuto nella neutralità, sono stati giudicati più tosto prodotti dall'insinuatione della Moglie, e Ministri, havendogli fatto concepir speranze
di poter stabilir Matrimonio della propria Figlia con il Delfino, che
per aversione particolare, ch'egli havesse contro l'Imperatore. Vien
detto, che quel Prencipe sii d'un naturale melanconico, d'impressione
facile, et che ritiene il concepito per non lasciarsene facilmente 
 disimprimere. Credono altri, che il contante somministratogli dalla
Francia per il mantenimento delle truppe, ch'in numero di quatordeci milla assolda, servi di suo gran decoro, et di considerabile riflesso
al mantenersi indipendente, che non gli porta, se non vantaggio notabile. Gl'Elettori Ecclesiastici, Treveri, Magonza, e Colonia, sono
molto più considerati, per il grado, che per le forze; e Treveri
in particolare, che fu così oltraggiato da' Francesi, e beneficiato dall'Imperatore per la ricupera della Dominante, e per la di lui assontione all'Ellettorato, non meno, che Magonza protestando obligationi
infinite a Cesare, per l'ellevatione di sua persona; ambi hanno consacrato li loro voleri con tutta dispositione all'arbitrio di Sua Maestà.
Colonia, che non ha havuto mai altro pensiere, che quello di distillare le sue Fortune, et il suo ingegno in un Corigiollo d'Alchimia,
non ha mai formato riflesso di Politica, se più convenga stare appoggiato al fianco de' Francesi, o a quello dell'Imperio; s'è lasciato
dirriggere dal parere de' suoi Consiglieri all'hora quando sussitò
la Lega contro gl'Olandesi; al presente sorpreso dalla forza, e dalla
necessità, sta tranquillo nella sua habitatione, sperimentando i secretti della natura, senza perturbarsi, abenché con la forza gli
venghi sforzato il Domicilio stesso, ch'è la Città di Bona dall'armi
Imperiali. Il Palatino del Reno è di genio incostante nelle cose
politiche, quale istessamente dimostra negl'affari della Religione,
dando ricetto nella sua Capitale d'Eidelberg a sete differenti; e opinione, ch'egli non creda alcuna, e che per anco non habbia deliberato, quale debba seguire. Persone molto prattiche della di lui
natura l'accusano d'applicato all'Ecconomia oltre del grado, e conditione de Prencipe così grande. Vanta sperienza nella guerra, ma si
confonde nella multiplicità degl'oggetti, et in quella delle massime.
Vorrebbe la stima, e la veneratione di tutti; di tale modo, che
sperava all'hor, che si dichiarì per l'Imperio, et ch'abandonò il Partito di Francia, di essere dirrettore dell'intraprese, alle quali applicar
dovevano le militie a quei Confini, e specialmente di Filisburg; ma
conoscendo tarda la Corte nel dargliene la dirrettione, doppo varie
perplesità, e replicati ufficii minacciò di gettarsi da nuovo al fianco
de' Francesi; et in fine si trattene nella neutralità. E perché non ha
forze di consideratione, oltre quel numero, che contribuisse all'Imperio per la sua Quota, non fa cosa, che vaglia, né il suo Partito è
apprezzato a misura de' suoi desiderii. Il più considerabile poi per la
 multiplicità de' stati, per il numero delle militie, per la somma de'
contanti è il Marchese di Brandemburg; Prencipe, ch'all'incostanza
de' suoi pensieri, unisse per detto commune l'infedeltà delle sue promesse. Sino a tanto che Svedesi non si sono dichiarati contro l'Imperio, e che egli ha militato nella Franconia, e nella Svevia, ricavando
da Cesare stipendio per le truppe, che haveva condotto al di lui soccorso; già mai s'è potuto ben distinguere di qual partito egli si fosse.
Aquartierava nelle Provincie della Franconia, et Svevia, ne riscuotteva de' suoi soldati il pagamento dagl'Aleati; mai volse sfodrar
spada a tentativo di intrapresa alcuna, e sempre s'è tenuto, ch'egli
habbia con gl'inimici intelligenza secretta. Un giorno venne detto,
ch'avicinandosi l'inimico, fu in necessità di schierare i proprii Esserciti, e vedendo Turena il Brandemburg a porre la sua militia in atto
di combattere, supponendo, che l'ordinanza fosse Araldo d'hostilità,
lo ingiuriò con titolo di traditore; ma lo mentì questo con trattenersi
dall'operar cosa alcuna; così che vicendevolmente gl'uni, con gl'altri
stettero osservandosi, senza venir al cimento; ma poiché le mosse di
Svezia si sono scoperte contro li di lui Stati, per diffendersi vi condusse
le truppe sue, et oprò con fortuna di conquiste, ciò che deve essere
impresso nelle memorie di Vostre Eccellenze. Al principio della guerra credevasi, che l'unione d'Imperio dovesse sciogliersi in breve tempo,
mentre si supponeva, che fiancheggiato l'Imperatore dagl'Aleati,
dal vigore degl'Ellettori, potesse rendere formidabile la sua Potenza,
allargando di molto i Confini del Dominio; onde s'havesse a dubbi-
tare di quei pregiuditii, che dal valore di Carlo V fu tentato d'inferire; ma non sempre i successi sono corrispondenti alla distributione
delle cose; mentre il danno maggiore della guerra è ridondato in
Cesare; et all'incontro l'avantaggio, e la gloria è caduta a favore degl'
Ellettori. Di tanto s'è ingrandito Brandemburg, che causerà sempre gelosie; ciò, che ne possa seguire, per hora non si discerne; poco
o nulla di presente Cesare ne apprende; et è credibile, che sino a
tanto, che la guerra continua, non se gl'impedirà il conseguimento
delle vittorie; attorniato rimane da Nationi bellicose, che sono Polachi, Prencipi di Bransvich, e sino ad hora Svedesi, dal freno potente de' quali si suppone resti per l'avenire imbrigliato.</p>
<p>L'Ellettor di Sassonia quanto diede mottivo di scrivere agl'Historici de' secoli trascorsi, tanto al presente rende sterile la penna
d'ogn'uno, che raguaglia, mentre sepolto nell'otio, e ne' 
 disordini di Baco, e di Cerere languisce in ogni sua attione; né dimostra corraggio, intrepidezza, o vigore al titolo che sostenta, o corrispondenti all'attioni ardite, de' quali deverebbe marcarsi il di lui
animo. Li Prencipi dell'Imperio sono Baden, Virtemberg, Hassia,
Branswich, Vescovo di Munster, e Neoburg. Di questi, quelli
di Bransvich, e Munster si sono proffitati più degl'altri delle
congionture. Le conquiste del Ducato di Brema sono riguardevoli
trofei alle loro mosse, e Bransvicesi vigorosi si mostrano col mantener
in piedi quattordeci milla combattenti, tutta gente scielta, e che mai
affideranno all'incertezza del combattimento, mentre considerano,
ch'in essa consiste la base della loro sussistenza, e riputatione. La
riportata Vittoria contro di Chriquì fu con effetto di pura, e mera
fortuna, al di cui cimento s'esposero doppo, che le truppe dell'Imperatore erano avanzate un stretto, per il quale mai sopponeva il Francese, che per ragione di guerra gl'inimici pervenir gli potessero; di
tale modo, che veduti da quelli di Bransvich avanzare gli Reggimenti Imperiali diretti da Grana, essi ancora progredirono il passo, e
fiancheggiorono la Vittoria. Neoburg s'è sempre conservato del partito di Francia, mentre da quel Regno considerabili emolumenti ne
ricavava, con i quali manteneva i proprii Figlioli; ma concepita speranza di dare all'Imperial Letto la Figlia, cambiò immediate partito,
e si fece conoscere partiale di Cesare. Il Re di Danimarca in tanto
sta con gl'Aleati, in quanto, che da tale unione, ne ha sortito la ricupera di tanti stati, e principalmente della riguardevole Piazza di Vismar. Mantenerasi dello stesso parere, sino a tanto, che vegga conservata la prosperità, con eventi felici a' suoi Esserciti dalla Fortuna;
per altro ha mottivi sufficienti di togliersi dalle conventioni, mentre
hanno denegato gl'Aleati di contribuirgli il promessogli; così per
capo di contanti, come per quello di militie, e non è di minore importanza la rifiuta, e diniego fattogli dall'Imperio per imporre Gabelle
per la navigatione dell'Elba, nella quale tutte le Nationi d'Europa
erano interessate; di modo, che se si habbia a sciogliere questa gran
Lega, che riesce d'aspetto così formidabile, benché fiacchissime ne
siano uscite dalla stessa le operationi, è facile il dedurlo dalle cose
narrate. Sino a tanto, che a' Prencipi di vigore porterà proffitto l'unione,
 mantenerasi il legame, e scioglierasi il nodo, ogni qual volta la sorte
inviluppi tal uno di essi in qualche discapito. Per li Prencipi deboli,
come sarebbe a dire Baden, Virtemberg, Hassia, e Provincie di Franconia, Svevia, e Città imperiali, e Silvestri; questi sino ad hora, se
havessero potuto, haverebbero accordata la pace, perché la devastatione de' Stati gli rende troppo gravosa la guerra; et a questa
disaventura saranno soggetti sino à tanto, che l'Imperatore haverà
forze da potersi stabilire sopra li loro stati li Quartieri alle proprie
militie; del resto a Cesare non v'è contrarietà maggiore, per proseguire le dicordie, che quella d'alloggiar i soldati, mentre per altro
dalle contributioni delle Provincie si trova il contante per pagar le
militie, e dalle rapine trova con che contentare li combattenti; ma
all'accennata difficoltà si trova facile la risolutione, dicendosi, ch'ogni
volta haverà truppe l'Imperatore, ritroverà nelle disarmate Provincie
alloggio sforzoso, onde è da supporsi, che sino a tanto, che Spagnoli
non si stanchino, con le perdite seguirà l'Imperatore a non tenersi
armato, seguendo intieramente la volontà della Spagna.</p>
<p>Le di lui truppe sono considerabili per la qualità, e per il numero; l'Alemana feconda Miniera de' Soldati somministra il bisogno;
li vecchi Reggimenti sono capaci d'istruire i più inesperti; e certo,
che la militia delle Corazze, che si ritrova in numero di sette in otto
milla è così singolare, che da più disinteressati vien detto, ch'a fronte
di pari numero, senza dubbio riporterebbe Vittoria.</p>
<p>Non s'essercita nella militia il fiore della Nobiltà di Germania;
per questo si veggono ben spesso occupati in quella Natione li posti
più qualificati dagl'Esteri. L'Alemano, quanto è di genio posato, di
spirito lento, tanto si dimostra altiero, e sdegna il servitio; Quinto
Curtio dimostra la loro fastosità nella risposta data dagl'Ambasciatori
Alemani ad Alessandro il Grande. Ama il riposo, e trova il piacere
nella sontuosità della Tavola, e nella delicatezza delle bevande; il loro
studio maggiore è per haver posto in Corte, o in quelle Provincie, dove
tengono li loro Stati; et se bene ricca di tante Ecclesiastiche rendite
sii la Germania, per il possesso di tanti Principati, Arcivescovati, Ellettorati, et Abbadie, ad ogni modo pochi applicano né all'una, né all'
altra. Per la consecutione solo degl'Ellettorati, con altri pochi Vescovati, e Capitoli, campeggiano le Famiglie d'Imperio, non le più opulenti, ma le più Nobili; per lo che illibato mantengono il fiore della
Nobiltà, necessario essendo il provar Nobile la prosapia, con
 gl'attestati, sino del quarto degl'ascendenti, non meno, che per le
sessioni d'Imperio. Del resto in altretanti Capitoli Vescovati, Abbadie, et 
Arcivescovati, sono estratti della più vile feccia, e bassa plebe, quelli
che li possedono, anzi è cosa curiosa il sapersi, che per escluder li
Nobili nel Capitolo di Virzburg, niuno vi entra, se non passa prima
soffrendo ignominiosa la Frusta; così che nudate le spalle entra nella
Chiesa soggettandole alle sferze de' Cannonici.</p>
<p>Ma per recidere quel filo, che con sommo tedio tiene Vostre Eccellenze
legate ad un spontaneo vincolo di generosità, coll'udire così benignamente miei racconti, mi riddurrò alla fine de' medesimi, rappresentando
brevemente gl'interessi, e le inclinationi, che l'Imperatore professa
con li Prencipi dell'Europa. È già noto, che sono li Prencipi a tale
grado d'infelicità reddotti, che fra di essi non si amano, che per li
riguardi dell'interesse. Per questo è da supporsi, che l'Imperatore
odii, et aborrisca il Gran Turco, non meno come nemico del Christianesimo, quanto anco per essersi impossessato di tanti stati, che erano
prima soggetti al Cesareo Dominio. Havendo parlato dell'Ungheria
ho già esposto, quel più che sopra tale materia ho conosciuto necessario, di modo, che m'astenerò dalla superfluità delle repliche. Con li
Prencipi di Transilvania, e Vallachia non ho mai scoperto, che si
tenghi dall'Imperatore alcuna corrispondenza.</p>
<p>Con Moscoviti sarebbe avantaggioso per la Christianità, e per
l'Imperio tener filo sincero, e secretto; ma non lo permette l'infedeltà
di quella Natione, che con li riti, e Religione, che professa, ha anco
il diffetto, che fu imputato all'antica Grecia. Si lagnano però, che non
habbia l'Imperatore corrisposto alla missione degl'Inviati, sí come
pur loro procurano, con speditione sollecita de' medesimi di dare ad intendere, che habbino genio inclinato a nutrire scambievolezza. Congiontura più opportuna di Lega fra questi due Potentati non potrebbesi
dare, che la presente, ogni qual volta, che Cesare imbrigliato dall'auttorità de' Spagnuoli, che lo reggono al loro particolare interesse,
potesse havere qualche grado d'arbitrio libero per consigliare le cose
sue. La Guerra, che hanno Turchi con Moscoviti, sarebbe congiuntura
di Vittorie, e d'aquisti, mentre impegnato l'Ottomano con quelli, et
assalito dall'Imperatore nell'Ungheria, resterebbero divise, et in consequenza indebolite ad ogni buon fine le forze di quel formidabile
Imperio; ma lento l'Imperatore nel deliberare, fiacchi li Ministri nel
promovere, e consigliare il maggior avantaggio, apena si corrisponde
 con quella Natione nello spedirvi soggetti in concambio di quelli, che
da Moscoviti sono inviati.</p>
<p>Di Polonia nelle congionture correnti non si ritrahe quei segni
di corrispondenza, che si bramerebbero, stante il merito, che pretende
l'Imperatore d'havere con la Republica, per le passate occasioni de'
Svedesi, e per haver decorato quella Corona, con li Sponsali della
Sorella; essi ancora s'aggravano della Corte, perché non habbia
l'Imperatore honorato l'ellettione di quel Re con la missione d'un
Ambasciator Imperiale; e veramente pare, ch'al sommo sii tepido il
Governo nell'indagar mezi, con li quali si potriano amicare gl'animi
de' Prencipi; cosa, che viene da' Francesi con tanto studio, et accuratezza pratticata, quanto a Vostre Eccellenze è ben noto.</p>
<p>Svedesi, ch'hanno minacciato con le Ribellioni, e con l'Armate
formidabili, la rovina quasi di Casa d'Austria in Alemagna, saranno
sempre con somma aversione considerati; ma è ben vero ancora, che
se l'Imperatore havesse prima della rottura, dimostrata minor diffidenza, o pratticati mezi più placidi, per attraherli nel proprio partito,
io crederei senza dubio, che per lo meno non si sarebbero mossi.
Fruttuose però all'Imperio sono state le deliberationi della guerra
in quel Regno, ma come il giudicare dell'evento delle cose non è
sana Politica, così dovevasi ascrivere a saggia dirrettione il cercar
di trattenere la Succia dallo sfodrar nell'Armi, mentre per le memorie passate riusciva Cometa infausta, che da nuovo potesse nelle
congionture d'hoggi causare all'Alemagna immedicabili influenze.
E veramente ciò scoprii molto evidentemente dalli discorsi sovente
tenuti con il Conte di Osesterna Ambasciator, che vienne alla Corte
nel principio della mia Ambasciata; egli più volte mi disse, che
se li Cesarei havessero dimostrata inclinatione di voler compiacere
in qualche parte la Corona, ch'era stata trascielta per mediatrice
delle discordie, la Svecia haverebbe procurato con Francesi la pace,
e proponeva in oltre di stringer Lega offensiva, e deffensiva con
Cesare, per dimostrare, che al sommo ambivano la quiete dell'Imperio, e rimanevano ingelositi da' progressi fortunati de' Francesi, ma
ch'almeno s'alle di lui proposte non si prestava fede, havesse l'Imperatore la risolutione di mandare uno de' proprii Ministri a Stocolm,
per scoprire nel Fonte dell'auttorità il limpido sentimento della
Sveca Natione; palesò questi sentimenti al Cancelliere di Corte, ma
senza effetto veruno, anzi avantaggiato crederono il servitio proprio
 gl'Imperiali, con riffiutare allo stesso Ambasciatore ogni di lui proposta negotiatione. Prognosticano alcuni con dir, che l'augmentato
Dominio di Brandemburg, possi ancora constituire li Cesari a tale
necessità, che convengasi chiamare la Svecia in Germania; il che
dipende dal tempo, e dalle vicende della Fortuna.</p>
<p>La Danimarca è sino ad hora in perfetta corrispondenza con
Cesare, e molti suppongono, poter essi sempre più ristabilirsi, mentre
le di loro forze non gli producono gelosia; anzi dimostrandosi inclinate ad espellere un istesso nemico, viene creduto, che sempre
ad una stessa meta adrizzar si potrebbero.</p>
<p>La Corona d'Inghilterra è stata sempre guardata con gelosia
dall'Imperatore nel tempo di mia permanenza, perché s'è dimostrata
partiale troppo della Francia.</p>
<p>Li Spagnuoli sono arbitri, e direttori della volontà di Cesare. La
sola pace di Munster tolse li Tedeschi da tale colleganza, ma negli
affari correnti non se ne staccherà mai l'Imperatore, mentre l'interesse di tutti li privati, cioè del Duca di Lorena, dell'Imperatrice
Vedova, dei Ministri più intimi porta a consigliare di mantenerla con
l'Aleanza presente.</p>
<p>Con gl'Olandesi altro interesse non corre, se non quello, che
nasce dall'instantanee emergenze. Si sono dichiariti membri d'Imperio, perché a ciò il loro interesse gl'ha attratti, tanto, quanto, ch'in
altre congionture hanno sempre negato di voler esser parte di quel
tutto, al quale stavano per l'antiche conventioni attaccati.</p>
<p>Li Svizzeri tanto Cattolici, che Protestanti, non tengono corrispondenze coll'Imperio, mentre quella, che nutrono con gl'altri Re, e
Prencipi d'Europa, da altro non dipende, che dalla speranza di poter
ottenere da quella mercenaria Natione Soldati, per multiplicare le
proprie forze; ma l'Imperatore ricavando sufficiente numero di militie
dalla miniera de' stessi suoi Stati, altro mottivo non gli resta, per
mantenere con quella Natione particolare corrispondenza.</p>
<p>Li Duchi di Savoia, ch'erano per lo passato Vicarii d'Imperio, rimangono al presente privi d'auttorità, e quasi nudi del titolo.
Bramerebbero d'insinuarsi nella confidenza dell'Imperatore, per
avanzare nel posto Reggio da esso preteso, e veramente fanno il possibile, per dimostrare il maggior rispetto verso della Maestà Sua, con spedirgli inviati in tutte quelle occorrenze, ch'emergono, per palesare
mesticia, o far spicare allegrezza. Tentorono al mio tempo di
 persuadere l'Imperatore a voler admettere, che li Savoiardi, parlando
del proprio Padrone, potessero addattargli il titolo d'Altezza Reale, e
che li Ministri Cesarei lo ratificassero, a che non si volse acconsentire.</p>
<p>Parma, e Modena, toltone qualche mottivo di discrepanza tra
d'essi, non concorrono a Cesare, se non per cause precise di negotio,
o mottivi d'officiosità. Al giorno d'hoggi Modena tiene il Conte di
Foschiera per suo Inviato, et lo ha spedito per gl'affari di Guastalla,
sperando, che la devolutione di quel Ducato debba ancora esser
rimessa negli heredi legitimi della Linea de' Prencipi deffonti.</p>
<p>Fiorenza ha preteso sommo honore in veder la Cugina admessa
al Letto Imperiale; ma al giorno d'hoggi non ha appoggi in Corte,
e non ha mottivi di negotio, pare a molti supreflua la Ressidenza del
suo Inviato.</p>
<p>Con Genova non v'è precisa corrispondenza; vogliono alcuni
però, che quella Republica per haver suffragato Ferdinando secondo
di contanti nelle calamità memorabili di Boemia, e Vienna stessa,
habbia estorto dall'Imperiale auttorità titoli non convenienti al di
lei grado. Scambievolezza alcuna d'officiosità rispettuosa, non ho
scoperto mai al mio tempo, che sii passata tra quel Governo, e Cesare;
ben sí a causa di Feudi Imperiali, che sono posseduti da' Genovesi,
ricevono mottivo molti d'essi di condursi alla Corte; et a questo
proposito dirò, che l'auttorità Imperiale ne' Feudi in Italia è tanto
scemata di grado, da quello in che era di passato costituita, ch'apena
se ne ravisa l'imagine. Confessomi lo stesso Kinisech Vice Cancelliere
d'Imperio, mentre le parlavo in matteria concernente al servitio di
Vostra Serenità a causa di certi Cecchini stampati in Feudi Imperiali, che li
Commissarii bene spesso erano distratti da' proprii affetti, et alla Corte
si passava con gran languore nell'impartire ordini determinati; di
tale modo, che rimanerano quasi in tutto indebolite le ragioni della
Sovranità Imperiale; e Spagnuoli nello Stato contiguo al Milanese, ne
possedono molti, e dispongono dell'auttorità Cesarea di tal modo,
che paiono sordi alle replicate istanze, che gli vengono fatte dagl'Imperiali, così alla Corte di Spagna, come di Vienna. Lo stesso Spinola
si dichiarì meco essersi per protrahere la diffinitione di tali negotii
all'eternità. Li Commissarii Imperiali, il di cui titolo non ha quell'
effetto, e sostanza, ch'in molti è veduta, mentre in Verona altre volte
è stato conferito ad un semplice Cannonico, et al presente in Milano
 lo sostenta il Conte Boromeo; ben si qualificato, per la
riguardevolezza de' suoi Natali, né però assumme pretensione di
consideratione maggiore.</p>
<p>Con Mantova non tiene l'Imperatore intrinsichezza; la devolutione dello Stato di Guastalla, che sequì a' di lui favore, per li sponsali con la Primogenita di quella Casa ad esclusione degl'heredi
maschi, non è stato ch'un impulso di gratia, promossogli dall'Imperatrice Vedova, e questa fu sempre la fomentatrice delle gratie per lui
in quella Corte; che per altro havendo dimostrato l'Imperatore di
non volersi interessare per il Duca di Lorena nell'occasione, ch'era
vacante la Corona di Polonia, è da congetturarsi, che né meno per
altri suoi Congionti, et Amici sarà mai per stender la mano, o dichiarir favorevole la propria protettione; ma per non lasciarmi fuggir
l'occasione di rappresentar a Vostre Eccellenze ciò, che mi par necessario
dell'Imperatrice Eleonora , colgo la congiontura di dire, che questa
Principessa, con grand'arte cerca di mantenersi favorevole la gratia
di Cesare; egli è inclinato ad amarla per genio, e per mottivi di
gratitudine, aricordandosi per anco, ch'essendo egli negl'anni della
sua Infantia poco considerato in Corte, e non molto trascielto da
Ferdinando III suo Padre, tra Figli, che vivevano, cercava questa
Imperatrice di accarezzarlo, e produrlo, quasi pressaga del Dominio,
che gode. Nell'occasione dell'elevatione di lui all'Imperio cercò con
il mezo degli esborsi suoi particolari di conseguirne l'intentione,
sino a tanto, che Cesare non ha havuto la Moglie spiccava molto
più di quello facia al giorno d'hoggi la di lei auttorità. L'Imperatrice Margherita, che teneva istruttioni di Spagna d'abbatterla,
come mole, che fa ombra all'erettione di quell'auttorità che prettendono li Spagnuoli, ch'a se convenga, fu da lei con le arti, e con
doni guadagnata, e di tal modo obligata, che passava tra di esse
sincerissima corrispondenza. Con la deffonta Imperatrice Claudia,
nell'apparenza vi è stato sempre quel più ch'appagar possa, di scambievolezza di genio, ma non si crede poi, che gl'animi corrispondessero d'egual concerto, alterati dalla suggestione, et artificii de' Cortegiani, e dall'ineguaglianza, che passava fra l'Arciduchessa Madre, et
la medesima. Al punto del mio partire di là stava in equilibrio la di
lei fortuna; più tosto però combattuta da' Ministri di genio averso alla
Natione Italiana, che per aversione del Figlio; blandisce ogn'ordine di
persone più con parole, che con li doni, mentre in poche occasioni
 s'è fatta conoscere liberale, ma più tosto facile a lasciarsi
togliere da' Ministri, ciò ch'haverebbe potuto impiegare con lode di
generosità. Partialissima s'è fatta conoscere della Serenissima Republica,
et de' di lei Ministri, di tale maniera, ch'amando il corteggio gli dà campo
con l'Audienze frequenti di rivederla, et servirla. Mai s'è voluta assoggiettare all'inclinatione de' Spagnuoli, vantandosi d'haver potuto ottenere
contributioni da quella Corona, de' quali n'ha sempre rifiutate l'oblationi. Dimostrò accerbo sdegno contro lo Spinola, perché dichiaritosi
di lei partiale, quando con li proprii ufficii essa riddusse Cesare ad
impugnar l'armi, a favore degl'Olandesi, poi le voltò le spalle, all'hor
che l'Arciduchessa Anna giunse in Corte. Fa il possibile, per mantenersi decorosa nel posto, nel quale veramente rappresenta figura grande,
et è così amante degl'inchini de' Corteggiani, e de' discorsi, che tutte
le sue mire a tal oggetto sono dirette, né promove passo, che non
vada giungere a tal meta.</p>
<p>Con il Pontefice tiene Cesare humilissima la propria inclinatione,
et tanto quanto può si terrà lontano sempre da quei passi, che possono
essere contrarii alla volontà della Santa Sede; sia ciò instinto di
pura, e mera pietà, o pure instigatione de' Religiosi, quali in tutte le
congionture, anco unicamente politiche, gli pungono il Cuore con i
scrupoli di conscienza, per lo che cede ad ogni passo, e china il
Capo all'obedienza di qual si sia decretto di quella Corte; quale sii
la di lui facilità, si ridducchino Vostre Eccellenze alla memoria lo spiacere
ricevuto da Clemente IX, quando, che nella promottione del Cardinal
Buglion a favor della Francia, per haver quel Regno contribuiti soccorsi validi all'afflitta, et sconcertata Piazza di Candia; per non scomponersi con la Corona Cattolica, riservò il Pontefice in petto nomina
eguale per essa; et per l'Imperatore non fu ritrovato mezo alcuno
di compiacerlo; del che parve, ch'a primo incontro si sdegnasse, e
protestò più per Consiglio de' Ministri, che per conveniente sdegno di
ragione, di voler scacciar dalla Corte il Nuntio, e documentare quella
di Roma, come pratticar si doveva con l'Imperatore. Ma svaporò il
fuoco apena, che nato, contentandosi Cesare delle promesse, et si
mantenne il Nuntio alla Ressidenza. Nelle passate controversie de'
Reggii Ministrii in Roma, il primo a cedere fu l'Imperatore, tante
essendo le suggestioni de' Religiosi, che cedé immediate, e persuase
me ancora, perché scrivessi all'Eccellentissimo, Signor Cavalier Mocenigo, di
voler ogni cosa contribuire, per la quiete, e rapacificatione per il
 Cardinal Altieri, et anco da Roma si tolse il Cardinal d'Hassia,
del quale parlavasi con libertà de' concetti, quasi che si fosse servito
più lustri del Carrattere, per scialaquare in Roma, et havesse protetto
l'Arti più riprensibili per far danaro. In premio di che gli fu dato il
Governo di Slesia, prima posseduto da Locovitz, che rende d'annua
entrata la somma di trenta milla Fiorini. Per l'immunità Ecclesiastica
travaglia il Nuntio però non ostante molto alla Corte, li Ministri
sostengono il <foreign lang="lat">ius</foreign> della libertà, per non haver acconsentito al Concilio
di Trento nelle materie, che non concernono la fede, et il Cancellier
Occher accurato sopra tale punto, fa sempre contestationi prefisse
sopra ogni materia, e li Vescovi stessi non così volontieri s'assoggettiscono.</p>
<p>La corrispondenza con la Republica è considerata di tale modo,
che per mio debole parere mai verà dall'Imperatore disciolta, non
ostante, che regni in molti il sospetto, che questa Republica habbia
non solo più particolare inclinatione verso la Francia, che verso
dell'Imperatore, e del Cattolico; ma che habbia ciò contrasegnato
con le opere. Prova di questo si sono formalizati alcuni essere
stato principalmente l'arresto delle militie in Golfo. Quell'accidente però non eccitò nell'animo di Cesare quella risolutione, che
pareva a lui convenirsi per interesse, che professa con la Spagna,
et ad un certo decoro, che se li richiedeva, mentre li soidati erano
di sua natione arrolati ne' proprii Stati, et imbarcati nelli suoi Porti.
Non voglio arrogarmi, ch'il poco orecchio dato dall'Imperatore alli
Spagnuoli in questo incontro sii suceduto dal discredito, nel quale
io ho procurato di porre le condotte degl'Ambasciatori Fuentes, et
Spinola, ch'erano stati gl'auttori di simile inconveniente; ma dirò
solo, ch'ho sempre sperimentato l'Imperatore così constante nel
volersi tener lontano con la Republica per gl'affari della giurisditione
del Golfo, che se bene, vien considerata da molti per materia delicata,
et incerta, ad ogni modo suppongo, che sii affatto remota dal pensiere
di Cesare, per non alterare quegl'accordi, che furono da' suoi Precessori con la Republica stabiliti. Prova di ciò ne fu il discorso meco
tenuto da soggetto di qualità, ch'aspirava a questa Ambasciata, dicendomi, che le commissioni, che l'Imperatore impartiva a' suoi Ministri,
che venivano a rissiedere appresso Vostre Eccellenze erano così schiette, e
lucide, che non lasciavano alcun dubbio dell'auttorità assoluta della
Republica sopra del Mare. Ma mi figuro, che prova tutta diversa di
 quanto vado rappresentando sii comparso alla vista publica il memoriale del Segretario Cesareo, con il quale, come Araldo di Guerra
dichiariva pretensione d'offesa; e veramente se fosse stato tale il
colpo, quale era il tuono, di meno temere non si poteva; io però all'
aviso di questo non tanto me ne intimorii, quanto, che me ne dimostrasse l'apparenza, mentre scoperto l'animo de' Ministri lontano
affato dal consigliar a Cesare, per tale causa, impegno alcuno, dichiarando però, che conveniva a Vostre Eccellenze donar alli Spagnuoli sodisfattione, se non per l'arresto, almen per lo sbando delle militie, credei
di poter mantener inviolabile l'effetto di quella parola, che l'Imperatrice Eleonora mi diede; ciò, che di più, che con gl'uffitii non si
sarebbe l'Imperatore ingerito con la Republica, per le sodisfattioni
della Spagna; et ciò ha il tempo molto ben messo in chiaro, mentre
che li rincontri da Vostre Eccellenze ricevuti dalla Corte Cattolica, con il
mezo dell'Eccellentissimo Signor Ambasciator Zeno, hanno fatto sempre comprendere la perfetta dispositione di Cesare a favore della Republica,
per quelle commissioni ch'impartiva al Conte d'Arach, e per il desiderio, che nutriva dell'aggiustamento, come da persona di credito, et
d'auttorità me ne era stato dato preciso, et irrefragabile impegno;
che tutto partecipai alla publica sapienza; del resto pietra di scandalo
sarà sempre fra Vostre Eccellenze, e Cesare il tener per anco indecisa la
matteria de' Confini; mentre imbevendosi li confinanti d'accerba aversione, danno fomento alle discordie, e fanno nascere le detrattioni
contro la soverchia auttorità, e mal genio dell'uno, e l'altro Prencipe,
e lo fanno apparire instigatore della contraventione. La materia è
assai nota alla prudenza di questo Eccellentissimo Senato; bastami solo il
dire, che se Vostre Eccellenze voranno diffinir littiggii, con il spedir da
ogni parte Commissarii, che riferiscano li disordini, ciò si potrà essequire
in brevità di tempo, ma non inclina la Corte all'aggiustamento semplice di quelli di Plez, mentre dubitano, ch'agl'altri, dove risente
l'Imperatore qualche pregiuditio, l'Eccellenze Vostre non vi condescendano.
Per altro il Patriarcato d'Aquileia fiancheggiato dall'auttorità Ponteficia goderà sempre della sua indemnità, quantunque l'interesse del
Prencipe, e di altri qualificati soggetti non vi concorra. Tali assercioni della buona corrispondenza con Vostra Serenità di Cesare, saranno
state da' miei Precessori a sufficienza fatte conoscere, ma gl'affetti,
 che sono testimonii veridici della volontà, svellano appertamente con
il mezo d'una lunga pace essere tali l'intentioni, quali sono in questo
proposito andato descrivendo. A questo s' unisce il trattamento, che
rende la Maestà Sua alla Rappresentanza di Vostre Eccellenze, tenendola in
ogni parte, et in tutto eguale a quella del Ponteficio, e del Cattolico
Ministro; è ben vero, che con il decoro, et il lustro, hanno sempre
cercato gl'Ambasciatori della Republica per le relationi, ch'ho havuto,
di meritarsi la stima, e conciliarsi l'affetto.</p>
<p>Io ho havuto a provare avantaggiato il lustro della Carica, che
sostenevo con l'arrivo, che fece a quella Corte l'Illustrissimo Signor Bortolo
Grimani dell'Eccellentissimo Signor Francesco, il quale con haver documentato
il proprio animo nella visione di molti altri Paesi, volse anco in Vienna
far pompa del suo ellevato talento con molto publico, e privato decoro.
Ho havuto anco a consolarmi distintamente nella comparsa, che
fece a quella Corte l'Illustrissimo Signor Giovanni Delfin,
dell'Eccellentissimo Signor Andrea, nel quale così bene risplendono le più
apprezzabili prerogative, ch'ha grandemente infervorata in quei genii la
veneratione verso di questa Serenissima Patria, adempitisi da lui tutti gli
numeri di maniera grande, e di virtù compitissima. L'Illustrissimo Signor
Alvise Caotorta pure, mosso da Nobile curiosità, ha indrizzate colà le sue
mosse, lasciandovi in ritorno il desiderio di sé, et un mottivo per ben
rifflettere di quanto preggio sii il nascere Figlio di questa Serenissima
Republica. L'Illustrissimo Padre Oratio Correggio ha persuaso colà i più
sensati ad applaudire alle sue ben rilevate doti, e singolari maniere.
L'Illustrissimo  Signor Francesco Pasgualigo Basadonna, con non dispari virtù
s'è fatto addito agl'applausi, e l'erruditione, ch'ha aquistata con le più
lunghe peregrinationi, e con l'osservationi delle più cospicue Corti d'
Europa l'han reso fondato ne' discorsi, e nelle sessioni de' più erruditi
stimato. Doi Segretarii in vario tempo mi hanno assistito alla funtione della
Cifra; il primo fu il Franceschi, in di cui lode basta il dire, ch'egli si sii
meritata l'approvatione dell'Eccellentissimo Signor Cavaglier Giovanni Morosini, per rendersi degno della Sovrana gratia di questo Eccellentissimo Senato; l'altro poi nel maggior corso dell'Ambasciata, cioè trentaquattro mesi è stato il Fedelissimo Paolo Resio, quale ha supplito
alle parti tutte della diligenza, e della fede, et in attestato della mia
pienissima sodisfattione, non posso, che supplicare l'Eccellentissimo Senato
a considerarlo, come soggetto degno d'ogni altro impiego; mentre
con dupplicati servitii in Vienna, con honorevolezza, e dispendio ha
 data prova della propria pronta obediente sufficienza, et s'è racolmato di merito.</p>
<p>Per la mia persona niente devo dire; solo bramerei haver sufficienti
espressioni, per rendere humilissime gratie al Signor Dio, et all'Eccellenze
Vostre, dalle quali ho provata sempre assistita, e ben veduta la mia
condotta. Le attioni mie sono state nutrite nel zelo più puro, instillatomi da' maggiori, et abbracciato dalla mia volontà sviscerata di ben
servire alla Patria. So di non haver preterito circostanza alcuna, che
potesse valere secondo la mia poca habilità, a render qualificato il
Ministero nel benignissimo aggradimento publico; né però mai il mio
animo conscio delle proprie debolezze, ha concepito elatione alcuna,
se non nelle confidenze ossequiose del compatimento, con il quale
dalla generosità di questo Augusto Senato sono io stato sempre ricolmato di gratie. Cesare poi nel mio congedo hebbe la bontà d'honorarmi con il dono delle sue mani, di questo Diamante, ch'ho riposto
a' piedi della Serenità Vostra; non io riconosco per mio, né per dato a me,
se non in quanto l'Eccellenze Vostre si compiaciano di concedermelo, come
rassegnatissimamente le supplico, ad oggetto, che serva a' miei Posteri
per memoria delle mie peregrinationi, e delle mie fattiche, quali esse
siano, che ho intrapreso per servitio di questa adoratissima Patria,
Grazie.</p></div1></body></text></TEI.2>
