<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione di Germania (1659)</title>
      <author>Nicolò Sagredo</author>
    </titleStmt>
    <extent>26 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000488</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente.</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date/>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-26T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-26T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Relazione di Germania (1659)">
<head>Relation di Germania del Signor Nicolò Sagredo Cavaliere Procuratore et
Signor Battista Nani Ambasciatori Esteri</head>
<opener><salute>Serenissimo Prencipe.</salute></opener>
<p>Prima di separarci per le Legationi che Vostra Serenità s'è servita
d'imporci, habbiamo creduto noi Sagredo, e Nani di nostro riverente debito
sigillare quella di Germania con quest'atto d'obedienza alle leggi, riferendo
all'Eccellentissimo Senato ciò, che stimiamo degno della sua notitia. E se
ben relationi recenti di quella Corte, et il breve periodo della nostra
Ambasciata ci dispensino da molte particolarità, tuttavia col variar
de' tempi alterandosi le massime de' Prencipi, et cangiandosi in particolare nella presente congiuntura di pace inprovisa tra le due maggiori potenze di Christianità faccia agl'interessi de' stati, riputiamo
non inutile succintamente raffigurare alla publica prudenza ciò, che
nell'interesse presente habbiamo potut'osservare di più sostantiale, e
inportante.</p>
<p>È l'Imperatore Leopoldo entrato da 9 di Giugno in qua nel
vigesimo de' suoi anni con prosperità di salute, la conplessione sua
sempre invigorendosi e procurando egli stesso fortificarla con frequenti
essercitii, in particolare delle caccie. In queste, e nella musica consistono le sue delitie, et i suoi affetti, nel resto la sua gioventù passa
con tal'innocenza, e purità de' costumi, che se sarebbe in un privato
essemplare, riesce meravigliosa in un Prencipe, che può farsi legge
della sua volontà. Ama il negotio, e vi sta applicatissimo con indefessa
cura, preso in questo, et in molt'altre sue attioni per modello la vita
del Padre, Prencipe di rara prudenza, et di grand'attentione agl'affari.
Tutto comprende, risponde a perfettione, dissimula gl'affetti, scieglie
le opinioni migliori, forma le proprie, e risolve con tal finezza di
 giuditio, che riuscendo al presente dotato di grand'habilità, promette
coll'esperienza, e col tempo frutti conspicui di singolari talenti.</p>
<p>Sarà amico della pace, così portando la sua educatione, il genio,
li consegli, che gli vengono instillati da' principali Ministri, et la
cognitione etiamdio, che tiene delle cose sue proprie: la grandezza
della sua casa in Germania, et il iustro, e stabilità dell'Imperio
con la felicità de' suoi sudditi non potendo meglio rimettersi e conservarsi, che con lunga tranquillità.</p>
<p>All'Imperatrice Vedova porta grand'honore, e rispetto, et ella
procura conciliarselo con tenersi lontana da ogni participatione nel
governo, et con trattenere Sua Maestà con frequenti divertimenti, con quali
pure, et con generosità di suo trattamento guadagna l'aura, et il concorso della Corte, che durerà sin a tanto, che nuova imperatrice regnante entrando in casa, ecclissi con la pompa, e con l'altre circonstanze il posto, et il lustro.</p>
<p>Ma verso l'Arciduca suo Zio mostra l'Imperatore tutta la confidenza, e l'affetto così ben coltivato dalla prudenza dell'altro, che
senza gelosia essercita auttorità, e senz'apparenza dirige il governo;
e quest'è grand'argomento della bontà de' Prencipi Austriaci, che
dove in altre Corti la parentela suggerisce sospetti, et la machina
del commando non può soffrire le mani de' più congionti, all'incontro
nella Cesarea si vedono il nepote, et il Zio sempre uniti, et inseparabili,
sia nei negotii e consegli, sia negli essercitii di pietà, e ne' divertimenti del gusto; alla Chiesa, alla mensa, alla caccia, e a' passeggi,
onde tra Padre, e figlio non si potrebbe dare maggior dipendenza con
stupor de' stranieri, et giusta consolatione de' sudditi, che vedono la
gioventù dell'Imperatore appoggiata alla maturità dell'Arciduca, e le
garre, e dissidii delli Ministri, se non conciliati, almeno suppressi sotto
l'ombre dell'Auttorità di Sua Altezza.</p>
<p>Non prova la Corte Cesarea ne' Ministri quelle vicende, che
agitano frequentemente altri Regni. È vero, che il posto loro è assai
più moderato, e circonscritto. Per questo la fortuna partecipando
della qualità del Clima più freddo, e del genio degl'huomini più
rimesso procede con passo meno incostante. Il Conte di Portia ha il
primo posto. L'essercita con placidezza. Vorebbe tempi più quieti,
acciò più gradita a' popoli, e meno fastidiosa a lui stesso riuscisse la
sua direttione, et non è dubbio, che per quanto possi promoverà con
intento studio la pace. La mole de' negotii, l'età sua, qualche
 indispositione, ma sopra tutto il non haver alcuno di chi fidarsi, et
da ogni parte vedersi tese le emulationi, et l'insidie di Corte, lo rende in
tutto così cauto e circonspetto, che se gl'imputa irresolutione, e fredezza.
Egli però è nel suo posto sicuro, perché l'Imperatore l'ama, né altri
possono scavalcarlo, onde lo goderà sin che vive, cominciando Sua Maestà
a carricarlo d'honori, e d'emolumenti, che lascierano alla sua
posterità conspicue, e opulenti memorie del posto, al quale la
fortuna, et il merito l'hanno degnamente condotto. All'Imperatore
non instilla che ottimi sensi, né per passione di lui s'ha d'attendere alcun male, o ne' publici affari al mondo Christiano, o
ne' privati interessi a chi si sia. Per questo i vicini, et in particolare la Serenissima Repubblica non ha d'apprendere molestie da quella
parte; ma coltivandosi la neccessaria correspondenza con prudente
desterità anco nelle cose, che quasi inevitabilmente sogliono alle volte
accadere di molesto, sarà perpetuata la quiete con publico decoro, e
con reciproca sodisfattione.</p>
<p>Il conseglio di stato a molti è aperto, ma il maneggio, et la risolutione delle cose più gravi si restringe a tre soli, che oltre Portia,
sono l'Ausperg, et il Svanzenberg.</p>
<p>Il primo si mantiene in credito con la virtù, con la peritia, con
l'esperienza, onde superando l'aversione dell'Imperatore, et la gelosia del primo Ministro entra a parte di tutto. Hora con arti diverse
da quelle, che pratticare soleva in altra fortuna studia di conciliarsi
l'applauso di tutta la Corte, e non sarà gran cosa nella penuria
d'altri soggetti, che si rimetti un giorno al primo grado del Ministerio.</p>
<p>Il Svanzenberg col credito, che gli presta il favore del Signor
Arciduca promove l'auttorità sua nel goveruo. È Cavagliere di molte
parti, et al quale solo manca delle cose straniere qualche maggior
esperienza.</p>
<p>Questi tre Ministri sono nell'interno d'affetti totalmente diversi,
emuli tra di loro, gelosi, et per neccessità senza confidenza d'uno con
l'altro; ma l'unione indissolubile tra Sua Maestà, et il Signor Arciduca
è il freno, che li contiene, onde nissuno di loro potendo soprafar intieramente il rivale, scorre la direttione del governo con
qualche scossa, ma non con intiero pregiuditio, o caduta.</p>
<p>Habbiamo veramente trovato li sopradetti principali Ministri,
anzi li Prencipi stessi, e tutta la Corte con grande perplessità, e
 turbatione sopra lo stato de' correnti affari di Christianità, perché
cambiatosi per li trattati tra le due Corone d'improviso corso à negotii,
et aspetto a tutte le cose, resta l'animo dell'Imperatore molto sospeso
sopra l'esito de' suoi proprii interessi. L'ha ingelosito all'estremo la
secretezza di tutto il trattato; l'ha offeso la participatione, che da
Spagnuoli segl'è denegata in tempo ch'egli era in procinto per soccorrere li stati loro di Fiandra, et d'Italia, di rompere scopertamente
con la Francia, e con quasi tutto l'Imperio. Ma l'ha sopra tutto irrittato il Matrimonio dell'Infanta col Re Christianissimo, dopo che l'interessi della casa commune, li passati concerti, il dissegno, la speranza
per tanti anni nodrita persuadevano, che destinata fosse per la Maestà Sua
Per questo l'Imperatore conserva nel cuor suo verso i Spagnoli accerbo disgusto, e oltre acri doglianze verso l'Ambasciatore ne ha
dato più segni, se ben questo con finte apparenze procuri di far credere non interrotta la sua confidenza.</p>
<p>La pace per tanto tra la Francia, e la Spagna tanto è lontano,
che rallegri intrinsecamente la Corte, che anzi oltre il credibile
l'agita, e turba, non tacciutoli a noi dal Conte di Portia, che per
essere una buona pace, doveva farli con le forme proprie, et con participatione degl'altri; e che per rendersi durabile conveniva essere
universale, altrimenti le commottioni che restano ancora in Europa
poter turbare di nuovo ben presto li presenti trattati tra le Corone.
La secretezza soverchia rendersi sempre misteriosa, e sospetta, e
comprendersi la poco inclinata volontà della Francia verso Cesare, e
la quiete d'Imperio dal fomento, che presta alla Svetia per tranquillar le discordie con la Polonia, e con la Danimarca, ma per spingere
poi l'armi contro l'Imperio. In ordine al publico bene noi non mancassimo d'insinuare soavemente non parer difficile, sedate tra le due
Corone le gravi, e lunghe discordie, che s'hanno tirato dietro l'agitatione di tutta l'Europa, tranquillare gl'animi, e il resto, et rammemorassimo l'espressioni del Signor Cardinal Mazzarini molto vive per
aquietare con la pace del settentrione tutto il Mondo Christiano; ma
il Conte due argomenti ci addusse, che gli rendono sospetta l'intentione della Corona Francese. L'uno, che nel progetto stabilito
nell'Haga da proporsi alle Corone del Nort, il Ministro di Francia
habbi tutto operato a fine che virtualmente resti Cesare escluso.
L'altro, che con recenti offitii l'elettore di Brandemburg sia stato in
nome del Christianissimo sollicitato a separarsi d'Austriaci
 pacificandosi con Svedesi. Il che essendo, come asseriva il Conte
accaduto doppo li stabiliti concerti per la pace con Spagna dava inditii
pesanti, che l'animo piegasse a promovere in Alemagna dissidii. Noi però
crederessimo, che quando dalla Francia s'inclinasse a rimovere le
gelosie, non sarebbe difficile conciliare gl'affetti, certo essendo, che a
Vienna si desidera sinceramente la pace, et che poco s'apprezzeriano
sempre li sforzi delli Svedesi se fosse certo, che il fomite dell'oro,
degl'offitii, e dell'armi stesse della Corona Francese mancasse.</p>
<p>Dall'origine stessa della pace tra Francia, e Spagna nasce
un'altra fluttuatione nella Corte Cesarea sopra il matrimonio
di Sua Maestà, per il quale contendono insieme affetti, et interessi
diversi, et in consequenza a misura del genio, e della passione
variano l'opinioni delli stessi Ministri. Nella scarsezza di Principesse degne del sangue Austriaco sopra quattro partiti cade il
riflesso.</p>
<p>La figlia dell'elettor di Sassonia fa il primo oggetto, perché è
in età nubile, et il Padre che seco a Francfort la condusse per farla
vedere a sua Maestà, e che sopra tale speranza tanto s'incalorì per
l'elettione, promove con sollecitudine grande l'affare. Gl'Alemani per
la maggior parte lo desiderano, satii di vedersi in casa Principesse
straniere, et naturalmente aversi in particolare a' Spagnoli. Pare che
anco li Gesuiti, et altri religiosi non vi dissentino con grandi speranze
d'avantaggiare la Cattolica religione appresso l'istesso Elettore.</p>
<p>E non è dubbio , che la Principessa è prontissima ad abiurare
la sua setta, ma il non haversi indrodotta più in Casa d'Austria Principessa nata in altra credenza, che nella Cattolica, il pericolo, che nel
cuore resti qualche cattiva semenza, e che possi propagarli nelli figlioli,
la poca inclinatione dell'Imperatore verso la persona medesima della
Principessa, che non gli gradì molto in Francfort, gl'offitii de' Spagnoli, che con ogni arte contraminano questo maneggio, et quelli del
Pontefice etiamdio, che con più cautela, ma non minore premura studia
per riguardi della religione d'attraversarlo, sono motivi ben gravi,
che lo lasciano ancora in bilancia.</p>
<p>La primogenita del secondo letto del Duca d'Orléans sarà senza
dubbio prodotta dalli Francesi, quando voglino stringere con Cesare
 qualche maggior confidenza. Ma oltre il non portar ella dalla nascita il carattere di sovranità, non si può dire quanta verso i costumi,
et il genio Francese sia grande l'antipathia de' Prencipi Austriaci,
oltre che per i loro fini sarà quest'accasamento etiamdio combattuto
con sommi sforzi dalli Spagnoli.</p>
<p>Una figlia del Duca Francesco di Lorena ha qualche applauso,
et inclinatione, perché è si può dire del sangue, e nell'esilio del
Padre ella è nata, et educata in Vienna. Quando riuscire non potesse
il matrimonio con la picciola Infanta di Spagna, certo è, che il Cattolico non lo sgradirebbe; ma all'incontro non è facile, che volentieri
vi assenti la Francia, perché abbattuta con tanta pena, e con sì grandi
vantaggi la Casa di Lorena dentro, e fuori del Regno, non patirà mai,
che risorga al pristino stato, et in consequenza non soffrirà che s'appoggi a sì gran patrocinio; tanto più, che la preservatione dell'Alsatia
per la Corona nella dipendenza della Lorena consiste, et è certo, che
non potendo gl'Austriaci scordarsi quella gran perdita sempre vi tengono l'occhio per ricuperarla, quando la congiontura s'aprisse, che
non potrebbe essere più propria, che con l'adherenza de' Lorenesi.</p>
<p>Tiene l'ultimo luoco ne' partiti, che si van discorrendo, se ben
forse il primo nell'importanza, l'Infanta Margherita di Spagna: se
gl'oppone l'età, che non eccede gl'ott'anni, et si tramischia etiamdio il
recente disgusto della pace, et del matrimonio con la Francia concluso.
Ma come gl'affetti de' Prencipi facilmente sono uniti dall'interesse, et che
l'imperatore supprime le proprie querelle con la ricordanza, che anco
suo Padre a esclusion de' Spagnoli concluse la pace d'Imperio, così pare
oppositione quasi che insuperabile quella dell'età tenera delta Principessa, mentre la più florida dell'imperatore consiglia accasarlo, et la debole complessione dell'Arciduca Carlo fratello di Sua Maestà addita la necessità di quanto prima stabilire la Casa. Li Spagnoli però s'aiutano
fortemente, ostentando non solo lo splendore del sangue, e l'uso de'
Prencipi Austriaci, di non cercare d'altre Case le mogli, ma l'interesse
di tenere più che mai unita la Germania e la Spagna non ostante ciò,
che la neccessità delle cose correnti habbi dalla volontà del Cattolico
estorto. S'aggionge la tenera età de' due Prencipi in Spagna,
 soggetta a tanti, e tali accidenti, che rende non totalmente
improbabili le speranze della successione nella quale non ostante le
prerogative degl'anni è certo, che la secondogenita haverebbe la parte
migliore, quando s'accasasse con Cesare, il quale pur'anche accadendo in
Spagna con la morte del Re la minorità del successore, et il caso
della Regenza, non sposando l'Infanta, rinontiarebbe a tutta la parte,
che gli può aspettare nel governo, e cederebbe, per dire così
la Piazza a' Francesi sostenuti dall'aura, e dal credito dell'Infanta
maggiore.</p>
<p>Queste sono le machine ben valide con le quali travagliano li
Spagnoli per vincere l'animo dell'Imperatore, e sono sostenuti da una
fattione de' Ministri, in particolare dall'Ausperg; ma ciò, che sia per
sortire è incertissimo. L'Imperatore non lascia scuoprire le sue inclinationi. Portia non si risolverà, che tardi, et pochi degl'altri Ministri ardirano promuovere fortemente più un partito, che l'altro. Può
dirsi per aventura con qualche probabilità, che la risolutione per hora
si tirerà avanti sino che meglio si vedi la piega delle cose correnti,
e quali consequenze sia per havere il grand'emergente della pace tra
le Corone. Così il tempo militerà a favor de' Spagnoli, e la natura
degl'Alemani facile negl'affari più ardui a portar avanti, lascierà che
il corso del negotio lo spiani, e faciliti da se stesso.</p>
<p>Oltre le sopradette Principesse, quella di Danimarca ha più luoco
ne' discorsi, che negl'affetti, poiché se ne parla per blandire il Re con
qualche speranza, acciò non precipiti con Svedesi l'accordo, ma la
religione, e lo stato de' cose presenti non lasciano, che vi si fermi
il rifflesso.</p>
<p>La guerra delli Svedesi preme hora, et s'usurpa tutte le cure.
Ogni opera s'impiega per divertire la pace loro con Polonia, e con
Danimarca, perché non potendo quella potenza star quieta, sarebbe
indubitata la guerra in Imperio.</p>
<p>Quant'a' Polachi non essendo al presente punti dall'armi vanno
anco più facilmente protrahendo l'applicatione al negotio. Ma li Danesi sono angustiati in tal guisa, che non possono nello stato presente
durare più a lungo. Il loro principale soccorso consiste nelle forze
navali d'Olanda, ma quei stati, come difficilmente permetteranno che
Copenhagen si perdi, così malamente possono indursi a rompere intieramente con li Svedesi. La loro principale premura consiste in
procurare la pace ad ogni partito, ingelositi oltre modo da quella che
 s'è conclusa tra la Francia, e la Spagna, perché l'unione, la quiete
delle potenze Cattoliche è un parosismo d'inquietezze, e sospetti alli
protestanti. Per ciò gl'Olandesi vorebbero tenersi bene con Svetia, e
coll'Inghilterra, e venendo aperto al loro commercio il passo del
Sundt, et il Mar Balthico non pensano ad altro, né a ciò, che sortire
possi di torbido nell'Imperio, o a Cesare di molesto. All'incontro in
Vienna si muove ogni pietra a fine, che la pace non si concludi, e si
sta in procinto, trovandosi Sua Maestà ben armata di spingere un valido
corpo d'essercito contro la Pomerania per far diversione all'angustie
di Danimarca, obligare quel Re di non separarsi da Casa d'Austria, e
tentare il sospirato dissegno di respingere i Svedesi di là dal Mare;
punto di consequenze gravissime, et che con una grande rottura può
apportare, o presto la pace in Germania, o com'è forse più verisimile,
una lunga serie di confusioni, e calamità con varii, et importanti accidenti. Da quest'applicatione dell'Imperatore alle cose dell'Allemagna,
et della Polonia, et dalle perpetue gelosie, che lo crucciano dell'armi
Svedesi, proviene la tepidezza verso l'altre de' Turchi, ancorché
d'uguali importanza per la salute de' Regni suoi, et forse privileggiate
per la pietà, e per le consequenze. In Ongheria si sfugge qualsivoglia
occasione, e apparenza di rottura, e disgusto. Si frenano gl'Ongheri;
si comprimono gl'ardori, et gl'empiti di quella natione. Si soffrono le
novità, et li pregiuditii essentialissimi di Transilvania. Si conspira col
sentimento medesimo de' Turchi in opprimere, et ruinare il Ragotzi
per levargli il modo di suscitare turbolenze. Si permettono le dipendenze del Barchai da' Turchi, ancorché non servino, che a introdurre
la Porta nell'assoluto dominio della Transilvania. In soma tollerandosi tutto ciò, che accade per non rompere la pace con Turchi
sempre si perde, e forse tanto, che non disuguali dai pericoli della
guerra, si rendono i pregiuditii, et i danni della pace. L'esperienza di
tanti anni, e la notitia de' fini, e delle massime dell'Imperatore ha già
molto tempo auttenticato quanto poco sperare si possi da quella parte
a tal segno, che rimosse etiamdio le presenti vessationi, e gelosie de'
Svedesi, restarebbe grandissimo dubbio, che quanto più li conoscesse
Sua Maestà in quiete, rispettata, e stimata da Turchi, tanto meno si risolvesse a provocarli le molestie, e i disturbi. Noi essequissimo le
commissioni di Vostra Serenità, in tal proposito con la maggior efficacia: ma
 la congiontura non ci permise di ritrarne il frutto, che si desiderava,
come rappresentassimo pienamente a suo tempo. Ben potemo assicurare, che fuori di questo interesse l'affetto di Sua Maestà è partialissimo verso la Serenissima Repubblica; et che in ogn'occasione si possono
Vostre Eccellenze promettere dispositione, e prontezza in Cesare, e nel Signor
Arciduca in coltivare la vicinanza con quiete, e l'amicitia senza disturbi.
Nell'Imperatore sono stati sempre dal Conte di Portia impressi buonissimi sensi. L'Arciduca mostra stima, e rispetto. La Corte tutta
honora il merito della Serenissima Repubblica, et in particolar quello, che
nella guerra presente con la Christianità tutta ha contratto. Per questo,
oltre la tranquillità, che si può promettere a' confini, et nell'altre ordinarie occorrenze, in quelle pure de' Turchi si caverà sempre qualche
commodo, e facilità, che non oblighi a rottura scoperta, o a gravi
disgusti.</p>
<p>Noi dovemo dire certamente, che verso la carica, et le nostre
persone ha fatto Sua Maestà conspicuamente apparire tanto distinta l'affettione, e la stima in che tiene la Serenissima Repubblica, che niente ha
lasciato mancare al decoro, alla pompa, et alla sodisfattione, anzi in più
cose sorpassandosi il solito, dove in publici alloggi sono stati trattenuti
altre volte Prencipi, et tutti gl'Ambasciatori estaordinarii, et li nostri
precessori etiamdio, hora s'è dato in una bellissima casa addobbata
con ogni magnificenza, con lauti conviti, e spese continue, con l'assistenza d'un Commissario, e d'altri Cavaglieri. D'ogni particolarità
habbiamo nelle nostre lettere resa la Serenità Vostra distintamente
informata, onde non ci resta se non aggiongere in succinto, che
tutto è passato con tanta pontualità, et con ordine così ben regolato, che negl'incontri, nell'Audienze, nel trattamento, non haveressimo saputo desiderare da' Prencipi, da' Ministri, dagl'Officiali, et
da ogni condition di persone, maggiore pienezza nell'imporio, né
miglior habilità nell'essequirlo. Certo, che di tutto ne risulta merito
ben distinto all'Eccellentissimo Signor Ambasciator Molino, che con
desterità, con prudentia, con efficacia ha saputo dirigere, et impetrare
tutto ciò, che ha potuto valere alla grandezza, al decoro, et alla dignità
della Patria. Testimonio ben vivo del grado conspicuo in che a quella Corte si
trova al presente il posto del Ministerio sostenuto dall'Eccellenza Sua con
tanti talenti di Virtù, et con tali forme di splendore, e magnificenza,
che con accrescimento continuo delli dispendii è gionto veramente
all'eccesso per le private fortune, ma al grado ben degno della
 publica Maestà, con affetto dei Prencipi, e veneratione di tutta la
Corte. A noi è toccato nel privato ancora riportare le più distinte
obligationi alla generosità e benignità dell'Eccellenza Sua, e nel publico
siamo tenuti ad attestarlo per contrasegnar almeno il nostro perpetuo debito.</p>
<p>Al gradimento, che l'Imperatore ha dimostrato verso la nostra
Ambasciata, et agl'honori resici da tutta la Corte, habbiamo noi studiato di corrispondere superando le nostre proprie impotenze con
tutti li termini d'applicatione non solo, ma di lustro etiamdio in tutte le
circonstanze. Ha il Signor Conte Francesco Martinengo servito di
Maggiordomo dell'Ambasciata, et è concorso con tal forma decorosa,
e propria, che sempre più ha illustrato il nome benemerito della Casa,
et con la presenza, et con la comparsa di suo ben grave dispendio
adempito il servitio, incontrata la nostra sodisfattione, e resosi degno
della publica predilettione essercitata sempre verso la memoria del
fu Conte Leonardo suo Padre, et che degnamente è trasmessa in sì
qualificato soggetto.</p>
<p>Il Signor Ghirardo fratello di me Sagredo, ha voluto esser
meco, a fine che negl'atti multiplici d'ossequio verso la Patria si
rattifichi anco nelle Corti straniere, che le persone, e le sostanze di
tutta la Casa sono capitali obligati all'arbitrio di Vostre Eccellenze.</p>
<p>Il Signor Giovanni Barbarigo dell'Eccellentissimo Signor Procurator, ha
goduto pure in quest'occasione apprendere ne' suoi primi anni ciò, che perfettionando l'indole, l'educatione, et i suoi virtuosi talenti, possi a
suo tempo a pro del publico servitio habilitarlo a premere l'orme
de' suoi dignissimi prestanti progenitori.</p>
<p>Il Signor Conte Lelio Piovene dell'Illustrissimo Signor Antonio ha parimenti fatto conoscere la sua molta virtù adornata di tale gentilezza, e modestia, che servirà di consolatione alla Casa, e di decoro
alla Patria.</p>
<p>Di Secretario ha servito il Signor Ger.mo Squadron, et di Coadiutore il Signor Agostino Bianchi, ambidue benemeriti per altri impieghi,
e servitii, in questo particolarmente havendo confirmato l'esperienza
della loro Virtù con tanta nostra sodisfattione, che il gradimento pienissimo di Vostre Eccellenze è ben conveniente al loro merito, et alle
fattiche.</p>
<p>Li Signori Conti Vicenzo Medici, e Pompeo Strasoldo con altri
Cavaglieri e qualificati soggetti di T. F. sono concorsi a rendere
il nostro Ministerio con li più adequati requisiti di apparenza, e pompa,
 non ostante, che la staggione fervente assai, nella quale, ci fu commandato il viaggio divertisse molti altri, e di questa Nobiltà, e
dello stato.</p>
<p>Dal nostro canto niente certamente s'è omesso di pontualità
all'obedienza, d'attentione al servitio, di convenienza alla dignità
della Patria, et havendo trascurato li reflessi alle private congionture,
et a' domestici pesi, mentre speravimo col terminare dell'estraordinaria Ambasciata a Cesare, riposo alle persone, et alle sostanze respiro, li commandi di Vostra Serenità, ci hanno astretto a nuove Legationi
importanti, nelle quali humiliati a' publici cenni pregaremo il Signor
Dio, che il merito della Patria, e la giustitia della causa fortifichino la
fiacheza de' nostri talenti.</p>
<p>Per ultimo atto di questa nostra espeditione devota, havendoci
Sua Maestà nel procinto della nostra partenza fatto replicare l'Addio dal
Signor Conte di Valstain, che come Commissario ci ha sempre assistiti,
et insieme di man sua presentare un Diamante per uno legato in
annello, lo rassegniamo al beneplacito di Vostre Eccellenze, acciò compiacendoci concedercelo coll'Eccellentissimo Senato possi restare appresso di noi,
come pretiosa memoria dal nostro devoto servitio, e del publico gradimento. Grazie.</p></div1></body></text></TEI.2>
