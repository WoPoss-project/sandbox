<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Postulati etici e imperativo categorico</title>
      <author>Erminio Juvalta</author>
    </titleStmt>
    <extent>19 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000489</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Atti del 4. congresso internazionale di filosofia</title>
        <author>Congresso internazionale di filosofia</author>
        <publisher>Formiggini</publisher>
        <pubPlace>Genova</pubPlace>
        <date>1911</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>900</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Genova</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Genova</name>
      </respStmt>
      <item>Correzione linguistica</item>
    </change>
    <change>
      <date>2005-07-04T00:00:00.000+02:00</date>
      <respStmt>
        <name>Laura Sarzi Braga</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-07-04T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Revisione linguistica</item>
    </change>
  </revisionDesc>
</teiHeader>

<text>
<body>
<div1 n="Postulati etici e imperativo categorico">

<p>– Ogni giudizio di valutazione morale o è accettato 
come valido per sé, direttamente e immediatamente; o è 
accettato come valido in grazia di un altro giudizio, 
pure di valutazione morale, dal quale è ricavato e del 
quale si ammette la validità. Ciò è quanto dire che 
ogni giudizio di valore morale, o è assunto come un 
<hi rend="italic">dato o postulato</hi>, o come una conseguenza, una 
derivazione, una applicazione di qualche postulato; e 
che, appunto perciò, qualsiasi dottrina morale si 
riconduce in ultimo ad uno o più <hi rend="italic">postulati di 
valutazione morale</hi>, di cui si <hi rend="italic">ammette</hi> che sia data 
o accolta la validità direttamente e immediatamente.</p>
<p>Questi postulati, <hi rend="italic">etici</hi> nel proprio e stretto senso 
della parola, non sono né scientifici, né metafisici, 
perché non si possono identificare con giudizi teoretici 
quali si vogliano, né ricavare da essi; e perciò la 
discussione così lungamente agitata se la morale si 
fondi sulla scienza o sulla metafisica, non ha ragione di 
essere finché si intende nel senso che si possa o si 
debba cercare il criterio di valutazione morale in 
qualche “verità” di ordine empirico o metaempirico. 
Acquista un significato solamente quando si tratti, non 
di determinare <hi rend="italic">quali</hi> siano e in che consistano i 
valori morali (immediati e mediati), ma di cercare se e 
come ne sia <hi rend="italic">reale l'esistenza</hi> o possibile la 
realizzazione.</p>
<p>Ma in questo senso ciò che “si fonda” sulla scienza o 
sulla metafisica, non è la morale come dottrina di ciò 
che è bene fare o non fare, ma è la certezza o la 
fiducia nella realtà oggettiva nella conservazione dei 
valori morali. E i dati o i postulati sui quali si fonda 
questa certezza (si presentino essi in veste scientifica 
o in veste metafisica o religiosa) sono diversi per la 
natura e per l'ufficio loro dai postulati di valutazione, 
che essi presuppongono e da cui traggono in ultimo la 
ragione decisiva della loro validità.</p>
<p>La questione – se sia valido il passaggio dalla 
valutazione morale alla conservazione dei valori morali, 
cioè dai postulati propriamente <hi rend="italic">etici</hi> ai postulati 
<hi rend="italic">teoretici</hi> coi quali si assume l'esistenza delle 
condizioni richieste dalla detta conservazione – non 
toglie, comunque sia risolta, la legittimità della 
distinzione notata. Perché, posto pure che il 
riconoscere dei valori morali implichi l'ammetterne la 
permanenza, resta pur sempre che se ne ammette la 
permanenza perché si riconoscono come valori morali; e 
non, inversamente, che si riconoscono come morali perché 
se ne ammette la permanenza.</p>
<p>Riconoscere la legittimità di queste constatazioni, 
vuol dire riconoscere che una dottrina morale, in quanto 
è esame, confronto, scelta, di criteri di valutazione, e 
applicazione di questi criteri, può prescindere da ogni 
presupposto estraneo alla valutazione stessa; e perciò 
anche dai postulati che esprimono l'esistenza di una 
realtà conforme alle esigenze di quella 
valutazione<note place="foot"><p>Di questo argomento ho trattato nello scritto: 
<title>Postulati etici e postulati metafisici</title>.</p></note>.</p>
<p>– Non meno legittima della distinzione ora toccata, è, 
dal punto di vista logico e metodologico, la distinzione 
tra la valutazione e l'obbligatorietà, e tra i dati o 
postulati che rispettivamente riguardano l'una e l'altra.</p>
<p>Quando si parla di obbligatorietà della norma, e si 
pone come compito dell'etica quello di fondare norme 
obbligatorie, si confondono in uno due problemi; il 
problema che riguarda la <hi rend="italic">giustificazione</hi> e la 
<hi rend="italic">determinazione</hi> del contenuto delle norme, e il pro 
blema che riguarda l'<hi rend="italic">osservanza</hi> delle norme e le 
<hi rend="italic">condizioni</hi> di questa osservanza.</p>
<p>Ma in realtà, il valore del contenuto si riconduce a 
un postulato di valutazione: ciò che la norma prescrive, 
ha valore, se si accetta o ammesso che si accetti quel 
postulato: perciò la postulazione di un valore, 
qualunque sia non dà mai per sé che un imperativo 
<hi rend="italic">ipotetico</hi>. Invece, l'obbligo categorico di osservare 
a una norma si riconduce a un postulato di <hi rend="italic">autorità</hi> 
imperante, interna od esterna; autorità inviolabile e 
incondizionata in virtù della quale, la norma deve 
essere osservata, non per quel che essa prescrive, ma 
perché è dovere di osservarla.</p>
<p>L'imperativo morale è posto come categorico, a 
differenza degli altri imperativi, appunto in quanto si 
riconosce l'esigenza di una osservanza incondizionata 
delle norme e l'esigenza conseguente di un'autorità 
incondizionatamente valida che imponga questa osservanza. 
È il <hi rend="italic">riferimento a questa autorità</hi> che dà la 
<hi rend="italic">categoricità</hi> dell'obbligo; il <hi rend="italic">valore di ciò che</hi> 
l'autorità prescrive non può dare, che la 
giustificazione, il riconoscimento del valore etico,il 
<hi rend="italic">rispetto</hi> dell'autorità obbligante.</p>
<p>Che le due postulazioni siano diverse e irreducibili, 
appare evidente, quando si osservi che, per un verso, è 
impossibile ricavare da qualsivoglia valore altro 
imperativo che non sia ipotetico; e che, per il verso 
opposto, l'imperativo categorico non può fornire alcun 
postulato di valutazione, alcun criterio per determinare 
ciò che deve pur costituire il contenuto della norma, 
dare all'azione un oggetto, alla volontà un fine.</p>
<p>Importa esaminare in breve l'uno e l'altro tentativo di 
derivazione.</p>
<p>– Posto pure che al fine assunto come ideale etico fosse 
riconosciuto in realtà universalmente valore di Sommo 
Bene, non ne seguirebbe in nessun modo che il sentirlo e 
riconoscerlo come tale porti con sé il <hi rend="italic">sentirsi 
obbligati</hi> a volerlo e cercarlo. Questo riconoscimento 
non genera la coscienza dell'obbligo, bensì ne mostra la 
ragionevolezza, fa che la coscienza approvi l'autorità 
obbligante; cioè <hi rend="italic">giustifica</hi> l'obbligo, <hi rend="italic">dato</hi> che 
ci sia. Ora una tale giustificazione riesce a questa 
alternativa: o serve a dimostrare che bisognerebbe 
<hi rend="italic">ragionevolmente</hi> trovar buona e seguire la norma anche 
<hi rend="italic">se non si sentisse l'obbligo</hi>, perché la norma è 
ordinata a quel certo fine che è riconosciuto come 
valore supremo . E in questa forma la pretesa fondazione 
dell'imperativo categorico si riduce alla formulazione di 
un imperativo ipotetico, che si sostituisce o si aggiunge 
al categorico. O riesce a un'argomentazione di questo 
genere: Siccome è bene sommo il fine, è bene 
l'osservanza della norma; e poiché si ammette o si 
suppone che la coscienza d'un obbligo assoluto sia 
necessaria a garantire questa osservanza, l'imperativo 
categorico appare la condizione <foreign lang="lat">sine qua non</foreign>, 
acquista valore di mezzo indispensabile al conseguimento 
del fine.</p>
<p>Nel primo modo si viene a dire che l'imperativo 
categorico è giustificato perché <hi rend="italic">è bene ciò che 
esso comanda</hi>; nel secondo che è giustificato perché 
<hi rend="italic">è bene che esso comandi in quali forma</hi>. Ma né l'uno 
né l'altro modo né ambedue insieme riescono a fondare 
l'obbligo assoluto; anzi in quanto lo giustificano e ne 
pongono le condizioni, gli tolgono il carattere di 
categorico e di incondizionato.</p>
<p>A meno che questo carattere non gli venga da un'altra 
sorgente; cioè, come s'è detto, da un'autorità 
obbligante, della quale, l'esigenza di un'osservanza 
incondizionata pone non l'esistenza, ma la legittimità.</p>
<p>– Questa impossibilità di fondare un dovere 
(categorico) sopra un fine fu, come tutti sanno, veduta 
chiarissimamente da Kant, il quale assume appunto come 
dato l'imperativo categorico e cerca in questo il 
criterio della valutazione morale.</p>
<p>Ora, sebbene egli passi dall'obbligo alla legge, dalla 
legge all'universalità, e dall'universalità alla 
determinazione dei doveri pratici speciali, cióè, 
necessariamente a una certa valutazione non soltanto 
della forma, ma anche del contenuto, in realtà il solo 
criterio di valutazione che segua legittimamente dal suo 
postulato è la conformità al dovere perché è dovere. 
Il passaggio da questo criterio, a quello 
dell'universalità attraverso alla mediazione del 
concetto di legge, è possibile soltanto per il doppio 
significato del termine <hi rend="italic">legge</hi>, inteso ad un tempo 
come <hi rend="italic">comando</hi> (obbligo incondizionato) e come 
<hi rend="italic">ragione</hi> (universalità); duplicità, della quale, è 
prova la nota confessione del Kant, che non si può 
spiegare in che modo l'universalità possa obbligare.</p>
<p>In ogni caso poi, come si è già notato, i precetti 
morali della vita pratica non possono essere determinati 
col solo criterio della conformità alla legge.</p>
<p>La stessa formula, forse più nobile e certamente più 
feconda dell'Etica kantiana, che nessun essere umano deve 
essere trattato unicamente come mezzo ma sempre deve 
essere considerato come fine in se stesso, non può 
essere, ricavata dal puro criterio formale 
dell'universalità, ma implica un criterio di valutazione 
diverso, che viene dall'assumere il valore di un oggetto, 
cioè di un contenuto: il valore della persona umana.</p>
<p>Se, dunque, si restasse fedeli a quello che è il solo 
criterio di valutazione logicamente ricavato 
dall'imperatività, la conseguenza sarebbe che il 
contenuto della norma è moralmente indifferente, cioè 
che dei diversi fini ai quali l'attività può rivolgersi 
non è possibile alcuna valutazione; e che per questo 
scopo bisogna ricorrere, come fa, nonostante ogni sforzo 
in contrario lo stesso Kant, ad altri criteri non 
derivati e non derivabili dalla obbligatorietà.</p>
<p>– Ciò che si è detto legittima le seguenti 
conclusioni:</p>
<p>1º I postulati etici propriamente detti (postulati di 
valutazione) sono indipendenti dai postulati teoretici 
(siano metafisici, siano, o pretendano di essere, 
scientifici) coi quali si pongono le condizioni oggettive 
di esistenza o di realizzazione dei valori morali.</p>
<p>2º I detti postulati etici sono distinti dai 
postulati dell'obbligatorietà. I primi riguardano la 
determinazione dei valori degni di attuazione, e quindi 
il contenuto delle norme; i secondi riguardano l'esigenza 
incondizionata di questa attuazione, la forma 
dell'osservanza e il valore morale di questa forma.</p>
<p>3º I postulati teoretici (metafisici) che si, 
assumono quando si afferma l'oggettiva esistenza e 
validità dei valori morali, sono di natura diversa dai 
postulati teoretici (metafisici) che possono o debbono 
essere assunti in virtù della esigenza dell'imperativo 
categorico.</p>
<p>Perché l'obbligo è un rapporto con una autorità, 
cioè, in ultimo, con una <hi rend="italic">volontà</hi><note place="foot"><p>Questa è la ragione profonda per la quale l'obbligo come 
tale è inseparabile dall'idea di un rapporto di una 
volontà, non con un <hi rend="italic">fine</hi>, ma con un'altra volontà; 
anche quando è concepito come soltanto interiore; nel 
qual caso la persona appare appunto sdoppiata in due 
volontà: la volontà dell'io sensibile e la volontà 
dell'io razionale.</p></note>, non con un <hi rend="italic">valore</hi>,; e 
l'esistenza di un'autorità imperante e l'esistenza di un 
valore supremo sono <hi rend="italic">dati</hi> diversi anche se vengono 
unificati in una sola entità o persona: Dio.</p>
<p>– In conformità a queste conclusioni appare 
giustificata la concezione della possibilità di una 
costruzione morale, nella quale l'indagine sui postulati 
propriamente etici a cui si riconducono le valutazioni 
morali e la deduzione sistematica dei valori mediati che 
ne derivano, venga fatta prescindendo da ogni questione 
concernente così il fondamento oggettivo dei valori, 
come le condizioni soggettive della loro attuazione, e i 
dati o i postulati assunti nelle diverse soluzioni 
possibili di tali problemi.</p>
<p>È superfluo aggiungere che una tale costruzione non 
avrebbe valore di dottrina morale, se non nell'ipotesi 
che si accetti il postulato o i postulati di valutazione 
su cui si fonda; e quindi le norme, che ne esprimono il 
contenuto, formulano un imperativo ipotetico non 
categorico.</p>
<p>Ma il contenuto di una tale costruzione, posto che i 
postulati assunti corrispondano alla realtà 
dell'esperienza morale, vale, indipendentemente 
dall'attuarsi nel soggetto della moralità 
corrispondente; e non muta qualunque sia la concezione 
metafisica della realtà, in cui l'unità della coscienza 
integra la valutazione morale.</p>
<p>– Questa distinzione e separazione di ricerche, mentre 
elimina le difficoltà (più frequenti che altrove, 
nell'Etica) dovute all'influsso che la preoccupazione di 
certi problemi esercita sull'esame degli altri, non nega 
e non toglie le relazioni e le connessioni tra i diversi 
ordini di problemi, anzi giova, come io penso, a meglio 
rilevarle e comprenderle.</p>
<p>Così, per tenerci al nostro argomento, il riconoscere 
che la finalità e l'obbligatorietà si riconducono a due 
postulati diversi – quella a un postulato di valutazione, 
questa a un postulato di autorità – chiarisce l'antitesi 
tra l'<hi rend="italic">esigenza razionale</hi> (per la quale ogni azione 
volontaria deve essere rivolta a un fine, e quindi una 
norma di condotta deve avere un <hi rend="italic">contenuto</hi>) e 
l'<hi rend="italic">esigenza dell'imperativo</hi> (per la quale l'osservanza 
della norma deve prescindere da ogni contenuto, e ogni 
merito morale consiste nella <hi rend="italic">forma</hi> della detta 
osservanza); e sostituisce ai due problemi egualmente 
insolubili: “di cercare un fine sul quale si possa 
fondare una norma incondizionatamente obbligatoria” o “di 
ricavare dal dovere il contenuto o la finalità della 
norma”, il problema (che potrà essere forse praticamente 
insolubile, ma che non è intrinsecamente 
contraddittorio) di cercare se si possa assegnare un 
valore (o dei valori) la cui attuazione debba essere 
concepita come la condizione universalmente e 
costantemente necessaria all'attuazione di ogni altro 
valore, e a garantire la quale si riconosca legittima 
l'esigenza e quindi la <hi rend="italic">posizione</hi> ideale di 
un'autorità, che ne imponga l'osservanza incondizionata; 
e che, in quanto è approvata, voluta, posta idealmente 
dalla coscienza stessa, appare, ed è veramente, 
un'autorità che emana da lei.</p>
<p>Questo modo di porre il problema, mentre è conforme al 
dato di fatto, non eliminabile da alcuna teoria, che non 
tutte le valutazioni morali sono accompagnate dal 
medesimo sentimento del dovere, né ogni attuazione di 
valore è sentita come obbligo, può forse fornire anche 
un criterio sicuro di distinzione tra i valori (immediati 
e mediati) universali e costanti, e i valori che non 
possono e non debbono essere sottratti all'apprezzamento 
individuale; tra i <hi rend="italic">valori di giustizia</hi> e i <hi rend="italic">valori 
di perfezionamento</hi> o di <hi rend="italic">elevazione</hi>.</p>
<p>E d'altra parte legittima, anche nell'ordine empirico 
esterno, l'esistenza di un Potere, e traccia i limiti 
dell'esercizio di questo potere; cioè i limiti 
dell'azione dello stato, e quindi del diritto; il cui 
fondamento etico sta appunto nella esigenza di garantire 
l'attuazione universale e costante dei valori di 
giustizia<note place="foot"><p>Se, come io credo, il valore fondamentale, la condizione 
universale e costante di ogni altro valore, è la persona 
umana come avente in sé valore di fine, si potrebbe dare 
del Potere, considerato come organo giuridico dei valori 
di giustizia, la definizione seguente: <hi rend="italic">giusto</hi> è quel 
Potere, che assicura con un obbligo universale e 
costantemente valido l'attuazione delle condizioni 
necessarie a costituire e garantire un ordine sociale 
tale, che nessuna persona umana possa essere né per 
coazione della società né per arbitrio di altre persone 
trattata unicamente come mezzo, ma ognuna sia sempre nel 
medesimo tempo trattata come fine.</p></note>. E così serve forse 
a chiarire i rapporti tra il diritto e la morale.</p>
<p>Finalmente può giovar a spiegare, se non anche a 
risolvere, la controversia che riguarda la valutazione, 
non dei <hi rend="italic">fini</hi> della condotta (i valori da attuare), ma 
dei <hi rend="italic">motivi</hi>.</p>
<p>Tra l'azione compiuta <hi rend="italic">per dovere</hi>, e l'azione 
compiuta per <hi rend="italic">desiderio del fine</hi>, per “amore del 
bene”, non vi è opposizione ma parallelismo. Nel secondo 
caso, l'azione è morale, perché il fine voluto è un 
valore morale; nel primo, è morale perché ispirata 
dall'obbedienza ad un'autorità, che è riconosciuta e 
sentita come la sola per sé legittimamente imperante. 
L'un motivo non esclude l'altro; ma è facile vedere 
(data la realtà psicologica del conflitto tra fini 
morali e fini non morali) perché si debba riconoscere 
praticamente e <hi rend="italic">pedagogicamente</hi> la superiorità del 
dovere, sebbene non sia il dovere il criterio di 
valutazione dei fini stessi.</p>
</div1> 
</body>
</text>
</TEI.2>
