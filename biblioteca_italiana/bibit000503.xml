<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Dell'unità della favola</title>
      <author>Giovan Battista, il Giovane Strozzi</author>
    </titleStmt>
    <extent>24 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2003</date>
      <idno>bibit000503</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Trattati di poetica e retorica del Cinquecento</title>
        <title type="part">v.</title>
        <editor id="ed">Weinberg, Bernard</editor>
        <publisher>Laterza</publisher>
        <pubPlace>Roma [etc.]</pubPlace>
        <date>1970-1974</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CDD"><bibl>Classificazione Decimale Dewey</bibl></taxonomy><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita"/></langUsage>
    <textClass>
      <keywords scheme="CDD">
        <term>808.009031 - RETORICA. 1500-1599</term>
      </keywords>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Roma</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Roma</name>
      </respStmt>
      <item>Correzione linguistica</item>
    </change>
    <change>
      <date>2003-06-04T00:00:00.000+02:00</date>
      <respStmt>
        <name>Valeriano Fiori</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2003-06-07T00:00:00.000+02:00</date>
      <respStmt>
        <name>Elena Pierazzo</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>
<text>
<front>
<titlePage>
	<docTitle>
		<titlePart type="princ"> Dell´unità della favola Recitata nell´Accademia degli Alterati</titlePart>
	</docTitle>
	<docAuthor>Giovambattista Strozzi</docAuthor>
	<docDate>1599</docDate>
	<docImprint>
		<publisher/>
		<pubPlace/>
		<docDate/>
	</docImprint>
</titlePage>
</front>
<body>
<div1 type="capitolo">
<p>Intendimento mio è il trattare dell'unità della favola; e perché l'ordine è quello che, per mezzo delle difficultà sicuramente passando, ci fa dalle tenebre degli errori pervenire alla chiarezza del vero, procederemo ordinatamente così: prima diremo qual sia l'unità proposta da noi; di poi soggiungeremo per qual cagione la favola, ò vogliam dire l'azione, debba averla; e nell'ultimo luogo andremo proponendo più dubbi intorno a ciò, et a uno a uno ci ingegneremo di sciôrgli.</p>
<p>L'esser una la favola non consiste nel trattar d'un solo, non consiste nel comprender quel ch'è fatto in un tempo medesimo; ma una è quando ha due condizioni, cioè il depender le cose l'una dall'altra verisimilmente o necessariamente, e l'esser indiritto al medesimo fine. Come, per esempio, ogni cosa nell'<title>Iliade</title> è indiritta al mostrare il valore e l'eccellenza d'Achille; a questo solo incamminandosi il tutto dependono le azioni l'una dall'altra così: dall'adirarsi Achille verisimilmente ne segue il suo non voler combattere; da questo il restare i Greci perditori e 'l venirne compassione a Patroclo, che in benefizio loro e per onor suo chiede le armi d'Achille; dall'armarsi così nasce l'ardimento che egli ha d'affrontarsi con Ettore, e dal venire alle mani con lui gliene segue la morte; da questa procede l'infiammarsi Achille a vendetta, e dal suo sdegno e dal suo valore l'uccision d'Ettore e l'essere a pessimo termine condotti i Troiani, e, finalmente, il conoscersi quanto Achille era in valore sopra gli altri eminente, poiché ogni cosa nell'<title>Iliade</title> è ordinata a questo; e però termina il poema nel mortorio d'Ettore ucciso da lui.</p>
<p>Segue ora il considerare per qual cagione la favola debb'esser una, il che si può manifestare per via dell'autorità e con l'addurne ragioni. L'autorità sopra di ciò è di Aristotile, d'Orazio, d'Averroe, e degli altri interpreti, e ci ha il consentimento universale. Ragione (secondo che gli espositori affermano) non è addotta intorno a ciò da Aristotile nel suo volumetto della <title>Poetica</title>; ma comeché non così chiaramente l'adduca, io crederei che ella si potesse trar dalle parole sue molto bene. Afferma in più luoghi che la favola debbe porgere diletto e che ella diletterà se le parti sue averanno quell'ordine e convenienza che debbono aver le parti d'uno animale che abbia ad esser piacente allo sguardo. Ma perché l'unità è quella che ha questo ordine e questa convenienza, però di mente sua direi che l'unità diletta perché ella è cosa ordinata con essa. Ne' <title>Problemi</title> suoi, dove si tratta dell'istorie, apertamente dice cosa che può servir per ragione dell'avere ad essere una la favola; imperò che affermando egli che l'istorie raccontanti una cosa sola più volentieri si ascoltano che quelle che ne raccontano molte, ne dà per ragione lo stare più attento a quel che meglio si comprende. Ma l'unità, per esser terminata e finita, s'apprende meglio che la moltitudine, che participa dell'infinito. Però l'unità, dice egli, dell'istoria (e noi possiamo soggiungere della favola) è molto più dilettevole che la moltiplicità.</p>
<p>Ma vogliam noi, virtuosi Accademici, levarci più in alto per meglio trattar la proposta materia? Diciamo pertanto che l'unità di qualsivoglia cosa è l'essenza di lei, perché l'esser di lei consiste nell'esser indivisibile in sé e divisa dall'altre, e di qui nasce che sì come ciascuna cosa cerca di conservar il suo essere, così cerca di conservar la sua unità; per che il disunirsi tende a corruzione et al disfarsi. Tutti i filosofi hanno l'unità per cosa buona. I Pittagorici fanno quel «catalogo» o vogliam dir ordine delle dieci cose buone e delle dieci cattive, e per la prima tra le buone pongono l'unità. Platone, che nella schiera de' filosofi andò più presso al segno, al quale aggiunge, a chi dal cielo è dato, afferma che l'uno e 'l bello e 'l buono sono l'istesso. Aristotile, che è il medesimo che dire il Mastro di coloro che sanno, in quella sua <title>Sovrana filosofia</title> mostra che l'uno e 'l vero e 'l bene si convertono. Lascerò il dire che il mattematico alla figura sua perfettissima attribuisce l'unità. Lascerò che 'l morale provi che una è generalmente la virtù, uno è il bene, una è la vera felicità. Dica pur l'economico uno esser il padre di famiglia; provi pure il politico ottimo esser, come veramente è, il governo d'un solo; facciasi pure avanti il capitano degli eserciti, e con l'assoluta autorità che egli ha ci dimostri che in ogni bene ordinata milizia un solo debb'esser quello che assolutamente a tutti comandi: fin negli animali che vanno a branchi, una è la guida, uno è il re.</p>
<p>Uno è il mondo, uno è il cielo, uno è il sole, una è quella eccelsa città; ché, benché per tante stelle e per tanti movimenti quel grandissimo, quel lucidissimo abitamento di Dio apparisca essere non un ciel solo, ma molti, è più tosto da dire che egli abbia più membra e più parti, poiché il filosofo grande lo fa animato e direi smisuratissimo animale. Ma perché la misura d'ogni altra cosa depende da lui, non m'arrisicherei a chiamarlo così. Tutti i moti de' cerchi celesti si riducono ad un solo, et essi quanto più sono perfetti, così con manco moti conseguono il fin loro. Una è la mente d'ogni uomo, una è lassù ogni intelligenza, talmente che fa ciascuno individuo una specie; e gli angeli quanto più sono perfetti, più s'appressano al participare di quella incomprensibil unità, e quanto più ne participano col mezzo di manco specie veggano ogni cosa, e 'l più perfetto tra loro con una specie sola intende il tutto.</p>
<p>Veramente maravigliosa cosa è il considerare che tanto col suo lume naturale s'innalzò il filosofo, dicendo che all'uno è ordinato il tutto e che l'unità di Dio è principio d'ogn'altra unità; ma in più alta guisa il teologo, cioè lo insegnato da quella increata sapienza, sa che quella sua infinita bontà si degnò di fare per una sola unità, cioè l'uomo solo, tutto quello che dentro a questa gran machina del mondo si contiene, e che l'uomo solo è misura qui di tutte l'altre cose dalla natura create o fatte dall'arte imitatrice di lei. All'arte appartiene il comporre l'orazioni, il tesser l'istorie; et ognun sa che l'istorico e l'oratore quanto più all'unità s'accostano, tanto più s'appressano alla perfezione.</p>
<p>Avendo, dunque, ciascheduno uomo unità, et essendo uno perché egli ha una forma sola, si compiace delle cose che hanno unità o che più s'accostino a lei. La ragione è perché il simile si diletta del simile; ma l'uno è simile a noi che siamo tante unità; quindi avviene che una azion sola intende e comprende per volta o almeno più volentieri la riceve, non si potendo in più cose in uno istesso tempo affissare. È dunque dilettevole l'unità dell'azione per esser simile a noi. È ancora dilettevole per la maraviglia, essendo più mirabil cosa che un poeta faccia nell'azione quel che disse il Petrarca di Leonida, cioè «<quote>In poca piazza fe' mirabil prove</quote>». Se dunque è più difficile, sarà ancor più lodevole. Un'azione sola, adunque, per l'ordine e per la proporzione diletta e per la maraviglia della congiunzione, oltre che la difficultà del congiungere il dissimile e 'l vederlo fatto uno porge meraviglia e piacere. Aggiugni la difficultà del potere allungare e distendere il poco e dilettar non meno e farlo divenir grande.</p>
<p>Torniamo al dire che nell'ammirabile <title>Iliade</title> mirabilmente è indiritta ogni cosa all'unità, infin la prudenza di Nestore; ma in che guisa? Perché non serve ad Achille ma ad Agamennone, e mostra tanto più il valor d'Achille poiché non giova a Agamennone, sì che e' possa far senza lui; il quale non ha come Enea il suo fedele Acate, anzi rimane senza colui che più che gli altri lo amava, affinché e' si mostri che solo fu il tutto; però, se ben mi ricordo, quei Mirmidoni non fanno niente. L'azione di Achille è una perché tutte le bravure degli altri sono indiritte a mostrar la sua, la quale apparisce in due modi come la luce del sole, cioè per lontananza e per presenza. Quando e' non combatte, mostra il gran valore di Diomede, d'Aiace e degli altri, e maggior mostra esser quel de' Troiani. Sì che doppiamente apparisce l'eccellenza d'Achille: i suoi la veggono per l'assenza e per la privazione, come quei che restono nella nave senza il nocchiero, et acciò che e' vedessero chiaramente che senza lui non potevano fare, gli fa combattere; e maggiormente conoscono quanto e' siano in valore sopravanzati da lui, poiché tutti insieme non potendo a' Troiani resistere, vengono a poter molto meno di lui solo, che poi senz'altri aiuti che di se medesimo ne fa strage orribile e vince il vincitore de' suoi Greci.</p></div1>
<div1 type="capitolo"><head>DUBBI</head>
<p>La varietà è per se stessa dilettevole; e perché è cosa manifesta al senso, non ne occorre altra prova. Però diciamo solo che delle cose fatte dalla natura e dall'arte, quelle saranno più dilettevoli che avranno la pluralità e moltitudine che quelle che avranno unità? Vedere insieme valli, poggetti, boschi, giardini, ruscelli, un gran fiume, non è egli più dilettevole che il vedere un campo, un bosco, o un giardin solo? Un albero che per lo annestamento produca frutti diversi, non sarà egli più bello a riguardare? Un palazzo, quanti più appartamenti avrà, quanti più cortili e giardini e logge, non sarà egli tanto più bello e più desiderabile? Un marmo grande che abbia molte figure come il Toro de' Farnesi,  infin celebrato da Plinio, o quel Laocoonte co' figliuoli e co' serpenti, non sarà egli più dilettevole all'occhio che una statua sola? E così della pittura si può dire: non è egli cosa chiara che diletterà più un quadro dove sieno effigiate più persone e più cose? Oh, qual maravigliosa vista, mi pens'io, che faccia una moltitudine grande de guerrieri, dove in una spaziosa campagna è uomini e cavalli, insegne e trabacche.</p>
<p>Se nell'istorie hanno luogo più azioni, perché non nel poema? Finalmente, de' poemi migliori nessuno si può dir che abbia l'unità: l'<title>Odissea</title>, l'<title>Iliade</title>, l'<title>Eneide</title>, il <title>Furioso Orlando</title>, e 'l <title>Goffredo</title>.</p></div1>
<div1 type="capitolo"><head>SOLUZIONI</head>
<p>A tutte queste obiezioni si risponde in universale con l'istesso, cioè col presupporre primieramente che l'unità e la varietà non repugnano, e che l'unità del poema è (direbbe il filosofo) eterogenea e non omogenea.</p>
<p>Per seconda supposizione, io direi che non ogni varietà è dilettevole, ma la conveniente, la proporzionata, l'ordinata. Però non diletterebbe, o meno, il veder più cose independenti e confuse, e che non abbin che fare insieme. L'ordine, adunque, la commessione e 'l terminato diletta, e tutti quanti tendono a unità; la quale piace sì all'intelletto che sempre che e' vede cose diverse e dissimili, cerca e s'ingegna di trovarvi il simile, e per dir così d'informarle tutte con una forma dal suo intelletto prodotta; come avvenendosi in qualche studio o camera dove sieno pitture, statue, minerali, cose petrificate et altre cose sì fatte, se non sono tra loro ordinate, le ordina et accomoda da sé, e se sono ordinate se ne compiace, e quantunque diverse siano le considera come simili e concorrenti a fare l'unità che e' desidera, e le comprende sotto ragion d'ornamento e di maraviglie.</p>
<p>Terza supposizione è che per unità della favola non s'intende medesimità o cosa mancante o troppo picciola; e non si ha ad intendere che l'unità consista in un punto o in uno individuo solo. E sì come un uomo solo effigiato meno (mi credo io) diletterà che tre o quattro o più concorrenti insieme al formare un'azione, e come dicono i pittori una istoria, così tre o quattro o più introdotti in un poema a parlare porgeranno diletto maggiore che non farebbe un solo, essendoci insiememente il diletto dell'unità dell'azione e 'l diletto della varietà delle persone, e vi è di più il diletto di vedere nel dissimile il simile, e la maraviglia e 'nsomma la bellezza la quale consiste in proporzione di più cose. E comeché in un ritratto solo sia la proporzione delle parti come in un uom solo, nondimeno io direi che in un'istoria non solo vi fusse questa proporzione ma quella di più ritratti, che non si considerano come più tutti, o diversi tutti, ma come parti; non altrimenti che un periodo congiunto con altri periodi a ragioni di parte, essendo l'orazione il tutto, se ben come periodo e come da sé è un tutto, o vuoi dire, che una stanza è tutto e parte di poema secondo che è sola o accompagnata.</p>
<p>Con le tre cose presupposte o provate si mandano a terra tutte le obiezioni. Perché se tu dirai che la varietà diletta e però è migliore la multiplicità che l'unità, concederò la multiplicità esser migliore quando molte cose, o vogliam dire il tutto riguardi un medesimo fine et abbia ordine e dependenza. Dove si dicea che il vedere insieme valli, poggetti, ecc., risponderò il medesimo avvenire in un poema buono, nel quale e tempeste e cacce e conviti, e amori e occisioni e sacrifizii, e giuochi e viaggi e guerre e nozze, e mille altre cose diverse vi si trovano, ma non però senza distinzione et uniformità. All'obiezione dell'albero la risposta è facile, poiché la diversità de' suoi frutti procede tutta da un tronco solo. Del palazzo mi rimetto agli architetti, i quali io credo che mentre approvino la capacità e grandezza, non escludino la proporzione e la corrispondenza. E d'alcuni capacissimi sì, ma sproporzionati, come per esempio quel del Vaticano, quel di Mantova, son da dirsi più tosto più casamenti o palazzi insieme congiunti. E l'idea d'un palazzo grande et uno, non giudicheresti voi che fusse (o Accademici) quella che da cittadini grande principiata già, da grandissimi prìncipi s'è poi condotta a perfezione? I marmi che abbino più statue insieme et i quadri o altro dove siano ritratte più cose uniformi, quando avessero le sopra dette obiezioni, risponderei che corrispondono al ben regolato e variato poema. In uno esercito, chi non sa che l'ordinanza e l'unione più che altrove si trova, o almeno vi si debbe trovare?</p>
<p>Da Aristotile non si trae che nelle istorie abbian luogo più azioni che non abbian che fare l'una con l'altra; et a chi interpreta bene le sue parole par che più tosto se ne tragga doversi nell'istorie buone narrare un'azion sola, sì come ne abbiamo l'esempio in Salustio. Ma conceduto pure che l'istorico non abbia a ristringersi dentro a sì stretti termini, non avviene del poeta il medesimo; il quale avendo a mostrar eccellenza d'ingegno e generare all'uditore maraviglia, e perché il suo glorioso nome vien dal fare e dall'apprestare da sé la materia, tanto più sarà eccellente quanto più saprà estendere il poco; e con quanto manco e' farà, sarà più simile a lui, che non ha alcuno simile a sé e che solo poté e può di niente il tutto formare.</p>
<p>Dicevasi ultimamente contro la nostra unità che gli antichi e moderni eroici ne mancavano; nell'<title>Iliade</title> non si canta d'una ira sola d'Achille ma di due, perché la prima accesa per l'oltraggio che e' ricevé da Agamennone termina nella morte di Patroclo, e se ne accende un'altra in lui dall'essere stato l'amicissimo suo ucciso da Ettore. A questa obiezione mi par che si possa rispondere che non sono due ire, ma la seconda depende dalla prima et è annessa. Perciò che, essendo nato dal suo sdegno che Patroclo sia morto, è ben ragione che desti in lui desiderio di vendicarlo, né finisca l'ira sua se non con la morte d'Ettore. Perché non si può dir veramente placato doppo la morte di Patroclo, ma sì bene mosso a combattere; oltre che si vede che e' fermò di combattere non per non combattere, ma più per Agamennone, ma starsene fin a tanto che e' vedessero che senza lui non si poteva fare. Poiché dunque, mentre si stava e non era ancor terminata la prima ira, surge la seconda dependente non solo dalla prima ma nata in mezzo di lei, non si può chiamare un'altra ira che non abbia che far con la prima; anzi deve dirsi un effetto e un parto di essa. Due distinte sarebbero se doppo che Achille si fusse placato, di nuovo si fusse sdegnato; ma innanzi che e' si plachi sopraviene la morte di Patroclo, mediante la quale si placa o par che si plachi, non per quietare e starsene in ozio; e per dir così, si placa non per placarsi ma per seguir l'impeto dell'ira che lo trasporta a vendicare l'errore che la sua ira gli ha fatto commettere per non voler combattere. E non si sarebbe potuto affermare Achille essersi placato e l'essere tornato amico d'Agamennone se non lo dimostrava mediante gli effetti, e questi non potevano esser altro che i desiderati da Agamennone e dagli altri Greci, cioè il suo ritornare a combattere in destruzione de' loro nemici.</p>
<p>Possiamo similmente dire dell'<title>Odissea</title>, che Ulisse non solo doveva tornare a Itaca ma uccidere i Proci. Però non son due le azioni, cioè il ritorno suo e l'uccisione di essi, ma questa depende da quello et è cagionata da lui. Così è da dire che avvenga nell'Eneide, perché il fine d'Enea è non solo d'arrivare in Italia ma di fondarvi una città e stabilirvi un regno, e perché ciò gli è conteso da Giunone e da Turno, passa per molti travagli innanzi che si conduca al desiderato suo fine. Già non voglio negare che avendo l'unità del poema latitudine, non si debba dire che l'<title>Odissea</title> sia per più rispetti più una che non è l'<title>Eneide</title>. Ogni cosa nell'una e nell'altra è indiritta ad Ulisse et Enea, ma Ulisse si parte da Calipso solo, solo arriva a Corfù, solo a Itaca, solo si può dire che uccida i Proci, e tra l'arrivo e 'l fine, perché e' v'arriva, niente o poco tramezza. Virgilio d'altra banda consuma tanti libri poi che ha condotto il suo Enea in Italia, che a molti pare che egli abbracci due azioni, cioè il viaggio e le guerre. Non merita similmente quella gran lode che Omero, giungendo Enea con tanta gente in Italia che quasi poteva da sé formarne un esercito, e nonostante ciò ricorre per aiuto ad Evandro e Tarconte, là dove Achille et Ulisse da per se stessi rimangono vincitori.</p>
<p>Il Tasso, ancor egli, maneggia la sua favolosa o istorica invenzione in maniera che non così bene si può discernere se Goffredo o se Rinaldo sia l'eroe principale, perché l'uno è lo espugnatore di Gierusalemme e l'altro è tale che senza lui era impossibile il vincere; oltre che a Tancredi et altri fa operare tanto che e' non pare che suo fin principale sia il mostrare principalmente l'eccellenza d'un solo. Unità d'azione egli ha senza dubbio, ma se ella sia d'una persona sola o no, me ne rimetto a voi, giudiziosi Accademici. Dell'<title>Orlando furioso</title> ognun sa che quel poema è aggregamento di molte belle invenzioni, e tre almeno sono le azioni principali: la pazzia d'Orlando, l'amor di Ruggiero, e la destruzion d'Agramante. Io in cambio di assomigliare il suo gran poema ad un gran gigante, del quale là il busto, qua il capo, un braccio in un luogo, un piede in un altro paese, mi accingerci a difenderlo non col dire (come fece il Patrizio) che e' si chiama <title>Orlando furioso</title> perché e' vi si tratta d'amore di Bradamante, né col dire (come fece Orazio Ariosto) che nel <title>Furioso</title> è unità larga; ma andrei considerando più tosto come tutte quelle azioni o la maggior parte si potrebbero ridurre alla vera unità che vuol dire Aristotile. Sì come i Troiani non ardivano d'uscire armati in campagna mentre che Achille era in campo, ma quando e' se ne stava sdegnato e senza combattere; così era (s'io non m'inganno) bella invenzione il fingere che mentre Orlando era savio non s'arrischiassero i Mori a passare il Mare d'Affrica o i monti Pirenei, ma divenuto stolto assalissero armati la Francia; et in quel tempo che durò la sua stoltizia racchiudere di «<quote>donne e cavalieri l'armi e gli amori, le cortesie, l'audaci imprese</quote>», e 'l resto. E volendo far ciò non tornava per avventura male per principio di narrazione questa ottava poco meno che fatta all' improviso: 
<quote rend="block"><lg><l>Io canterò del forsennato Orlando,</l>
<l>Che mentre sciolse alla ragione il freno</l>
<l>E per amor di donna vaneggiando</l>
<l>Errò lontan dal gallico terreno,</l>
<l>I Mori arditamente il mar passando</l>
<l>Guerra avventaro e 'ncendio a Francia in seno;</l>
<l>Ma di follia sgombrando il Ciel l'orrore,</l>
<l>Virtù prevalse a barbaro furore.</l></lg></quote></p></div1>
</body>
</text>
</TEI.2>
