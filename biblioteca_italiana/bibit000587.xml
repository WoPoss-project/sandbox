<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione di Germania (1557)</title>
      <author>Paolo Tiepolo</author>
    </titleStmt>
    <extent>56 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000587</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente.</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>500</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-31T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-31T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Relazione di Germania(1557)">
<head>Relazione di Ferdinando Re de' Romani letta in senato 
da Paolo Tiepolo il 12 Ottobre 1557</head>
<p>Il Serenissimo Ferdinando re de' Romani nacque 
del 1303, ai 10 di marzo, in Spagna, dove 
stette fino al suo quattordicesimo anno; nel qual anno 
andando Carlo suo fratello a prender possessione delli 
regni di Ferdinando suo avo materno, egli se ne passò 
in Fiandra, e poi del 1521 al governo delli 
Stati, che per la divisione col fratello gli sono 
pervenuti. È di grandezza della persona mediocre, ma 
molto asciutto e scarno, e però tiene il piede 
sottilissimo e il collo lungo, il qual piega anco un 
poco, porgendo la testa innanzi. Ha grosse le labbra e 
rivolte in fuora, secondo quasi tutti quelli della casa 
d'Austria, il fronte largo e spazioso, il naso grande e 
aquilino, gli occhi vivi ed allegri, il color un poco 
rosso, secondo il quale sono li capelli più presto che 
canuti rispetto all'età, li quali porta lunghi, e la 
barba similmente, dopo la morte della moglie, essendo 
uso per lo innanzi a portare la barba rasa; le quali 
tutte parti congiunte insieme lo rendono di non ingrata 
presenza.</p>
<p>La complessione sua è collerica, ma così ben 
temperata che da molti anni in qua non ha avuto 
indisposizione alcuna se non d'una resipola, che già è 
molto tempo che gli venne nella faccia, e alcuna 
volta gli è ritornata; ma perchè non gli dà alcun 
dolore non la stima, nè resta per quella d'attendere a 
tutti i suoi negozi, avendo anco dato udienza a me nel 
tempo ch'egli aveva cose sopra il viso da refrigerarsi.</p>
<p>Ha regolato in modo la vita sua, che è disegnato a 
ciascun'ora del giorno quello che ha da fare, sì che 
senza mai variare, se qualche accidente non lo 
necessita, in ogni tempo a una medesim'ora va a letto, a 
una medesim'ora si leva, dice le sue orazioni, va in 
chiesa e in consiglio, dà udienza e desina, se non 
quando è vigilia, che per causa del digiuno differisce 
un'ora di più il desinare, contentandosi sempre di un 
solo pasto al giorno, e quello modesto.</p>
<p>Fa grandissimo esercizio, perchè la maggior parte del 
giorno sta in piedi, e almeno un giorno della settimana 
va alla caccia, solo ristoro delli suoi travagliosi 
negozi, e la continua bene spesso dalla mattina alla 
sera con estrema stanchezza di chi lo seguita. Rarissime 
volte si vede sputare, o in altro modo dimostrare 
catarro o umidità superflua; però li medici tutti lo 
giudicano di lunghissima vita.</p>
<p>Quanto sia religioso può parere dal suo frequentare li 
divini uffici, dal confessarsi e dal comunicarsi tre e 
quattro volte l'anno, ma in nessun modo più che dalla 
contesa che esso ha avuto così lungo tempo con suo 
grave danno per causa di religione con li principi di 
Germania e colli suoi popoli, in grazia de' quali se ha 
alcune cose permesso, è da motti interpetrato che sia 
stato più tosto necessità che volontà, e che la sua 
persona resti come fu sempre cattolica.</p>
<p>La sua mente è che a ciascuno sia fatta inviolata 
giustizia, ed egli per quel che gli viene innanzi la fa, 
ma li suoi ministri mancano spesse volte, i quali non 
gli rappresentano come le cose veramente passino. Piega 
più tosto alla misericodia che alla severità, 
dal che procede che è più amato che temuto. Fa 
professione di non dir bugia, ma tace il vero che non fa 
per lui. È curiosissimo investigatore della natura 
delli paesi, delle erbe, delli animali e dei costumi e 
usanze degli uomini, e quello che vede e conosce una 
volta tiene mirabilmente sempre nella memoria. Parla 
ugualmente bene cinque lingue, la spagnuola, la germana, 
l'italiana, la latina e la francese. È presto 
all'intendere, pronto al rispondere, pratico dei maneggi 
degli Stati per il lungo uso che in quelli ha avuto; e 
più si tiene che vaglia il suo giudizio e consiglio di 
quello d'alcun altro che abbia appresso di sè, ma però 
non si fida molto del suo parere, e si governa con 
quello de' suoi consiglieri. Conosce li mancamenti de' 
suoi ministri, e sa di esser rubato, ma non sa 
risolversi a trovarvi rimedio, o più tosto non può per 
la gran necessità d'ogni cosa che gli è attorno.</p>
<p>Piglia gran dilettazione del negoziare, benchè quasi 
tutti li negozi siano aspri e difficili, e vuol 
intendere ogni cosa minutissimamente; nella qual parte 
non è da molti lodato, come che ugual cura metta nelle 
cose grandi che nelle picciole, delle quali dovrebbe 
discaricarsi; ma egli avanza forse di diligenza 
ogn'altro che negozia, nè si trova mai nelle fatiche 
stanco nè sazio.</p>
<p>Dimostra però d'aver un animo temperato e di 
contentarsi del suo senza aspirare a cose molto grandi o 
a quello d'altri, e si vede ch'egli saria per natura 
più tosto inclinato ad una sicura quiete che a una 
dubbiosa guerra.</p>
<p>Di facilità e umanità non è, per quel che io credo, 
altro principe che lo superi, benchè al pari di ciascun 
altro abbia caro di esser onorato e riverito. È di vita 
casta, che non si sa ch'egli abbia conosciuto mai altra 
donna che la moglie. Il nome della prodigalità più si 
dice che gli convenga, che quello della liberalità, 
perchè non avendo rispetto alli molti suoi bisogni, ha 
passato li debiti termini nel donare a' suoi 
servidori; e per testimonio di questo allegano il 
<foreign lang="lat"><hi rend="italic">quondam</hi></foreign> conte di Ortenburg spagnuolo, che di niente 
aveva acquistato più di 40 mila fiorini d'entrata 
all'anno, e il signor Giovanni Hostman, già consigliere 
di Sua Maestà, ricco di altrettanto, il quale per andar 
a godere il suo prese licenza, e l'ebbe già un anno; 
nè è passato molto che il signor Martino Guzman ebbe 
in dono in una sol volta da Sua Maestà 30 mila 
tallari, e nel tempo mio donò alli Pernestan baroni di 
Boemia una signoria, dalla quale essi vendendola ne 
cavorno da 70 mila tallari, per non dire di molti 
altri.</p>
<p>Ma quello che sopra tutte le altre cose si loda nel re, 
è che nelle avversità, le quali ha patito grandissime, 
non si è mai veduto turbato, e nelle prosperità, che 
pure n'ha avuto qualcuna d'importanza, mai è stato 
trovato superbo o punto insolente, ma sempre in queste e 
in quelle d'un istesso animo e faccia.</p>
<p>Ora per parlare dei figliuoli e figliuole del re, dico 
che Sua Maestà del 1321, di maggio, prese 
per moglie Anna, unica sorella di Lodovico re d'Ungheria 
e Boemia, veramente regina, per quel che ho inteso, di 
molta virtù, la quale da principio stette cinque anni 
sterile, che diede, come alcuni dicono, occasione 
all'imperatore di maritarsi; ma dopo fu così feconda, 
che ha partoriti ben quindici figliuoli fra maschi e 
femmine, rare volte interponendo più d'un anno fra 
l'uno e l'altro, onde il re suol fare spesso il conto 
del tempo d'alcun successo dagli anni del nascimento 
de'suoi figliuoli. Di questi quindici, quattro ne sono 
stati maschi e undici femmine, delle quali Elisabetta, 
primo parto, nata del 26, maritata nel presente re 
Sigismondo di Polonia, è morta del 45; Orsola, di 
età d'anni dodici, è medesimamente morta del 
43; però nove ne vivono, delle quali tre maritate; 
Anna, nata del 28 e maritata nel duca Alberto di 
Baviera; Maria, nata del 31 e maritata nel duca 
Guglielmo di Cleves; e Caterina, nata nel 33 e 
maritata prima nel duca Francesco di Mantova, e poi nel 
re di Polonia, che aveva avuto la sorella. L'altre sei 
restano in Inspruch, quasi come in un monastero a pregar 
Iddio che lor dia buona fortuna; Maddalena di 
venticinque anni, Leonora di ventitrè, Margherita di 
ventuno, Barbara di diciotto, Elena di quattordici, e 
finalmente Giovanna di dieci. Fu già Maddalena promessa 
al duca Filiberto di Savoia, e Giovanna, ultima di 
tutte, al figliuolo del <foreign lang="lat"><hi rend="italic">quondam</hi></foreign> re Giovanni, ma 
questi matrimonj non hanno avuto nè forse avranno 
effetto. Di maritarle in Germania non può riuscire, se 
il re vorrà avere quei rispetto alla religione, che ha 
avuto fin ora; però converrà a Sua Maestà, volendo 
trovar loro partito, rivolgersi alli principi d'Italia, 
o di qualche altra provincia.</p>
<p>Delli tre figliuoli maschi che restano, il principe 
Carlo, nato a' tre di giugno del 1540, è 
il minore. È allevato appresso il padre, il quale l'ha 
tenuto e tiene tuttavia con molto timore di lui, 
concedendogli pochissima o nessuna libertà, e sotto la 
disciplina d'un precettore slesita ha assai bene 
imparato la lingua latina, la qual parla insieme con 
l'italiana, spagnuola, germana e boema, ch'egli sa, ma 
in nessuna sorte di scienza ha fatto frutto, nè è per 
farlo, se ben seguita la scuola come comanda il padre, 
perchè non se ne diletta, e spende una gran parte del 
tempo disegnato alli studi in altri ragionamenti 
col suo maestro. Egli saria più tosto inclinato 
all'armi, nelle quali per essere di bella complessione e 
avere un ingegno vivo potrebbe facilmente riuscire se da 
qualche valent'uomo fosse disciplinato; e in tanto 
quando gli avanza tempo suole di sua mano far qualche 
cosa di getto di metallo, dilettandosi in quello. Si 
lascia molto ben intendere che si vuol maritare, e 
frattanto non può aver maggiore contentezza che di un 
poco di libertà, rallegrandosi grandemente quando dal 
re ottien licenza di poter uscire di casa e andare 
separatamente da lui alla caccia, che però gli succede 
rare volte. L'anno passato cominciò a entrare nei 
Consiglio del re, acciò imparasse il modo del governo e 
del consigliare. La corte sua è di paggi e 
gentiluomini, che lo servono nella camera ed alla 
tavola. Ha maggiordomo, piatto separato, stalla e altri 
servidori secondo il bisogno.</p>
<p>Il principe Ferdinando, che è de' fratelli il mezzano, 
alli quattordici del passato mese di giugno finì li 
ventotto anni. È giovane allegro, molto vivo e 
gagliardo, inclinatissimo all'armi, intorno alle quali 
consuma gran parte del tempo, ma non ha mai avuto 
persona appresso di sè che lo instituisse di quelle 
cose, che s'appartengono a savio capitano. Della 
riuscita ch'egli fece l'anno passato in Ungheria si può 
poco dire, perchè pochissimo vi stette, e pochissime 
imprese furono fatte, ed egli non aveva autorità piena 
nelle cose, bisognando che si governasse secondo il 
volere di quelli che il padre gli dette per consiglieri, 
ma andò alla guerra con la maggiore allegrezza che si 
possa immaginare.</p>
<p>Egli ha il governo della Boemia da dieci anni in qua, 
dove vive con gran libertà lontano dal padre, e come si 
dice, si sa pigliare ogni sorte di piacere. Tiene 
onorata corte di gentiluomini, paggi, trombetti, 
cappellani, guardie della sua persona, stalla e i 
ministri necessarj, nelli quali spende il denaro che ha 
dal padre così largamente, che s'è acquistato 
nome di liberale, come è anco tenuto molto costante 
nella religione cattolica.</p>
<p>Ma il re Massimiliano, maggior degli altri, è entrato 
in trentun'anni dal primo d'agosto in qua, del quale 
quanto manco fa sperare lunghezza di vita 
l'indisposizione ch'egli patisce di una sincope o 
mancamento di virtù, che alle volte gli viene, la qual 
esso si persuade di aver contratta per certo accidente 
nel viaggio di Spagna, tanto più promettono cose nuove 
e notabili l'ingegno e la natura sua; perchè essendo di 
complessione malinconica, continuamente pensa, e poco 
contentandosi dello stato suo, se bene è eletto re di 
Boemia, avendo massimamente ormai cinque figliuoli vivi, 
tre maschi e due femmine, e la regina sua moglie così 
feconda, che ogn'anno si trova gravida, disegna a cose 
grandi, e per ogni via di avanzare la sua fortuna. Nè a 
far questo gli manca l'ingegno, perciocchè per natura 
lo ha avuto buono, e per la pratica tenuta con 
l'imperatore e colli Spagnuoli, lo ha fatto più vivo e 
svegliato, avendo avvertito e molto bene imparato da 
loro le astuzie e i tratti.</p>
<p>Onde se bene sopra tutti gli altri odia li Spagnuoli, 
nè si può in alcun modo ritenere che con alcuni non ne 
dica grandissimo male, e faccia ogni cosa per far 
partire quei pochi, che restano ancora appresso la 
regina (perciocchè nella sua corte non ve ne sono 
restati più di due pur di qualche conto); nientedimeno 
egli usando le medesime arti, ha nome di saper meglio 
che alcun altro dissimulare e trattenersi con ciascuno. 
Però non si alienando in tutto da' cattolici, s'ha 
guadagnato una gran grazia coi luterani: perciocchè 
dall'un canto ritien la messa e gran parte delle 
cerimonie della chiesa romana, mentre dall'altro usa per
predicatore un prete maritato, che ha alquanti 
figliuoli, il quale pubblicamente predica quasi tutta la 
dottrina luterana. Da un tempo in qua ha pur fuggito le 
occasioni di ritrovarsi a processioni, a uffizi de' 
morti, ed altro che possa dare certo giudizio che 
l'animo suo fosse cattolico; e li principali della sua 
corte, massime il maggiordomo che appresso di lui può 
grandissimamente, sono conosciuti da ciascuno per 
luterani. Così per un verso il predetto re coi 
cattolici s'intrattiene fingendo, quando è con loro, di 
non si essere da loro separato, e soprattutto con la 
moglie spagnuola; e per l'altro molto meglio si lascia 
intendere coi luterani, avendo, come si dice, in questa 
materia di religione pratiche e intelligenze segrete con 
diversi principi; perciocchè aspirando egli all'Impero 
dopo il padre, conosce molto bene che per nessun'altra 
via più certa può acquistar il favore e la benevolenza 
di quei popoli e principi che col farsi loro confidente 
nella religione. Oltra di questo vede come sia bisogno 
degli aiuti dell'lmpero contra Turchi, li quali senza la 
benevolenza e confidenza de' principi non si possono 
avere; però ha più volte fatto istanza al padre cbe 
non si lasci così miseramente perdere gli Stati, ma che 
non avendo alcun soccorso dal Pontefice, procuri di 
piacere a' protestanti per ottenere da loro sussidj 
convenienti alla sua necessità. Nè qui finiscono i 
disegni e pensieri suoi, perciocchè a tutte le novità 
e cose grandi, che gli vengono messe innanzi, egli dà 
orecchio, massimamente dopo che ritornò di Fiandra 
così mal sodisfatto del re di Spagna suo cognato, come 
scrissi; onde attaccò pratica di trattazione col re di 
Francia, e dimostrò anco volontà buona d'attaccarla 
col Pontefice a' danni del cognato; e se egli possedesse 
gli Stati, e non fosse ritenuto dal padre, certo 
concluderia alcuna cosa nuova ed inaspettata. Ma 
ha ancora altri pensieri in testa, li quali, se potrà, 
un giorno procurerà di mandarli ad effetto.</p>
<p>È stato il re Massimiliano due volte alla guerra in 
servizio dell'imperatore, l'una in Fiandra contra 
Francia, e l'altra in Germania contra Protestanti, 
quando era molto più giovine; appresso ha avuto per tre 
anni il governo della Spagna, e da molto tempo in qua è 
intervenuto nelli maneggi e consigli pubblici. Parla 
cinque lingue, come ciascuno dei fratelli; il proceder 
suo è molto grave, ma però accompagnato da dolci e 
amabili maniere, e nelle parole e cerimonie estrinseche 
si dimostra senza comparazione molto più umano che li 
fratelli; e dove in questa parte mi è parso che il 
principe Ferdinando sia mancato, egli ha con vantaggio 
supplito. Le quali cose aggiunte agli altri modi che 
egli usa, fanno che nella Germania è celebrato per 
rarissimo principe ed è avuto in grand'estimazione e 
riverenza. La corte sua è onoratissima di gentiluomini 
grandi e stimati, perchè nel resto egli l'ha simile al 
principe Ferdinando, se non che nel numero e qualità 
de'gentiluomini di gran lunga l'avanza, e tiene anco una 
cappella con musica di bontà quasi uguale a quella che 
tiene il padre. La regina sua moglie tiene ancor essa 
corte separata da lui, ed ha non solo le sue damigelle, 
ma gentiluomini, paggi ed altri ministri che la servono, 
e la stalla e cucina sua da parte, perchè non mangia 
col marito; non è bella, ma è tenuta molto savia, 
perchè ha saputo in così fatto modo secondare 
l'ingegno del marito, ch'egli grandissimamente l'ama, 
con tutto che abbia in odio gravemente il padre ed 
il fratello di lei.</p>
<p>Questi adunque sono li tre figliuoli del re, a' quali 
egli desidera di lasciar tutte le corone e Stati suoi, e 
finora nell'Impero pare che il re Massimiliano abbia 
molto da sperare: il regno di Boemia è già assegnato a 
lui, e nell'Ungheria, se quel poco che resta non sarà 
dai Turchi occupato, potria essere ch'egli fosse da 
qualcuno delli baroni eletto re, e per questo fa ogni 
cosa per esser grato alli Ungheri. Ma delli Stati 
d'Austria patrimoniali ed ereditarj posso dire, come da 
buon luogo ho inteso, che Sua Maestà ha voluto far la 
divisione di consentimento delli figliuoli nel suo 
testamento, per il quale lascia la provincia d'Austria 
ed il paese di Lintz al re Massimiliano per essere con 
la Boemia confinanti; la Stiria, Carintia e Carniola, 
con quel che tiene in Friuli, al principe Ferdinando: il 
contado di Tirolo con gli altri Stati pertinenti 
all'Austria superiore, al principe Carlo. Questi 
fratelli dimostrano verso il padre una somma reverenza, 
sì come anco il padre mai non pare tant'allegro se non 
quando si ritrova con li figliuoli: ma conoscendo il re 
l'animo e l'ingegno di Massimiliano in materia della 
religione sente grandissimo ed infinito dispiacere; ed 
ha tentato ogni cosa per rimoverto dall'opinione sua; e 
ultimamente ha fatto venir di Spagna un prete di nazione 
spagnuola, con grandissima provvisione, molto dotto e 
stimato, che fu mentre che Massimiliano stette in Spagna 
suo confessore, perchè ragionando trovasse a questo 
qualche rimedio; ma Massimiliano non vuol udirlo, nè 
alcuna cosa con lui vale. E quanto al resto il re suo 
padre non si fida punto di lui, perchè più volte 
richiesto ed instato non gli ha voluto dar mai il 
governo di Boemia, ma più tosto ha tenuto in quello 
oltra dieci anni il principe Ferdinando suo minor 
figliuolo, che non può aver alcuna azione in quel 
regno; la qual cosa causa poca buona concordia e amore 
tra' fratelli, perciocchè il re Massimiliano, benchè 
quanto più sia possibile lo dissimuli, reputa che il 
fratello gli faccia grandissimo torto in occupare il 
luogo dovuto a lui, e mentre ch'egli in Boemia sta con 
tutte le grandezze e piaceri, astringa lui a vivere poco 
contento a Vienna appresso il padre, quasi come privato. 
Le parole inoltre poco prudenti di alcuni cortigiani del 
principe Ferdinando, le quali non può essere che a lui 
non siano riferite (poichè io da loro tante volte l'ho 
udite) possono infinitamente sdegnare l'animo suo, 
perchè dicono il principe Ferdinando essere così grato 
alla Boemia, che tutto il regno lo desidera per re, e 
che lo sarà se lo vorrà. Benchè poi dove nasce 
sospetto dal dominare non vi possa esser amore, 
nientedimeno nelle dimostrazioni estrinseche, quando 
detti fratelli si trovano insieme, può parere che sia 
tra loro ogni amorevolezza e confidenza.</p>
<p>L'animo di questi fratelli verso la Serenità Vostra 
non posso io congetturare se non per quelle vie, che 
congetturerò qui appresso quello di Sua Maestà; ma 
solamente per ora posso dire, che il re Massimiliano fa 
più d'ogni altro buona dimostrazione, perchè nelle 
cose, che gli possono occorrere secondo i disegni suoi, 
conosce molto bene che potria venir tempo, nel quale 
avesse bisogno dell'amicizia e favor suo: però non son 
alieno dal credere che egli, quando potesse, con qualche 
beneficio cercherebbe volentieri di guadagnarsi ed 
obbligarsi l'animo di Vostra Serenità.</p>
<p>Ora per dire alcuna cosa della Corte, tiene il re per 
la guardia della sua persona circa cento venti uomini 
armati a cavallo a uso di Alemagna, che si chiamano 
arceri, che portano un certo spiedo lungo circa 
due passi, e in luogo di quello, quando si cavalca, la 
lancia; e quaranta alabardieri, dando alli primi dodici 
fiorini, e agli ultimi otto al mese per ciascuno, con un 
vestimento l'anno, che può importare circa quaranta 
fiorini. Oltra questi sono dodici trombetti pagati a 
diversi prezzi, secondo la sufficenza di ciascuno; ed ha 
anco Sua Maetsà una cappella di circa quaranta voci, 
commendata al paro di ciascun'altra, la quale gli costa, 
oltra dodici cappellani, che pure sono pagati, quindici 
e venti fiorini al mese per ciascuno. Intrattiene Sua 
Maestà per far la corte onorata un buon numero di 
gentiluomini, pagando loro provvisione di tanti cavalli 
a ragione di dieci fiorini per cavallo al mese, ma a 
nessuuo, se non alli principali, più di quattro 
cavalli, e tutta questa somma si crede ascendere sino a 
circa 800 cavalli; ma non se ne fa la mostra, e li 
gentiluomini non tengono quello che sono obbligati. Li 
paggi ordinariamente sogliono essere venti, tutti nobili 
di diverse nazioni, alli quali non si dà provvisione, 
ma si vestono e nutriscono, benchè assai parcamente. 
Questi poche altre cose possono imparare che la 
diversità delle lingue, perchè non hanno persone di 
molto valore in alcuna disciplina che li instituiscano, 
ma nelle lingue non solamente essi, ma quasi tutti che 
praticano alla corte, riescono così bene, che pochi si 
trovano che non sappiano due lingue o tre, e alcuni 
quattro o cinque, e più ancora: quelle che più s'usano 
sono, la tedesca, che quasi a tutti è comune, l'ungara, 
la boema, la slava, la latina, l'italiana, la spagnuola 
e la francese. Vi sono poi li ministri della casa più 
bassi, li quali secondo la lor condizione si pagano, 
perchè li ministri della tavola sono li proprj 
gentiluomini di Sua Maestà, che portano le vivande, 
servono, fanno le credenze e danno da bevere, 
riputandosi a molt'onore di esser ammessi al servizio 
della bocca sua. Non tiene grande stalla il re, perchè 
non suol avere più di cinquanta in sessanta cavalli.</p>
<p>Questa corte è poi fatta maggiore da molti 
signori e nobili delli paesi nelli quali Sua Maestà si 
trova.</p>
<p>Li principali ufficj della corte sono cinque: il primo 
di maggiordomo, che vaca dal 45 in qua dopo la morte 
del signor Leonardo di Felz; il secondo di gran 
cancelliero, che ancora vaca dopo la morte del Cardinale 
di Trento predecessore del presente Cardinale, non 
avendo il re trovato persona nobile e sufficiente, alla 
quale potesse con sicurtà fidare questo onorato ed 
imponente carico; però lo fa esercitare adesso al 
dottor Jonas chiamandolo vicecancelliero, persona ben 
intelligente e pratica come quella che prima d'ora 
lungamente si è esercitata in questa sorte di maneggi 
pubblici con l'Arcivescovo di Magonza e poi con questa 
Maestà. È nato in Ulma non nobilmente, e perciò non 
è molto stimato, oltre a che ultimamente, essendo morta 
sua moglie di poco più d'un mese, ritrovandosi uomo di 
cinquantacinque anni e più, con grandissimo riso di 
tutta la corte ha presa una giovinetta per moglie molto 
bella di diciotto anni, figliuola della lavandara del 
re. Il terzo ufficio è di maresciallo, che ha cura di 
giudicar la corte in tutte le differenze che nascono, 
nel qual ufficio si trova il signor Giovanni Transen 
cognato del Cardinale di Trento, e barone del contado di 
Tirolo; però al presente egli viene a essere il primo 
nella corte per dignità, al quale il re darà, come si 
crede, l'ufficio di maggiordomo.</p>
<p>Egli è tenuto per uomo di mediocre giudizio ed 
intelletto, ma che più d'ogn'altro abbia atteso al 
beneficio del re e manco al suo particolare, onde ha 
acquistato tanta grazia appresso Sua Maestà che io non 
credo che alcuno gli vada innanzi. Il quarto ufficio è 
di maggior cameriere, nel quale da molt'anni in 
qua si trova il signor Martino Guzman spagnuolo, che 
così assiduamente ha servito il re, che poche ore è 
stato lontano da lui; però il re usa grandissima 
dimestichezza con lui, lo fa dormire nella sua camera, e 
lo tiene il giorno a ragionar seco, onde si stima che al 
pari del maresciallo posseda l'animo di Sua Maestà; ma 
esso o rarissime volte o non mai si suol imframmettere 
nei negozj, per non usare quella grazia, ch'egli conosce 
avere, più in beneficio d'altri che di sè stesso, 
perciocchè egli è quanto si possa immaginare 
desideroso del proprio utile; e bene conserva quello che 
gli viene alle mani, facendo pochissima spesa; e 
ragunando quanto può, manda tutto in Spagna ad 
investire, dove pare ch'egli abbia disegno ancora di 
tornar un giorno. ll quinto ufficio è di cavallerizzo, 
che ha cura della stalla, delli trombetti, delli paggi, 
e da un anno in qua lo tiene uno delli baroni Pernestan 
di Boemia, da poi che il conte Sigismondo da Lodron lo 
lasciò e si partì dalla corte. Seguitano poi li altri 
ufficiali di manco dignità, come il capo delle vivande, 
il capo della guardia ed altri.</p>
<p>Sono instituiti nella corte del re diversi Consigli a' 
diversi usi; l'uno dimandato della Corte, di circa 
quindici persone, il quale giudica le cause 
estraordinariamente da Sua Maestà a quello delegate, 
come sogliono giudicare li estratti di questo 
Eccellentissimo Consiglio dei Pregadi le cause che sono 
a loro deputate; ma appresso consiglia Sua Maestà nelle 
cose dove può essere qualche considerazione di 
giustizia. Un altro consiglio è quello detto della 
Guerra, dove si trovano uomini di tutte le provincie sue 
per dar soddisfazione a quelle. Appresso ha sua Maestà 
il Consiglio della Camera, nel quale entrano quelli che 
hanno cura delli denari, ed in quello si 
consigliano i modi di trovarne e le altre cose 
pertinenti a questo bisogno. Le cose poi di stato 
consiglia il re, se sono pertinenti all'Ungheria, con 
Ungheri, e se alla Boemia o ad altri luoghi con li 
principali governatori di quelli.</p>
<p>Ma li supremi consiglieri, che ogni giorno si ritrovano 
con Sua Maestà, e da' quali suol pigliare il parere in 
tutte le cose, sono quattro; il maresciallo, il dottor 
Jonas, che ho già nominati, il dottor Genger, nato in 
Ulma, persona modestissima, il qual altre volte ha fatto 
il vicecancelliero, e il quarto novamente eletto è il 
signor Bartolommeo d'Harrach, barone d'Austria, il quale 
per innanzi non ha avuto altro carico che di maggiordomo 
del principe Carlo nel tempo che era ancora fanciullo. 
Di tutti questi non è chi abbia nome di esser di gran 
consiglio e maneggio, nè di molta intelligenza di cose 
di Stato, perciocchè alcuno di loro non ha molto 
praticato il mondo; nè veduto, nè forse ben inteso 
come passino li governi e cose delli altri principi, nè 
in guerra nè in altri carichi e maneggi d'importanza 
son stati adoperati, se non che il dottor Jonas, come ho 
detto. E però lamentandosi ognuno, che oltra il 
mancamento di tutte le cose, ne' bisogni pubblici si 
manchi anche di consiglio, si dà a questi la colpa di 
tutti li disordini cbe seguono; li quali, se per quel 
che ho detto possono parer grandi, pareriano molto 
maggiori a ciascuno che si trovasse in quella corte, e 
in fatto li vedesse, perciocchè io narrandoli son 
sicuro più presto di averli scemati che accresciuti. 
Viene ancora a' detti consiglieri opposto che ricevano 
molti presenti e denari, per li quali pare non possano 
consigliare il re così fedelmente come dovriano; e 
particolarmente ho io sentito dir da molti che il 
Cencovich con presenti più che con ragioni, non solo 
s'abbia difeso dalle querele fatte da questo 
Illustrissimo Dominio contra di lui, ma ancora sia stato 
esaltato a grado onoratissimo.</p>
<p>Dell'animo di costoro verso la Serenità Vostra, 
perchè grandemente vagliono a muover quel re, 
vorrei poter dir molto bene, ma sono tutti Tedeschi, i 
quali naturalmente odiano la nazione italiana, ed alcuni 
delli paesi del re non si possono ancora dimenticare le 
guerre passate, oltra che l'avo dei marescial principale 
di quella corte fu dalle genti di questo Dominio in 
Cadore decapitato, onde esso maresciallo, perchè resti 
di questo fatto memoria in casa sua, ha fatto dipingere 
un quadro con la testa dell'avo mozza; niente di meno 
egli mi ha sempre usato buona cera e cortesi parole, e 
il suo figliuolo è venuto con molta dimestichezza 
mattina e sera in casa mia, e gli altri consiglieri 
ancora mi si sono mostrati amici.</p>
<p>Quanto poi alla disposizione dell'animo del Serenissimo 
Re de' Romani verso le nazioni e principi, è cosa 
difficile affermare quale ella sia, perchè non è chi 
possa perfettamente penetrare nel cuore e nel segreto 
dell'uomo, che per tante vie lo può nascondere e 
dissimulare; e il re, come prudente, non dice tutto 
quello ch'egli ha di dentro, nè lascia ben intendere 
gli affetti e passioni dell'animo suo.</p>
<p>Però si convien andare per congetture fondate, parte 
sopra quel che si comprende che sentono i figliuoli e 
gli altri di corte, parte sopra le cause così vecchie 
come nuove, possenti a confirmare o alienar l'animo e la 
buona volontà sua verso alcuno.</p>
<p>E per cominciar dalla Spagna, tiene buona inclinazione 
verso quella nazione così per esservi nato e vissuto 
lungamente, come perchè conosce quanto bene abbia 
servito questa gente industriosa e paziente, e quanto 
buon servizio gli potria fare nella guerra: ma sono li 
Spagnuoli per la superbia e insopportabile insolenza 
loro divenuti così odiosi non solo al resto della 
Germania e dell'Ungheria, ma alla sua corte ancora, che 
nessun'altra nazione è al pari di quella mal voluta. 
Però il re non si può più servire della loro milizia, 
e in corte non si aggiungendo altri di nuovo, e tuttavia
trovandosi chi ritorna in Spagna e chi muore, 
vanno in modo mancando quei pochi che vi sono, che in 
breve tempo si crede che non ve ne debba restar alcuno. 
Gl'Italiani non sono tant'odiati perciocchè si trovano 
più trattabili ed umani, ma però in quella corte hanno 
grandissimo disavvantaggio, perciocchè con tutto che 
alcuni siano sudditi del re al pari dei Tedeschi, 
Ungheri e Boemi, non bisogna però che sperino avere gli 
onori grandi e li beneficj che si danno a queste 
nazioni, anzi più tosto hanno da aspettarsi disfavori e 
torti intollerabili: la qual cosa genera una pessima 
contentezza d'animo nella maggior parte degl'Italiani 
sudditi del re: e nel tempo mio alcuni de' principali, 
de' quali doveva far conto, si sono partiti malissimo 
sodisfatti, onde pochissimi ltaliani restano in quella 
corte.</p>
<p>Il Turco, come si sa, è l'antico naturale e maggior 
inimico che abbia il re, col quale quasi per trenta anni 
continui ha avuto guerra, perchè poco sempre mai si 
sono osservate le tregue, onde sono intravvenute tante 
offese, tanti danni, tante perdite di stati e di regni. 
Ma perchè l'utile e non l'odio è quello che suol 
governare li principi savj, con nissuno vorria il re 
più volentieri aver pace che con lui, per ottenere la 
quale già tant'anni ha tenuto ambasciatori suoi a 
Costantinopoli, e si contenterebbe pagare un grosso 
tributo ogn'anno per quella parte d'Ungheria che gli 
resta.</p>
<p>Segue al Turco la regina Isabella col figliuolo, la 
quale è odiata dal re perchè non solo non ha osservato 
le convenzioni fatte col re Giovanni suo marito, non 
avendo voluto dopo la sua morte cedere la Transilvania e 
l'Ungheria, come era stato accordato, ma ancora 
nuovamente, contra i patti da lei medesima conclusi ed 
approvati, ha occupato la Transilvania, che aveva 
renunziata. Quante volte abbia chiamato il Turco; come 
ella sia stata causa ch'egli abbia acquistato la maggior 
parte di quel regno; come essa tenga continua pratica 
con quello e col re di Francia; come li ribelli di Sua 
Maestà ricorrino a lei; e come per lei si tenga divisa 
l'Ungheria, che è certa causa della total rovina di 
quei regno, e d'incomparabile danno del re de' Romani, 
è notissimo alla Serenità Vostra; ma con tutto ciò 
avrebbe il re a caro, per manco suo disavvantaggio, 
poter trovare qualche via di aver lei e il figliuolo 
più presto per amici che per inimici. La regina Bona, 
madre della regina Isabella, è stata quella, come ognun 
dice, che ha sempre consigliata e incitata la figliuola 
di procedere nel modo che ha fatto; però sapendo il re 
ch'essa poteva ragionevolmente dubitare dell'animo suo, 
nel passare ch'ella fece per Vienna nella sua venuta in 
Italia, per non mostrar alcun segno di malevolenza, 
cercò di usarle ogni dimostrazione di cortesia; e per 
assicurarla nelli conviti cbe le fece, innanzi che le 
desse cosa alcuna da mangiare, ne toglieva prima per 
sè; onde la regina, per altro tenuta per donna di somma 
avarizia e miseria, usò la pariglia donando quella 
così grande ed insolita liberalità che io scrissi, per 
rispondere, come alcuni dicevano, a quella cortesia, 
ch'ella conosceva di non aver meritato.</p>
<p>Col re di Polonia si potria credere che il re de' 
Romani avesse buona intelligenza perchè egli ebbe la 
maggiore, e ora anco ha un'altra figliuola di Sua 
Maestà per moglie; ma chi sa la mala compagnia che fece 
alla prima, e la non buona che fa alla presente, 
dubiterà che nell'animo del re de' Romani non sia molto 
buona sodisfazione di lui oltra che averia potuto, se 
avesse voluto, disconsigliare la regina Isabella sua 
sorella ed impedirla in molte cose. Vi sono ancora molte 
altre cause che non giovano punto ad una ferma amicizia, 
come che il re di Polonia faccia al presente guerra alli 
Livoni, che doveriano essere sotto l'Impero, e 
possegga la Prussia pertinente a detto impero, e 
la Massovia, nella quale alcuni vogliono che casa 
d'Austria possa aver azione per essere stata Cimburga 
figliuola di un duca di Massovia madre di Federigo I 
imperadore.</p>
<p>Il governo della Polonia tiene molto più della 
repubblica che del regno, perciocchè il re non succede 
per discendenza ma per elezione, e l'entrate sue sono 
poche e a pena atte e sufficienti a conservare la 
dignità reale; e l'antorità è minore, perciocchè gli 
conviene nelle cose importanti pigliar il parere dal 
consiglio principal del regno, nel quale entrano circa 
cento della Dieta Generale; ma però conferisce il re li 
vescovadi a chi gli pare, e li palatinati e castellanati 
e tutti li maggiori ufficj. Può fare quel regno, come 
si dice, 80 mila cavalli; ma poca fanteria in quelle 
campagne così grandi e aperte si usa. Non vogliono li 
Poloni intendere di andare alle guerre fuori del regno 
se non sono pagati, perchè nel regno sono obbligati 
servire senza stipendio. Di pane e di carne abbonda 
mirabilmente, sì come quasi del tutto manca del vino, 
il quale portato d'Ungheria, di Germania, di Candia, di 
Costantinopoli, di Francia e di Spagna non vien bevuto 
se non da uomini grandi e ricchi, contentandosi gli 
altri dell'acqua e della cervogia. Cracovia è la 
principal città del regno, con tutto che Gnesen abbia 
l'arcivescovato, che è <hi rend="italic">Primas Poloniae</hi>. Li confini 
sono amplissimi, perciocchè comprendono la Prussia, la 
Massovia, la Lituania con la Samogizia e la Podlachia 
con parte della Russia. Ha da levante la Moscovia e li 
deserti della Tartaria; da mezzogiorno la Bessarabia, 
nella qual parte confina col Turco, la Moldavia e 
l'Ungheria; da ponente la Slesia, Marca di Brandemburg e 
Pomerania; e da tramontana ancora Moscoviti e Livoni, ed 
il mare; con li quali paesi tutti ha avuto nelli anni 
passati guerra, e ora essendo con gli altri in 
pace, fa la guerra coi Livoni. Si trova il re di età di 
trentadue anni, inclinato alli comodi e piaceri: però 
consuma gran parte del tempo con grave dispiacere del 
regno in Lituania, che per essere suo proprio paese, in 
lui per eredità dal padre pervenuto, può disporvi 
delle cose e vivere a suo modo. Appresso lui può ogni 
cosa il signor Niccolò Radzivill palatino di Vilna, il 
quale essendo alieno dalla religione della Chiesa 
Cattolica, dà gran fomento a quel regno di alienarsi 
del tutto da quella, sì come è già in gran parte 
alienato. È il predetto re senza figliuoli e con 
pochissima speranza d'averne: però universalmente si 
crede che abbia da avere per suo successore il figliuolo 
che fu del re Giovanni nato della regina lsabella sua 
sorella, giovinetto d'anni diciassette vivo e pronto 
d'ingegno e di bella disposizion di corpo, e perciò di 
buona speranza: ma saria di maggiore se fosse stato 
allevato da valent'uomini e non dalla madre fin a questo 
tempo; la fortuna del quale, come molti stimano, lo 
potria far un de' maggiori principi cristiani che avesse 
la nostra età. ll vero nome suo è Giovanni, che così 
lo dimandano il re de' Romani e quello di Polonia, e per 
tale esso si nomina nelle scritture e nelle stampe de' 
denari, ancora che dalla Serenità Vostra, dal Turco, 
dal re di Francia, e dalli istorici sia chiamato 
Stefano: il qual nuovo nome egli acquistò l'anno del 
41, nel qual venendo il Turco in Ungheria, falsamente 
informato, cominciò a nominarlo Stefano dal nome del 
suo avo, nè più lo volle mutare.</p>
<p>Ma per tornare al proposito e dire della disposizione 
del re de' Romani verso li altri principi, porta esso 
malissimo animo, come si sa, verso il re di 
Francia, e io ho sentito allegare da alcuni queste tra 
le altre cause; che il re di Francia abbia fatto di 
continuo cattivi ufficj col Turco per sollevarlo contra 
di lui, e il simile con la regina Isabella tenendo anco 
per quest'effetto suoi uomini appresso lei; la presa di 
Marano; l'uffjcio fatto per suoi ambasciatori in Spira 
del 42 e altre volte per dissuader alli stati di 
Germania la guerra turchesca; le città e luoghi 
dell'Impero da lui occupati; le pratiche che sempre ha 
avuto e tuttavia ha nella Germania, per le quali i 
protestanti per il passato non solo sono stati arditi di 
mover guerra all'lmpero e a lui, e di fugare 
l'imperatore, ma anche al presente si dimostrano poco a 
lui obbedienti: e infine la guerra che quasi 
continuamente ha fatto all'imperatore suo fratello, e fa 
ora al re di Spagna suo nipote. Le quali tutte cose 
hanno portato al re de' Romani grandissimi danni, e 
levati, come si crede, grandissimi comodi ed aiuti 
ch'egli averia potuto avere ne' suoi bisogni; onde molti 
dicono che maggior maleficio il re di Francia ha causato 
al re de' Romani che all'imperatore suo principale 
inimico. Però può tanto nel re de' Romani lo sdegno 
concetto contro di lui, che sebbene gli potesse tornar a 
proposito l'amicizia sua, difficilmente permette che il 
re Massimiliano la cerchi e procuri; e in molti modi è 
necessario ch'egli dimostri questa sua mala 
soddisfazione, avendolo io sentito farne lunghissime 
lamentazioni.</p>
<p>Al Pontefice e Chiesa Romana ha dimostrato il re sempre 
di portare gran riverenza, ma verso la persona del 
presente Pontefice non ha buona disposizione, sì 
perchè non ha aiuto da lui contra il Turco come 
gli pareva di meritare, e come egli ha avuto dalli altri 
Pontefici, come ancora per la guerra che ancor è tra 
lui e il re di Spagna suo nipote; dalla quale, oltra il 
danno che ne potria ricevere casa d'Austria, esso sente 
tuttavia questi incomodi, che per tal guerra i Germani 
si scandalizzano maggiormente, onde la causa della 
religione si fa peggiore, e per le discordie de' 
Cristiani viene a mancare di molti presidj, ch'egli 
spereria, se queste non fossero, d'impetrare contra 
Turchi, i quali anco più facili si dimostreriano a far 
pace seco.</p>
<p>Con Svizzeri e Grisoni si trova il re non solo in pace 
ma in confederazione per difesa de' stati confinanti 
insieme, se ben possedono li Svizzeri il contado di 
Hapsburg, che fu il proprio stato di casa sua, dal qual 
si denominava, e altri luoghi ancora che solevano essere 
della casa d'Austria. Li antecessori del re hanno fatto 
con costoro molte guerre, e già pochi anni Massimiliano 
imperatore, e da loro sono stati morti del 
1386 Leopoldo d'Austria avo di Federigo 
III, dal quale il re discende, e del 1477 
Carlo duca di Borgogna padre di Maria ava del re; 
oltra che a' nostri tempi hanno da molti anni in qua 
servito sempre Francia contra l'Imperio e casa 
d'Austria. Sono i Grisoni divisi in tre leghe: l'una, 
che fu l'ultima, dimandata delli otto giudici, l'altra, 
che fu la seconda, dimandata Casa di Dio perchè 
s'apparteneva al vescovado di Coira; la terza, che fu 
prima a risolversi, fu la lega detta Grisen, d'onde 
nacque il nome a tutti comune di Grisoni. Ma li Svizzeri 
che principiorno la lor lega del 1315, sono 
divisi in 13 parti, che si chiamano Cantoni; il primo 
di dignità è Zurigo, Berna è maggior di stato e di 
forze, Schwitz dette il nome alla nazione, poi seguono 
Lucerna, Uri, Unterwald, Giaris, Zug, Friburgo, Soletta, 
Basilea, e quelli che ultimi sono entrati nella lega 
Sciaffusa e Appenzeli. Vivono tutti, così Grisoni come 
Svizzeri, con la lor legge secondo che ciascuna 
compagnia o comunità la vuol avere, senza riconoscer 
superiorità di alcuno, in una somma libertà, la qual 
è fatta sicura parte per la colleganza che hanno 
insieme, parte per la asperità dei luoghi che abitano, 
ma molto più per la regolata milizia e virtù di 
guerra, che hanno tra loro introdotta e conservata; 
perchè sebbene non hanno milizia a cavallo, che tra li 
loro monti e sassi saria poco utile, però per la 
riputazione che s'hanno acquistata di valore, li 
maggiori principi cristiani hanno di grazia comprare con 
grandissima quantità di denari l'amicizia loro, 
giudicando che quella parte possa aver nelle guerre 
grand'avvantaggio, che di loro si serve. Possono fare 
gli Svizzeri in casa, per quello che si afferma, sino 
80 mila fanti, e mandarne fuora 40 mila, perchè il 
cantone solo di Berna si dice cbe ne potria fare 
40 mila; ma li Grisoni non ne sogliono far più 
di 18 mila in casa e 9000 fuori. Quando vogliono 
fare qualche pubblica deliberazione la fanno per Diete, 
e se si tratta di andar a servire qualche principe, esso 
paga le spese di dette Diete. Li Grisoni quasi tutti 
sono di religione Zuingliani, ma de' Svizzeri alcuni 
cantoni sono Zuingliani, alcuni cattolici, ed alcuni 
medii; e per levar le occasioni delle guerre, che per 
questa causa hanno avuto tra loro, si sono accordati in 
modo che per conto di religione non si debba più 
pigliare l'armi, ma lasciar vivere ciascuno a modo suo.</p>
<p>Verso l'imperatore il re ha fatto sempre ogni 
dimostrazione di amorevolezza, riverenza ed osservanza, 
chiamandolo fratello e signore, e in ogni tempo 
facendogli singolari beneficj, perchè ho sentito 
raccontare in quella corte, e parte dal re Massimiliano, 
che li due mila fanti e trecento cavalli, che mandò a 
sue spese in Italia l'anno del 24 (secondo Venezia), 
diedero principalmente la vittoria ad Antonio di Leva 
contra il re di Francia, che allora restò prigione, e 
furono causa della conservazione dello stato di Milano: 
e gli ha lasciato il re continuamente e fino a questi 
tempi cavar gente dalli suoi paesi, non avendo rispetto 
al proprio bisogno ed interesse.</p>
<p>Nel muovere che fece il re l'armi del 46 contra i 
paesi del duca Giovanni Federigo di Sassonia, in tempo 
che l'imperatore si trovava aver contro il floridissimo 
esercito dei protestanti, diede occasione ad essi 
protestanti di dividersi per andare a difendere le cose 
proprie, che fu causa della vittoria dell'imperatore 
così nobile ed inaspettata. Quando Maurizio l'anno del 
32 fugò l'imperatore, il re lo ricevette nelli luoghi 
suoi, e dimenticandosi delli propri interessi di 
Ungheria e di Transilvania, avendo massimamente allora 
contra un potente esercito di Turchi, non ad altro 
attese tutta la estate che a far viaggi, correre e 
affaticarsi fino che accordò e quietò Maurizio.</p>
<p>Io riferisco una minima parte di quello, che io 
ho sentito a dire in proposito delli beneficj che 
l'imperatore ha ricevuto dal re suo fratello, ma 
all'incontro viene l'imperatore incolpato 
d'ingratitudine, che mai in tanti bisogni del re non gli 
abbia dato aiuto alcuno, se non che dell'anno del 32 
che andò a Vienna quando già il Turco aveva rivoltato 
per ritornarsene a casa, e che più tosto egli abbia 
voluto fare ogn'altra impresa che alcuna che ritornasse 
in favore e benefizio di lui, affermandosi che 
l'imperatore ha avuto piacere di non veder suo fratello 
in molta prosperità, per la ragione stessa per la quale 
dicesi che mandasse Massimiliano in Spagna, perchè 
cioè non restasse chi contradicesse alla renunzia 
dell'Impero, che designava fare al re Filippo suo 
figliuolo con privazione della discendenza del fratello 
da questa dignità; onde poi facesse per la regina Maria 
tentare con ogni arte e quasi con la forza il re 
Massimiliano perchè consentisse a cosa tanto a lui 
pregiudiziale e dannosa. La qual cosa è stata la prima 
a sdegnare l'animo del presente re Massimiliano, il 
quale s'è andato ogni giorno più infiammando per li 
mancamenti, ch'egli ha trovato in quelle tante promesse 
con le quali lunghissimo tempo è stato intrattenuto, e 
per le quali s'indusse a pigliare la figliuola 
dell'imperatore per moglie con non maggior dote di 400 
mila ducati. Però essendosi l'anno passato, quando fu 
in Fiandra, non solamente chiarito di questo, ma ancora 
avendo conosciuto la grandezza e riputazione, con che 
s'intratteneva seco il re di Spagna suo cognato e li 
maggiori della sua corte, che non andarono mai a 
visitarlo, s'è infiammato tanto d'ira e di sdegno, che, 
si come l'ebbe poi da riferire ad altri, non si contenne 
un giorno di dir alla regina Maria sua zia, che non 
avendo ottenuto dal cognato cosa alcuna di quello che 
ragionevolmente disegnava, e vedendo che poco conto si 
teneva di lui, averebbe per altra via cercato la sua 
ventura. E dimandando la regina quello che voleva 
con queste parole significare, e se fosse d'accordarsi 
con Francia, che desiderava tanto la rovina sua quanto 
quella del re di Spagna; egli replicò, che se non 
bastava con Francia, si saria anco accordato col Turco 
per far il fatto suo. Questa mala sodisfazione conviene 
anco che sia nelli principi fratelli dei re 
Massimiliano, perchè si trovano caduti da quella 
speranza che avevano concetta di potere alcun di loro 
per mezzo di qualche matrimonio ottenere qualche stato, 
sì come innanzi che andasse il re Massimiliano in 
Fiandra se ne ragionava ed io ne scrissi; però se bene 
il re de' Romani cerca di addolcire l'animo de' suoi 
figliuoli, non è però che della mala contentezza di 
tutti questi successi non abbia qualche risentimento.</p>
<p>Verso la Serenità Vostra, per quello che io ho potuto 
conoscere dalle operazioni estrinseche, il re ha 
dimostrato sempre buon animo, usando meco, suo 
rappresentante, ogni atto di umanità e cortesia. Ma è 
vero altresì che in quella corte non è dei tutto 
cancellata la memoria delle guerre passate con 
Sigismondo signore del Tirolo e con Massimiliano 
imperatore, e si ricordano pur troppo la cosa di Marano, 
dandosi ad intendere che senza il consentimento di 
questo Dominio non saria bastato l'animo alle genti di 
Francia di pigliarlo, nè sariano state sufficienti per 
tenerlo.</p>
<p>Il re medesimamente se ne ricorda, perchè se bene non 
me ne ha tatto parola, ne ha però con altri ragionato, 
che me l'hanno riferito. Li disturbi ancora, che alle 
volte seguono nelli confini, non hanno alcun buono 
effetto; ma quello che nuoce più del resto è il mal 
uffizio, che di continuo vien fatto dalli ministri suoi, 
massimamente da quelli che sono alli confini, i quali 
rarissime volte gli rappresentano la verità delle cose, 
ma narrando il falso danno ad intendere che il torto sia 
tutto dal canto delli ministri e sudditi della Serenità 
Vostra, e lo confermano con presenti che mandano alli 
consiglieri. Ma lo stato del re è tale, che più tosto 
si ha da compassionare che da temere: perchè 
mentre che da un canto è combattuto da così potente 
inimico, è dall'altro circondato da tanti bisogni e 
necessità, che nissuna cosa potria egli fare più 
aliena dal beneficio suo, che procurare danno alcuno 
contra questa Repubblica. E questo è quanto del re de' 
Romani mi è parso conoscere nel tempo che ho seguìto 
Sua Maestà: però mi restano pochissime parole per 
compimento della Relazione mia.</p>
<p>Ho sentito in quella corte celebrare grandemente il 
nome di molti miei chiarissimi predecessori, i quali con 
molta lor laude e con onore di Vostra Serenità sono 
stati appresso di Sua Maestà. E con verità posso 
affermare che il clarissimo cavaliere Soriano, mio 
predecessore, è chiamato da ciascuno che lo conosce, 
dotto, e nelle azioni sue è stimato molto prudente. Il 
clarissimo successore poi, in quei pochi giorni che io 
sono stato seco, ha dimostrato tanti segni di 
splendidezza e di prudenza, che molto bene si può 
assicurare che sia per sodisfare compitamente Sua 
Maestà, e fare con dignità ogni suo buon servizio alla 
Serenità Vostra, e riportarne gran laude e onore. Altro 
ambasciatore di principi, che abbia fatto residenza in 
quella corte, non vi è stato in tempo mio se non il 
nunzio di Sua Santità, ma ancor esso per pochi mesi, 
monsignor Delfino vescovo di Lesina, figliuolo che fu 
del clarissimo messer Andrea, prelato di vivacissimo 
ingegno, di molta virtù e di grand'eloquenza, 
gratissimo al re a alli figliuoli.</p>
<p>Del signor Giovanni Stefano Mazza mio segretario, per 
quella vera relazione che io sono obbligato di fare alla 
Serenità Vostra, ho da dirne ogni bene, 
perciocchè egli in questa mia ambascieria si è 
dimostrato tale, che niuna cosa mi è restata a 
desiderare in lui. Egli diligente, intelligente, 
sufficiente, leale e secreto, ha adempito ogni ufficio 
del carico suo. Nel praticar in corte si è fatto 
conoscere pieno di prudenza, di rispetto e 
d'intelligenza, onde è stato da ciascuno amato e 
desiderato. Nel conversar in casa si è veduto piacevole 
e modesto, e verso la mia persona ha fatto sempre ogni 
dimostrazione d'amore e d'onore, ma nel desiderare e 
procurare l'utile, l'onore e la sodisfazione della 
Serenità Vostra, non si può trovare il più caldo nè 
più infiammato; però se la sua presenza mi fa ora 
andare alquanto riservato nel dire, in ogni luogo farò 
sempre fede, dove occorrerà, della sua virtù e buoni 
portamenti, e lo raccomanderò con grand'affetto d'animo 
alla Serenità Vostra, ritrovandosi egli massimamente in 
bisogno di essere da lei sovvenuto così per le molte 
spese fatte per potere con quell'onorevolezza che si 
conveniva comparire nella corte di un re, come per la 
morte dell'eccellentissimo messer Maffio suo fratello 
avvocato, che grandemente ha importato a lui e alla casa 
sua.</p>
<p>Nel partir mio dalla Corte mi fece il re donare quella 
catena, che ho presentata alli piedi della Serenità 
Vostra, la qual è di minor prezzo assai di quello che 
sogliono donare gli altri re, perciocchè il re de' 
Romani si come è più povero degli altri re e 
bisognoso, così ragionevolmente dona manco degli altri. 
So che ciascuno nel dimandare grazia del presente 
riportato alla Serenità Vostra e alle Signorie Vostre 
Eccellentissime è stato solito di commemorare le spese, 
li travagli e i pericoli patiti in suo servizio; e a me 
forse, ad imitazione d'altri, saria lecito in questo 
caso di narrare non solo la spesa grande che l'anno del 
49 convenni fare nell'ambascieria di Mantova nel 
concorso di molti principi, ma ancora le spese per me 
eccessive di questa legazione, sì come le provano 
quelli che vanno nell'ambascierie, le quali in 
tutto sono state maggiori dell'ordinario, in quanto ho 
avuto più occasione di farle, perchè non è restato 
luogo nel quale Sua Maestà a qualche tempo soglia 
andare, che nel mio non ci sia stata; però oltra molti 
lunghissimi viaggi per terra, due volte mi è convenuto 
fare la navigazione del Reno e del Danubio, e mi sono 
ritrovato a due Diete d'Impero, a due di Boemia, a due 
d'Ungheria, ad una del contado di Tirolo e a molte 
d'Austria, quasi sempre nella frequenza di molti 
principi e signori della Germania e di tutti questi 
regni; onde oltre tutte le spese che avevo fatto da 
principio, m'è convenuto rivestire la famiglia per la 
morte della madre del re. Potrei appresso render conto 
delli danni che ho patito de' cavalli, e di molte altre 
cose di non piccola importanza, delli incomodi, travagli 
e pericoli, che non possono mancare a chi va per il 
mondo e faccia tanto cammino; e finalmente è da 
considerare che un ambasciatore non è da ognuno nella 
corte conosciuto per il proprio nome, ma per 
ambasciatore del tal principe; onde l'onorevolezza che 
usa più appartiene al pubblico che a lui. Potrei 
adunque con lungo ordine di tutte queste cose parlare 
alla Serenità Vostra e alle Signorie Vostre 
Eccellentissime, e narrar delle due figliuole che io ho, 
alle quali mi conviene pensare di provvedere la dote per 
maritarle, e dir finalmente della non molta comodità 
mia e di casa nostra, perchè mio padre mentre che 
visse, come fedelissimo servitore che era di Vostra 
Serenità, attese molto più al beneficio ed onore di 
questo Eccellentissimo Dominio, che a lasciare molta 
facoltà a noi suoi figliuoli, giudicando che bastasse 
lasciarci un esempio, il quale noi seguendo, cercassimo 
farci degni di avere ia sua grazia. Ma non essendo io 
sufficente con tutto quello che io possedo, nè con la 
vita propria, di pagare il debito che tengo alla 
Serenità Vostra e alle Signorie Vostre 
Eccellentissime e alla mia patria, dalla quale riconosco 
che dipende l'essere e l'onore mio, non posso avere 
contratto con lei alcun merito; onde non debbo nè 
voglio in ciò valermi d'altro che della benignità e 
liberalità sua, la quale so che non solo suole 
adempire, ma anco di molto superare l'espettazione di 
chi la ricerca.</p>
<p>Perchè se nei principi grandi questa virtù sopra ogni 
altra si conviene e si celebra, molti con lor gran 
beneficio hanno conosciuto che la Serenità Vostra nel 
donare largamente non è stata mai inferiore a 
qualsivoglia principe; onde debbo sperare che ella 
vorrà che io ancora provi la sodisfazione del suo 
presente, poichè mi averà da restare come se da lei mi 
fosse donato; in modo che la sua liberalità e non 
quella degli altri apparirà verso di me, la quale io 
sempre stimerò sopra tutti li presenti che mi si 
potessero fare, non tanto per il comodo che io ne 
riceverò nelli bisogni miei, che sarà però grande, 
quanto per la dimostrazione che averà fatto la 
Serenità Vostra, che la servitù mia le sia stata 
grata, che altra cosa non ho io con maggior affetto 
d'animo desiderato. E quando in altro io non avessi 
sodisfatto al debito mio, sono conscio a me medesimo di 
non aver mancato in alcuna parte di buon volere ed amore 
verso la mia patria, alla quale ho dedicato la servitù 
e la vita mia.</p></div1></body></text></TEI.2>
