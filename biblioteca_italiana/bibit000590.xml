<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Discorso intorno allo Stato della Chiesa</title>
      <author>Giovanni Botero</author>
    </titleStmt>
    <extent>45 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000590</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Ragion di Stato, antimachiavellismo, utopia e viaggi, tacitismo e scritti sulla guerra nellItalia dei secc. XVI-XVIII.</title>
        <publisher/>
        <pubPlace/>
        <date/>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Torino</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Torino</name>
      </respStmt>
      <item>Correzione linguistica</item>
    </change>
    <change>
      <date>2005-05-21T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-21T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1><head>DISCORSO INTORNO ALLO STATO DELLA CHIESA</head>

<argument><p><hi rend="italic">Preso dalla parte dell'Ufficio del Cardinale che non è stampata.</hi></p></argument>

<p>Or, che abbiamo detto a bastanza del zelo del ben publico, convien dire due parole della cura particolar dello Stato della Chiesa, materia non picciola delle consultationi ecclesiastiche. E per più piena intelligenza del tutto, daremo prima notitia della grandezza, importanza e qualità d'esso Stato. Lo Stato dunque della Chiesa (lascio Benevento et Avignone ad un altro tempo) è oggi, per l'aggiunta di Ferrara, di Comacchio e di Romagnuola, maggiore, che mai sia stato. Con ciò sia che si stende più di trecento miglia per lungo e presso a cento per largo, e vi si comprendono il Ferrarese, il Bolognese, la Romagna, l'Ombria, la Marca d'Ancona, la Sabina, il Perugino, con parte di Toscana, il Patrimonio, Roma et il Latio, o vogliamo dire campagna di Roma. Nel quale spatio si contano meglio di cinquanta vescovati e presso a un million e mezo d'anime. Evvi una città della prima classe d'Italia, ch'è Roma, una della seconda, ch'è Bologna, molte della terza e quarta: Ferrara, Perugia, Ascoli, Ancona, Forlì, Ravena, Fermo, Viterbo. Evvi un de' quattro ducati instituti da Longobardi, che è quel di Spoleti. Evvi la maggior parte dell'Essarcato di Ravenna. Evvi una delle due Marche d'Italia, ch'è quella d'Ancona. Si stende da un mare all'altro e sul mar Tirenno ha il porto di Civitavecchia, su l'Adriatico quel di Ancona, e di Comacchio e le boche del Po, e con poca spesa si potrebbe far porto et a Terracina e a Netunno.</p>
<p>Il paese è traversato dall'Appenino con molti e gran rami, ne' quali siede l'Ombria, paese abitatissimo e di celebrata fertilità. Con ciò sia cosa, che Stefano scrive, che una parte della provincia, è di tanta fecondità, che per non dir nulla dell'altre cose, gli animali vi partoriscono tre volte l'anno e gli alberi due volte e le donne spesso fanno due figliuoli ad un parto. Il resto dello Stato è per lo più distinto di pianure e di delicate colline. In pianure copiosissime si spiega tutto il territorio di Ferrara, buona parte di quel di Bologna, di Forlì, di Ravenna, e di Romagna.</p>
<p>Cornelio Tacito dà il vanto dalla fertilità d'Italia a' campi di Rieti e di Terni. Plinio scrive, che i prati del territorio di Terni, che si possono adacquare, si segano quattro volte all'anno, e quei, che non si possono adacquare, tre volte. Ma la grassezza di questo paese non si può meglio conoscere, che dalla grossezza delle rape e de' cavoli, e de' colombi.</p>
<p>Del territorio di Rieti scrive Plinio, che la gramigna tagliata il giorno cresce tanto la notte, che la mattina seguente vi si veggono coverte le pertiche, che vi giacciono. Non meno fertile è la campagna, che scorre da Spello a Spoleti, lunga diciotto, larga quattro miglia, piena, e di grani e di frutti, e quella che si stende da Perugia quindi ad Assisi, quindi a Todi, e le campagne di Viterbo e di Roma. La parte poi del Bolognese, che si accosta piacevolmente all'Appennino et tutta Romagna è distinta di colli e di piani e di alcune valli. La Marca e l'altre parti dello Stato sono tutte situate così gratiosamente, che la fertilità vi gareggia con l'amenità.</p>
<p>Ma delicatissimi sono i contadi di Rimini, di Fano, di Ascoli (massime dalla foce del Tronto sino a quella dell'Asono), di Fermo, di Perugia, di Corneto. Abbonda universalmente di grani e di oglio e di vini, e ne manda copia grande fuora, massime di grani et ogli. Sonovi molti laghi: tra' quali è quel di Perugia, pescosissimo sopra tutti i laghi d'Italia, quel di Bolseno, di Bracciano, di Vico, di Piediluco, di Subiago, di Fogliano, e i piccoli laghetti, di Bassanello, di Monterose, di Baccano, di Santa Prassede, di Castel Gandolfo, di Neme. Sonovi i due principali fiumi d'Italia, il Po e il Tevere, nella loro maggior ampiezza, e oltra a questi, molti altri. Imperò che il Tevere solo riceve settanta e due che torrenti, che fiumi. Sonovi bagni d'ogni sorte, a Tivoli, a Lamentana, a Stigliano, a Viccarello, a Anticola, a Viterbo, alla Porretta, alla Scarpetta.</p>
<p>Ha una ricca minera di alume alla Tolfa, saline copiosissime ad Ostia, a Cervia, a Comacchio, ove anche ha la maggior pesca massime di cefali e di anguille, che sia in Italia. Fa lini eccellenti et in copia a Faenza et a Lugo, canape a Cento, a Butrio, alla Pieve et nel Perugino, guado nel contado di Bologna, di Castel bolognese, e di Forlì, rape d'inestimabile grandezza a Sant'Arcangelo, a Norcia, a Terni, manna e di corpo e di foglia a San Lorenzo, terra di campagna, pignoli in grandissima copia a Ravenna. Dei vini non m'accade parlare, perché tutta la Romagna, tutta l'Ombria, tutto il Patrimonio, Sabina, Latio ne fa ottimi e sarebbe cosa affettata il voler qui commemorare i vini di Cesena, di Faenza, di Rimini, di Orvieto, di Todi, di Montefiascone, di Albano e gli altri.</p>
<p>Né mi accade parlare dell'uva passerina di Amelia, di Santo Gemini e di Narni.</p>
<p>Che dirò dei frutti, de' quali abbonda tutto lo Stato? Produce buoi grossi e gagliardi, massime la Romagna e la Campagna e la carne così vitella, come vaccina, è di bontà eccellente, e la porcina non meno, massime quella della montagna. Vi abbondano le caccie grandemente, massime nel Latio verso Sermoneta e Terracina, e Nettuno, ove si trovano moltissimi porci, cignali, smisurati.</p>
<p>La campagna ha razze di cavalli, che non cedono di molto a quelle del Regno; non vi mancano selve inesauste, copiose di ghiande, e di materia otima e per fabriche, e per uso di fornaci e per ogni bisogno.</p>
<p>Trovasi in più luoghi copia di pietre eccellenti per le fabriche, tra le quali pietre portano facilmente il vanto i trivertini, che si cavano e si lavorano con molta facilità, e non solamente resistono al tempo e al corso degli anni, ma ne divengono migliori e più sode e tanto basti aver detto della grandezza e ricchezza dello Stato ecclesiastico. Diciamo ora dell'importanza e delle forze.</p>
<p>L'importanza consiste nel sito, con ciò sia, ch'egli siede tra 'l mar Adriatico e 'l Tirreno et è posto quasi nel mezo d'Italia, onde, sì come egli è de' più sicuri dalle forze dei Barbari, così è il più atto et a travagliar et a tener in pace l'Italia.</p>
<p>Non ha porto capace d'armata reale, e la spiaggia romana è procellosissima, e non meno quella della Marca, e della Romagna. Onde non può essere assaltato per mare, né con forze grandi, né senza pericolo.</p>
<p>Aggiungi a ciò, che la parte, che guarda il mar Tirenno, è d'aria grave e morbosa, onde ella sola sarebbe bastante per battere e per abbattere i nemici.</p>
<p>La Marca poi e la Romagna sono provincie piene di gente, e molta e bellicosa, e perciò atta et a impedir a' nemici lo smontar in terra et a far pentire i già smontati: e le fa riparo e bastione quindi la Schiavonia, quindi ambidue le Sicilie. Di che gran segno è, che i Turchi non hanno mai avuto ardire d'accostarvisi, se ben non è mancato loro l'animo e il desiderio. Per terra poi non ha confini, che li possano metter paura, perché egli è molto superior di forze alla Toscana, e non cede al Regno di Napoli. Con ciò sia cosa che, se bene il Regno è più grande, e più ricco, e più popoloso dello Stato della Chiesa, nondimeno li cede di molto; prima il Regno per la sua lunghezza e strettezza ha molta difficoltà nell'unir delle forze, di più egli è paese acquistato con l'arme, onde il prencipe non si può servir di quei popoli con la confidenza, che si servirebbe, se essi fossino suoi sudditi naturali, e perciò egli è necessitato a tenervi presidii grossissimi, ne' quali spende quasi tutto quel, che ne cava. Ma il Papa è padrone naturale di esso Stato, per la cui conservatione non gli accade (quanto spetta ai sudditi) spender pur un quattrino, come anche non lo spende. Nulla dico dell'auttorità, che li arreca la religione, nulla dell'interesse, che gli altri prencipi d'Italia hanno nella conservatione dello Stato ecclesiastico, la cui depressione sarebbe rovina loro, nulla della prontezza, con la quale i prencipi stranieri si moverebbono a prender la protettione della Chiesa, o per vaghezza di gloria, o per ragion di Stato.</p>
<p>Onde veggiamo, che Gregorio VII et Alessandro III hanno fatto testa a prencipi, che alle forze delle due Sicilie avevano unite quelle dell'imperio, che era allora molto più poderoso, che non è al presente. E Giulio II fu atto a cacciar Francesi, fattisi protettori d'Alfonso duca di Ferrara contra la Chiesa, fuor d'Italia.</p>
<p>Di più lo Stato della Chiesa produce la gente più disposta all'arme e più guerrera, che sia nell'Italia.</p>
<p>Qui sono i Toscani, che Livio chiama gente, d'uomini, d'arme e di ricchezze potentissima, et in un altro luogo chiama possentissime città d'Etruria, e capi di essa, Arezzo, Perugia, et i Volsinii, delle quali città la Chiesa ne ha due.</p>
<p>Qui sono i Latini, qui i Romani, domatori del mondo, qui i Romagnuoli, del cui valore nell'arme non mi accade dir altro, se non, che per lor mezo, l'Italia liberata da' Barbari, che la tiranneggiavano e la opprimevano, ricuperò la sua libertà, e la pristina gloria dell'arme.</p>
<p>Con ciò sia cosa che qui Alberigo, conte di Cunio, avendo ragunato dodicimila combattenti, che si chiamarono la compagnia di San Giorgio, perseguitò di tal maniera i Bertoni e le genti straniere, calpestatrici d'Italia, che ne cacciò via affatto ogni razza, e ridusse l'arte militare, per l'adietro smarrita, e mal intesa dagli Italiani, a stato tale, che non si stimava capitano di consideratione, chi non avesse sotto lui militato.</p>
<p>Qui abitano i Marchiani, che furono i primi, che alla guerra sociale, tanto pericolosa a' Romani, dessero principio.</p>
<p>Qui gli Ombri, ove Annibale, dopo aver rotto i Romani presso al Trasimeno, tentò indarno Spoleto, e conobbe quanto difficile impresa fosse il soggiogar Roma, poiché egli doppo una vittoria così grande, aveva indarno tentato quella città.</p>
<p>Non è minor l'eccellenza de' capitani, che la bravura dei soldati dello Stato ecclesiastico. Imperò che qui fioriscono molte famiglie militari, atte a provedere di capitani tutti i prencipi, e le republiche d'Europa.</p>
<p>Sì che non è meraviglia, che nella guerra di Ferrara, condotta in breve tempo a sì felice fine, si sia visto mettere in arme presso a ventimila fanti, e duemila cavalli, quasi in un mese, tutti dello Stato. Cosa riuscibile a pochi prencipe d'Europa.</p>
<p>Che dirò delle fortezze d'Orvieto, di Cittacastellana, di Castro, di Palliano, della Rocca di Spoleti, di Perugia, di Ancona, di Forlì, di Bertinoro, della città e cittadella di Ferrara, tutta l'Ombria, si può dire, essere per la strettezza de' passi e per l'asprezza de' siti una fortezza.</p>
<p>Questa importanza, e grandezza dello Stato ecclesiastico è raddopiata dall'autorità infinita del prencipe. Con ciò sia cosa che il Papa, come capo della religione, è dispensatore delle cose sacre, padrone delle entrate ecclesiastiche, giudice supremo dell'universo.</p>
<p>Non è prencipe, che abbia maggior modo di premiare e di punire, che possa donar più con suo danno minore, che possa conferire dignità uguali alla grandezza reale, senza tema di abbassare la eminenza, e di sminuir la grandezza del suo prencipato.</p>
<p>Non è prencipe, che sia più rispettato da' vicini, più riverito da' lontani, a cui ubbidire rechi onore, a cui servire sia di gloria agli re et agl'imperatori.</p>
<p>Onde i re d'Inghilterra si sin fatti tributarii e gli re di Neapoli vassalli della Chiesa e la contessa Matilde lasciò la medesima Chiesa erede del suo amplissimo patrimonio. È tanta questa autorità, che con essa Leon III smembrò l'imperio occidentale dall'orientale, e ne investì Carlo Magno, et i suoi discendenti. Con la medesima Gregorio V pose l'imperio nella natione tedesca, e ne instituì sette elettori. Con la medesima Alessandro VI divise con una linea tutte le navigationi dell'oceano, e le terre nove tra i Castigliani et i Portoghesi.</p>
<p>Aggiungi, che lo Stato della Chiesa è più quieto oggi e la eminenza temporale del prencipe maggiore, che mai, per due ragioni.</p>
<p>L'una fu la vendita della libertà, che fece Rodolfo imperatore a' popoli di Toscana, con che mancò l'autorità all'imperio e le occasioni di venire in Italia, e di travagliar la Chiesa agl'imperatori.</p>
<p>A questa seguì l'altra, che fu l'estirpatione di tanti signoretti, che laceravano lo Stato ecclesiastico, nel che s'adoperò notabilmente Alessandro VI e Giulio II.</p>
<p>Ne giova anche poco a ciò, che il regno di Napoli, e lo Stato di Milano siano sotto prencipe, che non risiede in Italia.</p>
<p>Ma già che noi abbiamo dimostrato a bastanza, quanto ampio, quanto importante, quanto bene qualificato sia lo Stato della Chiesa, convien dire qualche cosa, perché
<quote rend="block">
<p><hi rend="italic">Nihil est ab omni</hi><lb/>
<hi rend="italic">Parte beatum</hi></p></quote>

de' suoi difetti, acciò che vi si possa porre rimedio.</p>
<p>Diciamo dunque, che alla perfettione di uno Stato sei conditioni si ricercano, salubrità d'aria, copia d'acque, agricoltura, mercantia, sicurrezza, e sopra tutto frequenza d'abitanti, imperò che da questa dipende la più parte delle altre cose.</p>
<p>Or quanto all'aria, bisogna confessare, che lo Stato della Chiesa ne patisce assai, perché tutta la parte maritima, tutta la Cornetana, tutta la Campagna di Roma ha l'aria grave e morbosa. Il che procede dalle selve, che ingombrano la più parte del paese lungo la marina, e dalle paludi Pontine. Al che non si può altramente rimediare, che con tagliar i boschi, e ridurli a coltura, e con issiccare le paludi e sopra tutto col fabricare ampi casamenti, ove la gente possa ripararsi. Perché sendo il piano del territorio di Roma e di Campagna quasi affatto privo d'abitatione, i contadini v'infermano, feriti non solo dalla malignità dell'aere, ma del terreno, ove dormono, dall'ardor del sole di giorno, dalla freddura della luna di notte: a' quali inconvenienti eglino non hanno riparo, né rimedio alcuno, né lo possono aver se non per beneficio delle fabriche, che gli difendano dall'impressioni maligne dell'aere, e da' venti meridionali.</p>
<p>Et se ben questa cosa è difficile, è però molto più riuscibile di quel, che altri pensa, se i prencipi s'indurranno così facilmente alle imprese giovevoli alla posterità, come a quelle, il cui frutto essi sperano di poter cogliere di sua mano. Perché sì come anticamente et Anzo et Ardea e Cittalavinia et Astura erano d'aria non punto infame e mal qualificate, e perciò bene abitate, perché non potranno esserlo di presente?</p>
<p>La palude Pontina, ove furono già ventiquattro terre, fu issicata per la maggior parte e ridotta a coltura da Cornelio Cetego, e poi, essendo restati i campi di novo soprafatti dall'acque, da Teodorico, re de' Goti. Sisto V ritentò l'impresa poco inanzi la sua morte, impiegandovi non la spesa, ma l'autorità, e ne restano notabilmente allargati i territorii di Sezza e di Piperno et è in gran modo migliorato l'aere di Terracina e si sono fatte in più luoghi ottime peschiere.</p>
<p>Non si ricerca per questa opera altro, che una certa continuatione di spesa, e d'opera, con la quale si tenga netto l'alveo del fiume Aufente, et i canali, ove l'acqua raccolta scorre verso il mare. E perché questa continuatione di spesa non è cosa da uomini particolari, ma da qualche commune facoltoso, quindi aviene, che sendo stata sinora in mano di persone private, a cui è mancata o la vita, o la facoltà, ella non è molto perfettamente riuscita. Riuscirebbe bene se si addossasse al popolo romano, o vero a qualche altro comune ricco, ivi vicino, o a qualche religione facoltosa, quale è quella di San Benedetto. </p>
<p>Di un simil rimedio ha bisogno il Ferrarese, perché, sì come qua bisogna dar essito facile all'acque dell'Aufente, affinché non sommergano il territorio di Terracina, et i vicini, così là è necessario di abbassare il letto del Po, che passa sotto Ferrara, e di ritornarlo nel suo stato primiero, acciò che esso Po non dilaghi et affondi il Ferrarese.</p>
<p>Né bisogna in ciò lasciarsi spaventare dalla spesa, imperò che (oltra, che senza spesa non si può far cosa onorata) qual ragion vuole, che un mercatante spenda largamente per far qualche acquisto et un prencipe lasci di migliorare il suo Stato per non ispendere?</p>
<p>Massimamente, che senza che il prencipe sborsi nulla del suo, può condur ciò a fine con la sola autorità, a spesa degli uomini privati, o de' communi.</p>
<p>Del medesimo aiuto hanno bisogno i campi spatiosi del territorio di Ravenna, di Bagnacavallo, di Lugo e di Bologna, soprafatti dalla Padusa.</p>
<p>Ercole primo duca de Ferrara issicò la Samartina, Ippolito Piatese la Raveda e i Lamberti il Poggio.</p>
<p>Dio ha dato la terra agli uomini, acciò che v'essercitino l'ingegno e l'industria.</p>
<p>Il duca Alfonso II di Ferrara, lasciando l'utile per il diletto, impiegò alla Mesola il tempo e le opere, che i communi erano obligati a dare per contener il Po nel suo letto e per assicurar i campi dalle inondationi di quel fiume. Quivi egli faceva travagliare in alzar argini, in cavar fossi, in piantar boschi et in altre opere così fatte, gli uomini destinati per arginar il Po, sotto pretesto, che non ve ne fosse bisogno. Intanto il Po rodeva e scoscendeva la riva e portava via gli argini, et i villani per malignità dell'aere morivano in gran numero alla Mesola. Onde il paese, privo dell'opera e de' villani istessi, non ha potuto resistere all'impeto strabocchevole del Po, che avendo in più luoghi fatto rotture irreparabili ha deneggiato fuor d'ogni stima il territorio di Ferrara e deteriorato quel di Comacchio. Il che non sarebbe seguito se Alfonso avesse impiegato la diligenza attorno il Po, che egli impiegò alla Mesola. E forse, che Alfonso disperato, che il ducato di Ferrara fosse per restar nella casa da Este, non si curò di lasciarlo mal concio et in tante parti deteriorato.</p>
<p>Ben mi meraviglio, che egli ciò prevedendo, non voltasse i suoi pensieri più tosto a ringrandir et ad abbellir Modena e Reggio, che a far tante spese alla Mesola.</p>
<p>Ma quanto all'acque correnti, onde pende in gran parte l'agricoltura, e la fertilità de' terreni, se bene lo Stato ecclesiastico, pieno di fiumi e di laghi non ne ha carestia, si potrebbe però migliorar notabilmente il territorio di Roma, col condure il Teverone alla città. Cosa, che ebbe già in pensiero Sisto V e Claudio imperatore, <hi rend="italic">Rivum Anienis novo lapideo opere in urbem perduxit, divisitque in plurimos et ornatissimos lacus</hi>, perché con questa opera, oltra al beneficio, che la sudetta acqua farebbe ai terreni, oltra alle commodità, che apportarebbe ai popoli, oltra alla grandezza che aggiungerebbe alla condotta delle vettovaglie e dell'altre cose, oltra al servitio, che arrecarebbe agli orti et al traffico, migliorarebbe anche l'aria, sì per la freschezza, che l'acqua corrente partorisce, come per la mutatione dell'aria, che la medesima cagiona.</p>
<p>Con ciò sia cosa, che tra l'altre cagioni, onde la insalubrità dell'aria, che rende il paese vicino a Roma inabitabile, procede, l'una si è, perché essendo egli fatto quasi a onde, l'aria rinserrata tra l'una e l'altra, per mancamento di agitatione e d'esito, a guisa d'acqua morta si corrompe. Il che impedirebbe l'acqua corrente del Teverone.</p>
<p>La commodità dell'acque poi e l'opportunità dei siti invitarebbe le persone a fabricar palagi, molini, magazini, alberghi et altri simili edificii et a piantar pomari et giardini et boschetti su l'una e l'altra riva del fiume. Il che tutto giovarebbe per far salubre o men greve l'aria e per adagiare gli agricoltori e render fruttiferi i terreni. Con queste s'accompagnerebbe un'altra importante utilità, imperò che tirando il Teverone dalla città, oltra a San Paolo, l'inondatione del Tevere, che suol esser così calamitosa a Roma, non le farebbe di gran lunga tanto danno, quanto ella è solita di fare, perché le mancarebbe l'acqua et ordinaria e straordinaria di esso Teverone, che non è così poca, che non alzi alcune braccia quella del Tevere.</p>
<p>Né si deve temere che, tirando il Teverone sotto San Paolo, l'acqua del Tevere perda la sua bontà, procedente dall'acque zolforee, portatevi dal Teverone dalle campagne di Tivoli, perché, prima, sì come nella medicina non è spesse volte possibile di rimediare all'indispositione di un membro, senza daneggiarne qualche altro, così nelle cose civili non si può prender partito tanto sicuro, e considerato, che se bene egli porta servitio a una parte, non sia dannoso all'altra. Et basta, che di due mali si schivi il maggiore.</p>
<p>Aggiungi, che alla salubrità dell'acqua del Tevere non sono necessarie l'acque di Tivoli, condottevi dal Teverone, perché bastano quelle che vi mena
<foreign lang="lat"><hi rend="italic">Sulphurea Naralbus aqua.</hi></foreign></p>
<p>E la Nera, oltre all'acque sue, che dal colore si vede quanto siano zolforee, ve ne mena diverse altre di più virtù, che si veggono scaturire sotto Narni in più parti.</p>
<p>Ma vegniamo alla mercantia, non si può negare, che lo Stato della Chiesa non ne sia molto povero, onde procede che il prencipe non abbia entrate, che s'appressino ad un pezzo alla grandezza di esso Stato.</p>
<p>Per renderlo mercantile gioveranno due cose, l'una si è l'introduttione dell'arti e principalmente di quelle della seta e della lana, che son di tanta importanza, che da loro dipende in gran parte la grandezza di Venetia, di Milano, di Napoli, di Genova, i cui popoli con esse per lo più si mantengono.</p>
<p>Perché non si possono far piantare di moroni nel contado di Roma, e dell'altre città della Chiesa, come si fanno nel Veronese, nel Vicentino e nel Milanese? Evvi forse l'aria meno piacevole e temperata, o il terreno meno fertile e producevole? E se gli Umiliati nel principio della loro religione furono bastanti a introdur l'arte della lana in Fiorenza, et in altri luoghi, perché sarà ciò difficile all'autorità d'un Pontefice Massimo, o alle facoltà d'un popolo? O perché queste arti, che tanto fioriscono in altre città, non si potranno traspiantar in Roma, in Ancona, in Ascoli, in Ravenna? L'altra cosa si è la commodità del traffico, per il quale egli è necessario di nettare e di agevolare i porti di Civitavecchia e d'Ancona, per tirar a quello il traffico di ponente, et a questo quel di levante e di allettarvi i mercadanti con privilegi e con esentioni e d'intrattenervigli con commodità e con buoni trattamenti. Né in ciò si deve risparmiare cosa alcuna, perché la opulenza degli Stati e la ricchezza de' prencipi dipende per le tre parti dalla frequenza e concorso de' mercadanti.</p>
<p>La sicurezza poi dello Stato è di due sorti, intrinseca et estrinseca. L'intrinseca consiste nella pace e quiete de' sudditi, che si mantiene con la giustitia e con l'abbondanza del pane. Della giustitia civile non mi accade ragionare, perché non è tribunale meglio ordinato, che quel della Ruota di Roma. La criminale, secondo il parer comune, si potrebbe alquanto meglio regolare. Né mi accade discorrer qui del modo, perché sarebbe cosa lunga et non è impresa di difficile consideratione; et credo che i Pontefici non ci abbino atteso e non ci attendano, per l'altre gravi occupationi, come per la brevità della vita. Che è anco cagione, che alcuni, che han tentato di riordinar alcune cose, spettanti all'amministratione et al miglioramento della giustitia, e del governo, non l'abbino potuto stabilire, come fu il tor via i notari et i procuratori. Il che tentò Gregorio X e Giovanni XXI e Nicola III, perché così fatti ufficiali hanno gittato tante radici nella corte, che per isbarbarli affatto non basta, che un Pontefice dia lor bando con un editto. Oltra a ciò bisogna, che ne svelga le radici, e che ne tolga il bisogno e la necessità, che trovi altra forma di trattare e di spedir i negotii et la metta in credito et in prattica. Il che non si può fare senza progresso di tempo, ma si può però fare, perché (per non allegar qui l'essempio di Svezzia, e d'altri regni, ove le liti si terminano senza intervento d'altri, che delle parti e del giudice) qui in Roma non ci è la congregatione sopra i vescovi, tribunale amplissimo et d'infinita iuridittione, che decide gravissime controversie e fa ragione, senza opera di cursori, di notari, di procuratori e di sbirri? Il medesimo si può dire della congregatione sopra i regolari e d'altre.</p>
<p>Ma diciamo due parole dell'abbondanza. Lo Stato della Chiesa è tanto copioso di grani e d'ogni bene, che difficil cosa è, che la carestia vi venga per difetto della terra, perché sendo tutte le provincie divise in montagna et in piano bisogna bene che l'anno sia infelice, se l'ha da far male l'una e l'altra parte. E si vede, che lo Stato è così copioso, che fa grano et vino et oglio, anche per altri paesi, come ne può far fede Toscana et Genova, Venetia et Schiavonia. Adunque è forza che la penuria venga dalle tratte, alle quali, perché dalla dispositione del prencipe dipendono, non è difficil cosa rimediare. Ma può essere, che in un paese vi sia abbondanza, ma che non si possa godere per gli assassinamenti de' banditi, al quale inconveniente pare, che lo Stato della Chiesa sia particolarmente soggetto. Et invero molti luoghi restano deserti, molte campagne incolte, molte persone in miseria, et in miserabile stato, per li danni inestimabili fatti loro da' fuorusciti. Si rimedirà a ciò, con lo star bene co' vicini, col tor la commodità de' boschi e di ricettacoli a sì fatta gente, col dirizzare et allargare le strade, col qual modo Augusto Cesare s'ingegnò di rimediare (come scrive Strabone) a' ladronecci et agli assassinamenti, che si commettevano per l'Italia. Ma se con tutto ciò salteranno in campagna, farà di mestieri prima impedir, che non s'uniscano insieme, e se si uniranno, far che non possino fidarsi l'un dell'altro, seguir finalmente la via tenuta da Sisto V e da Clemente VIII, che ne hanno sgombrato affatto la razza. </p>
<p>La sicurezza estrinseca si può procurare con fornir lo Stato o di fortezze, come Venetiani, o di gente armata, come il Turco, o dell'uno et dell'altro, come il re di Francia e di Spagna.</p>
<p>Quanto alle fortezze, (parlo di Stati ereditarii e quasi naturali, non d'acquisto e di dominio violento) si può disputare se sia meglio fortificar i confini o il cuore dello Stato, o i confini e 'l cuore insieme. Intorno a che diciamo, che delle città maestre, alcune sono simili al cuore, e per il sito e per l'uffitio: per il sito, perché sono in mezo degli Stati, come Lisbona, Praga, Londra, Fiorenza, Madrid; per l'uffitio, perché per la richezza loro somministrano spirito e forze agli altri membri. Alcune sono simili al cuore, quanto all'uffitio, ma al capo, quanto al sito, perché non sono poste in mezo degli Stati, ma in un qualche cantone, o estremità, come Napoli, come Palermo, o Messina, come Genova, ch'è situata nel mezo della Riviera, quanto alla lunghezza, ma in una estremità, quanto alla larghezza.</p>
<p>Or le città maestre, che stanno in mezo degli Stati debbono esser più tosto sicure, che forti, et la sicurrezza consiste in esser lontane dal pericolo. Il che si conseguisce con la fortificatione degli estremi et de' passi. Imperò che la fortificatione della città maestra, posta nel centro dello Stato, prima sgomenta et spoglia d'ardimento tutto il rimanente del paese, appresso toglie l'autorità e la riputatione al prencipe, come a quello che diffidando di poter tener et diffender il resto, pensa di salvarsi nel cuor dello Stato. Perché sì come quanto il caldo naturale si ritira da piedi, dalle gambe, et dall'altre parti lontane e si fa forte al cuore, si ha poca speranza della vita d'un amalato, così quando un prencipe fortifica e munisce la città, ove egli resiede, et il mezo del suo Stato, par che abbia perduto l'animo et il modo di difender l'estremità. Appresso, salvando gli estremi, si salva anche il mezo, ma non a rincontro. Onde conviene, che per fortificar e munir gli estremi ci s'impieghi, per beneficio et per salvezza sua, il mezzo, che non si potrà fare, se tu fortifichi il mezo, perché sarà necessario di spendere nella fortificatione et guernimento di esso mezo quel che sarebbe buono per gli estremi: denari, vettovaglia, artigliaria, munitioni, arme, soldati; e perché le città capitali sono ordinariamente grandi e grosse, richiedono tanta spesa e tanta provisione, che non vi resterà modo di fortificare et provedere i confini. Cosa provata dal duca di Mantova nella fortificatione di Casale. Con che io ho risposto a quel, che potrebbe dir alcuno, che si possano fortificar et gli estremi et il mezo insieme.</p>
<p>Insomma gli estremi non hanno da far altro, che tener l'inimico adietro, né il mezo altro, che fornir gli estremi. Come veggiamo in un corpo animato, che l'uffitio delle mani è di riparar a' pericoli et quel del cuore, di somministrar spirito e forza alle mani. Oltra a ciò, una città maestra non solo avrà maggior facoltà di soccorrere et di aiutare gli estremi non essendo fortificata, ma di più, sarà più sollecita e più ardente in ciò, per la necessità ch'ella averà di collocar la speranza della sua salvezza nella difesa e munitione delle frontiere. Insomma io non so vedere, come una città tale non sia più atta a tenere i nemici lontani da sé, et a guernir le frontiere con tutte le forze sue, non essendo fortificata, che con parte di esse forze, essendo fortificata. E tutto ciò sia detto degli Stati di qualche ampiezza. Perché a' piccoli, i cui confini sono quasi congiunti col cuore, non disconviene, anzi è necessaria la fortificatione di esso cuore, non de' confini.</p>
<p>Ma le città maestre altramente situate e che s'assomigliano più al capo, che al cuore, non essendo elle in sicuro, perché sono in qualche estremità, non disconviene loro la fortificatione. Onde, sì come la natura non solo assicura la testa d'alcuni animali col cranio, ma l'arma ancora con le corna: così la ragione di Stato et di guerra et cinge simili città con muraglia e le rinforza con cittadelle.</p>
<p>Ma dirà alcuno, che anche le città poste nel centro degli Stati s'assomigliano così al capo, come al cuore, perché communicano alle terre circonstanti sono solo gli spiriti, che è proprio del cuore, ma il senso ancora, et il governo, che è proprio del capo. Onde concedendo la fortificatione all'une, non si può all'altre dinegare.</p>
<p>Non è difficil cosa lo sciogliere questo dubio. Et in prima dico, che la testa serve agli animali e di capo e di mano. Di capo, perché contiene il cervello, di mano, perché l'animale se ne serve per afferrare e per offendere. E questo secondo ufficio alcuni animali il fanno con la bocca, e perciò l'hanno lunga e grande, come il cane, il lupo, il leone et i pesci e gl'uccelli; alcuni il fanno con le corna, come il toro, il cervo, il bufalo; alcuni co' denti straordinariamente grossi e lunghi, come il porco cinghiale, e l'elefante, il quale ha di più la promuscide. Perché l'uffitio del capo non è combattere, ma prevedere il pericolo con i sensi, de' quali egli è dotato, alla mano tocca il ribatter l'ingiurie, riparare i colpi, tener lontani i pericoli. Onde il capo degli animali non è armato come capo, ma come mano. Appresso il consiglio et il governo dello Stato non dipende dal luogo, ma dal prencipe, e dal magistrato, che ora risiede in una terra, ora in un'altra.</p>
<p>Onde i Pontifici romani ora si son fermati in Viterbo, ora in Orvieto, in Perugia, in Anagna, in Rieti, in Avignone, in Ferrara. Ma il dar lena alle deliberationi, caldezza all'essecutioni, spirito all'imprese, dipende dal cuore dello Stato per la richezza dell'entrate, copia delle munitioni, abbondanza delle vettovaglie, moltitudine delle genti, opportunità del sito: cose che non si possono trapportare da un luogo in un altro.</p>
<p>Or Roma non istà veramente in mezo dello Stato ecclesiastico, imperò che ella è molto lontana da Bologna e da Ferrara et assai vicina alle frontiere dell'Abbruzzo e del regno e non istà però nell'estremo et a fronte de' nimici.</p>
<p>Onde né le conviene esser di tutto punto fortificata, né affatto sfasciata, ma come la veggiamo, col castello, e col borgo fortificati, e col resto più tosto murato, che munito. Perché il munirla tutta le arrecherebbe gli inconvenienti, et i disordini commemorati da noi poco inanzi e per assicurar la somma delle cose e consumare i nimici e dar tempo a' soccorsi et all'occasioni di far bene i fatti suoi, basta il borgo col castello.</p>
<p>Ma per dire qualche cosa di quel, che si è diversi tempi fatto intorno alla fortificatione di Roma, Belisario rifece le muraglie rovinate, ma con giro assai minore. Essendo poi anco quelle ite a terra, Adriano I le ristorò. Leon IIII, per impedire che i Saraceni navigando per lo fiume in su non venissero a danni della città, edificò attorno Roma 15 torre, e fra l'altre, due assai necessarie, dall'una e dall'altra parte del Tevere. Cinse il Vaticano di muraglia e dal suo nome città Leonina il chiamò. Nicola III cinse Belvedere. Paolo III cominciò a cinger borgo d'un forte muro, con intentione, che sendo Roma verso oriente assai solitaria et la muraglia lontana dall'abitato, né potendosi perciò bene da questa parte fortificare, né con poche genti difendere, il popolo avesse quivi almeno qualche temporario rifugio. Pio IIII ridusse a buon termine essa fortificatione et aggrandì il castello. Resta adunque che si fortifichino i confini dello Stato.</p>
<p>Or la Chiesa confina col regno di Napoli per tutto il traverso d'Italia, da un mare all'altro, col gran duca confina il Perugino, et il Patrimonio, co' Venetiani et col duca di Mantova il Ferrarese, et il Bolognese. Gl'interessi poi de' prencipi non comportano unione e lega importante contra la Chiesa, perché a tutti sta meglio, ch'ella si mantenga nella sua grandezza, che la sua depressione aggiunga potenza a qualche prencipe per sé potente. Con ciò sia che, sì come il Papa è padre universale, così pare, che lo Stato della Chiesa sia quasi Stato, da cui ogniuno possa promettersi aiuto. Come hanno più volte avuto i Venetiani contra il Turco, et i Francesi contra gli Ugonotti et i Cavallieri di Malta nelle necessità loro e l'imperator Carlo nella guerra di Sassonia. Con ciò sia cosa che tutti questi sono stati soccorsi da' Pontefici di gente, e di danari. Et non dico nulla dell'imperator Ferdinando, o di Massimiliano o di Rodulfo, che oggi regna, e del prencipe di Transilvania, stati sovvenuti nelle guerre loro contra Turchi di grosse somme di danari, di buone squadre di cavaleria e legioni di fanteria da Clemente VII, da Paolo III, da Pio III, da Pio V et da Clemente VIII, onde è mio parere, che più importi al Pontefice il mantenersi in riputatione di padre comune di tutti, et in non rompersi con nissuno, che la fortificatione. Perché con questo modo di procedere, sì come egli assicura tutti i prencipi confinanti, così tutti assicureranno lui et faranno a gara in soccorrerlo et in servirlo.</p>
<p>Ma se si ha da fortificare luogo alcuno, ciò deve essere a' confini più lontani, che son quelli del Ferrarese e del Bolognese. Ferrara è tanto forte, che da quella parte lo Stato della Chiesa è quasi impenetrabile. Il Bolognese è veramente debole, perché Bologna non è forte, né fortificabile per gli siti, che le stanno a cavaliere. Onde per assicurar da quella parte lo Stato non si può far meglio, che metter in fortezza Castelfranco, luogo, che per esser in piano, non soggetto a luoghi superiori, è capace d'ogni fortificatione, et per esser in paese abbondante et per aver Bologna vicina, et interessata nella sua difesa per la salute di se stessa et del suo territorio, si può benissimo provedere et sostentare. Pio V cominciò la fortification di Castelfranco, ma la lasciò appena abbozzata per li romori della guerra di Cipro. Con queste due chiavi, che son Ferrara, et Castelfranco, lo Stato della Chiesa si assicura affatto da ogni tempesta, che li possa venire dalle parti transalpine e da Lombardia, come fu quella di Carlo VIII re di Francia, e di Carlo duca di Borbone.</p>
<p>Verso il regno, la lunghezza de' confini richiederebbe molte fortezze, onde verso la Marca si potrebbe fortificar ripa Transona, Offida, Ascoli, ma bastarebbe Ascoli, come città gagliarda, et di sito et di gente et posta oltra al Tronco, nel paese de' nimici, e perciò atta a travagliargli in casa loro, come vuole la vera ragion di guerra. Verso Sabina basterà Rieti, città assai buona et in paese abbondantissimo, et che perciò non bisogna lasciar libero a' nimici. Dalla parte di Campagna, se bene sarebbe d'importantia il fortificar Terracina, Frusinone, Firentino, Segna, Anagni: nondimeno stimarei bastare Fruscinone et Anagni, con il gittar a terra tutte le fortezze piccole, che son più vicine a Roma, affinché i nimici non vi si potessino fermare et far forti. Verso Toscana la Chiesa ha la città di Castello, di Perugia, d'Orvieto, e di Castro, e di Viterbo, che sono per lo più forti a bastanza. Ma per dir il vero, non potendo lo Stato ecclesiastico esser assaltato più pericolosamente, che dalla parte di Toscana, non per le forze, che ella abbia, ma per li passi, che può dare ai nimici (come diede a Carlo VIII re di Francia et a Carlo duca di Borbone) sarà sempre di gran lode a un Pontefice il mantenersi Toscana bene affetta et congiunta in modo, che li serva quasi di riparo, et di bastione contra i barbari.</p>
<p>Resta ora il mare Tirrenno, et invero egli è conveniente, ch'il Pontefice tenga cinque o sei galee bene all'ordine, sì per assicurar la marina et la navigatione, come per una certa riputatione et grandezza. Perché sarebbe cosa indegna il lasciar affatto quel mare, sul quale la Chiesa ha non pochi luoghi: e non pare, che sia Prencipe possente colui, che alle forze terrestri non aggiunge le maritime, stimate da alcuni anche più, che le terrestri. Fa di mestieri, ch'egli sia simile ad un uccello di biforme natura, detto da alcuni Astor d'acque, perché ha un piede armato d'unghie per la rapina e l'altro piano per il nuoto. Ma le galee si potrebbono metter in mano di qualche ordine di cavaglieri, a cui si desse per istanza l'isola di Ponza. Ma come questo ordine si debba instituire, l'essempio del gran duca Cosmo l'ha frescamente dimostrato, et il volerne qui discorrere più a dilungo sarebbe cosa poco conveniente alla brevità propostami. A Ponza poi vorei che resiedesse il capo dell'ordine e le galee, prima perché la ciurma et l'altra gente, che l'aere morboso consuma a Civitavecchia, vi starebbe e più sana, et più allegra; appresso perché con l'aiuto loro, Ponza, che gira diciotto miglia, a cui sono vicine Palmaiuola di dodeci, Ianuco di sei e tre altre isole minori, tutte fertili, e che al tempo di Strabone erano piene di ville e di abitanti, si assicurarebbono da' corsali, e si coltivarebbono, e si cavarebbe anche da quel mare, copiosissimo di pesci, massime di sarde, qualche frutto. Le galee poi starebbono in sito più opportuno per scuoprire il mare et più commodo per attraversar la strada a' corsali, che andassino verso terra a far preda, o ne ritornassino.</p>
<p>Ma non è cosa, alla quale si debba più attendere, che a conservare et moltiplicare gli abitanti dello Stato, perché da questo procede la grandezza d'ogni prencipato. Onde Cosmo, gran duca di Toscana, trovandosi una volta nella valle di Calci, si doleva forte, che non mancando a lui né ampiezza di paese di ogni buona qualità, dotatone copia di denari, e d'ogni altro bene, li mancasse il popolo, che è il fondamento principale della possanza di un prencipe. Or del modo, et di conservare et d'accrescere il numero del tuo popolo, noi abbiamo diffusamente trattato nella ragione di Stato. Qui ci basterà accennare, onde proceda, che in molte parti d'Italia si vede notabilmente mancare la frequenza degli uomini e 'l numero degli abitanti, acciò che vi si possa nello Stato, del qual ragioniamo, rimediare. Adunque il popolo manca parte per cause naturali, come è la peste, parte per cause naturali et umane insieme, come è la carestia, perché rade volte la natura cagiona carestia senza concorso dell'avaritia degli uomini, parte per cause puramente umane, come è la guerra, gli assassinamenti, et i ladronecci de' banditi, e d'altra gente di mal affare. Manca, perché tocca soldo di prencipi stranieri, e va in servitio loro alla guerra. E in questo modo non è Stato, che più patisca, che l'Ecclesiastico, perch'egli è quasi un campo commune, sul quale ogniuno dissegna e delle cui forze ogniuno si prevale. Manca la gente, perché i prencipi caricano troppo il paese di gravezze e d'angarie, per le quali i popoli, non vi si potendo mantenere, o non si accasano, o vanno fuori, o se pure s'accasano, non hanno il modo di sostentar se stessi, nonché d'allevar i figliuoli, onde si veggono le strade et le contrade piene di mendicanti. Manca la gente anche più, ove il prencipe non solo carica la mano addosso a' popoli, e lor toglie il sangue, ma di più incassa il denaro, che ne cava, perché avendo lor tolto il sangue con le impositioni, lor toglie poi lo spirito, con levarli ogni commodità di guadagno, e modo di pagare esse impositioni. Peggio fa, che non solo priva i subditi del modo di far qualche guadagno, ma vuole il guadagno per sé, con l'essercitar la mercatantia, e 'l traffico. Alcamene spartano dimandato in che guisa alcuno potesse ottimamente conservarsi il regno: "Se egli - rispose - non farà stima del guadagno".</p>
<p>Consumano gente assai le guerre, e le imprese lontane, perché poca ne ritorna a casa. Il che provano li Spagnuoli nelle imprese loro et di Fiandra et d'America, et i Portoghesi in quella dell'India. L'hanno provato i Turchi nella guerra di Persia, e 'l provano in questa d'Ungheria. Riduce a miseria i popoli e deserta consequentemente il paese, la gola e la pompa, perché queste fanno, che quelli, che sarebbono con la fatica loro bastanti a pascer dieci persone, appena suppliscano ad uno, e che affatticandosi in cose soverchie, e vane, tralascino le necessarie e le utili. Nel Latio, ove di presente si veggono quattro o cinque città, fiorivano anticamente cinquanta città, ma non credo, che venti di quelle consumassimo la robba, che consuma oggi una sola. Il che si può comprendere dalle parole, con le quali Numano schernisce e rampogna i Troiani appo Vergilio: che non mi sarà grave metter qui, secondo, che le ha voltate il Caro.
<quote rend="block">
<lg>
<l>Qual Dio, qual infortunio, qual follia</l>
<l>v'ha condotti in Italia? Et chi pensaste</l>
<l>di trovar qui? Quei profumati Atridi,</l>
<l>o 'l ben parlante Ulisse? In una gente</l>
<l>avete dato, che da stirpe è dura.</l>
<l>I nostri figli non son nati a pena,</l>
<l>che si tuffan ne' fiumi. All'onde, al gielo.</l>
<l>Noi gl'induriamo, et gl'incallimo prima.</l>
<l>Poscia per le montagne et per le selve</l>
<l>fanciulli se ne van la notte e 'l giorno.</l>
<l>Il lor studio è la caccia e 'l lor diletto</l>
<l>e 'l cavalcare, e 'l trar di fromba et d'arco.</l>
<l>La gioventù ne le fatiche avezza</l>
<l>è contenta del poco: o col bidente</l>
<l>doma la terra, o con l'aratro i buoi,</l>
<l>o col ferro i nemici. Il ferro sempre</l>
<l>avemo per le mani. Una sol'asta</l>
<l>ne fa picca et pungetto. A noi vecchiezza</l>
<l>non toglie ardire. Et de le forze ancora</l>
<l>non ci fa come voi debili et scemi.</l>
<l>Per canute, che sian le nostre teste,</l>
<l>veston celate et nuove prede ogn'ora</l>
<l>quando da boschi et quando da' nimici</l>
<l>addur ne giova et viver di rapina.</l>
<l>Voi con l'Ostro et co' fregi et co' ricami</l>
<l>con le cotte a divisa, et con le giubbe</l>
<l>immanicate, et co' fiocchetti in testa,</l>
<l>a che valete? A gir così dipinti</l>
<l>et così neghittosi? A far balletti </l>
<l>da donnicciuole? O Frigi, o Frigiesse</l>
<l>più tosto, in questa guisa si guerreggia?</l>
<l>Via ne' Dindimi monti, ove la piva</l>
<l>vi chiama e 'l tamburino e 'l zuffoletto.</l>
<l>Et con que' vostri Galli, anzi galline,</l>
<l>di Berecinto, ite saltando in tresca.</l>
<l>Et l'armi e 'l ferro, che non fan per voi</l>
<l>lasciate a quei, che son prodi et guerrieri.
</l></lg></quote></p>
<p>Manca medesimamente il popolo se i beni, prima divisi e compartiti tra molti, vengono in mano di pochi. Il che avenne sotto Romani all'Italia. Onde dice Plinio, ch'ella fu desertata per la grandezza delle tenute et de' poderi d'alcuni pochi. <foreign lang="lat"><hi rend="italic">Verum fatentibus latifundia perdidere Italiam: iam vero et provincias. Sex Domini semissem Africae possidebant, cum interfecit eos Nero.</hi></foreign></p></div1></body></text></TEI.2>
