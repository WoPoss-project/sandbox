<?xml version="1.0" encoding="utf-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
   <teiHeader>
      <fileDesc>
         <titleStmt>
            <title>Saggio di una nomenclatura botanica</title>
            <author>Alessandro Manzoni</author>
         </titleStmt>
         <extent>26620 Kb in UTF-8</extent>
         <publicationStmt>
            <publisher>Biblioteca Italiana</publisher>
            <pubPlace>Roma</pubPlace>
            <date>2008</date>
            <idno>bibit000596</idno>
            <availability>
               <p>Questa risorsa digitale è liberamente accessibile per uso
                        personale o scientifico. Ogni uso commerciale è vietato</p>
            </availability>
         </publicationStmt>
         <seriesStmt>
            <title>Collezione BibIt</title>
         </seriesStmt>
         <sourceDesc>
            <bibl>
               <title>Scritti linguistici inediti</title>
               <title type="part">v.</title>
               <author>Manzoni, Alessandro</author>
               <editor id="ed">Stella, Angelo</editor>
               <editor id="ed2">Vitale, Maurizio</editor>
               <publisher>Centro nazionale studi manzoniani</publisher>
               <pubPlace>Milano</pubPlace>
               <date>2000</date>
               
            </bibl>
         </sourceDesc>
      </fileDesc>
      <encodingDesc>
         <samplingDecl>
            <p>Tutti i materiali paratestuali della fonte cartacea non riconducibili alla
                responsabilità dell'autore dell'opera sono stati soppressi nella versione
                digitale</p>
         </samplingDecl>
         <editorialDecl>
            <correction method="silent" status="medium">
               <p>Livello medio: controllo a video con collazione con edizione di
                        riferimento</p>
            </correction>
            <quotation form="data" marks="all">
               <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
            </quotation>
            <hyphenation eol="none">
               <p>I trattini di sillabazione a fine riga sono stati soppressi e le parole
                        ricomposte</p>
            </hyphenation>
         </editorialDecl>
         <classDecl>
            <taxonomy id="CGB">
               <bibl>Classificazione generi BibIt</bibl>
            </taxonomy>
         </classDecl>
      </encodingDesc>
      <profileDesc>
         <creation>
            <date>800</date>
         </creation>
         <langUsage>
            <language id="ita">Italiano</language>
         </langUsage>
         <textClass>
            <keywords scheme="CGB">
               <term>Trattati</term>
            </keywords>
         </textClass>
      </profileDesc>
      <revisionDesc>
         <change>
            <date>2007-06-08T00:00:00.000+02:00</date>
            <respStmt>
               <name>Novadata systems</name>
            </respStmt>
            <item>Digitalizzazione - OCR</item>
         </change>
         <change>
            <date>2007-07-25T00:00:00.000+02:00</date>
            <respStmt>
               <name>BIBIT</name>
            </respStmt>
            <item>Correzione linguistica</item>
         </change>
         <change>
            <date>2007-09-17T00:00:00.000+02:00</date>
            <respStmt>
               <name>Valeriano Fiori</name>
               <name>BIBIT</name>
            </respStmt>
            <item>Codifica XML - Codifica manuale</item>
         </change>
         <change>
            <date>2007-10-04T00:00:00.000+02:00</date>
            <respStmt>
               <name>Carla Deiana</name>
               <name>BIBIT</name>
            </respStmt>
            <item>Validazione</item>
         </change>
      </revisionDesc>
   </teiHeader>
   <text>
      <body>
         <div1>
            <head>Divisione e sommario dei capitoli</head>
            <p>[A] 1. L'universalità, scopo della nomenclatura.</p>
            <p>2. Vantaggi di questa universalità.</p>
            <p>3. Possibilità assoluta dello scopo, e ragioni del mirarvi, indipendentemente dalla probabilità di giungervi.</p>
            <p>4. Due aspetti; universalità assoluta, e relativa.</p>
            <p>5. Mezzo più efficace anzi indispensabile per arrivare alla universalità: il consenso dei dotti: mezzo però che non ha la sua efficacia se non a condizione che la cosa sia atta per sè allo scopo.</p>
            <p>6. Difficoltà naturali e necessarie dell'impresa: prese tutte insieme si riducono alla difficoltà di creare nuove abitudini. Distinzione essenziale che ne forma due capi: creare una abitudine nuova dove non ne esisteva nessuna: sostituire una abitudine nuova ad una già esistente.</p>
            <p>7. Esame del primo capo: difficoltà poca, o forse nessuna nella cosa medesima, quando non se ne faccia nascere, andando contro a certe condizioni naturali. E principalmente a quella: che non si proponga il nome se non a chi ha idea della cosa da nominare; qui altre condizioni.</p>
            <p>8. Secondo capo: difficoltà maggiori; probabilità di vincerle anzi certezza di vincerle in parte e progressivamente, e stabilmente, desunta dalle ragioni della cosa, e dalla azione del consenso dei dotti. Ma questo non vale contro le difficoltà non necessarie che risultassero dalla cosa proposta. Condizioni: che il segno materialmente diverso che si vuol sostituire sia della natura medesima, faccia lo stesso ufizio di quello a cui si vuol sostituire: ben inteso che la ragione della scienza non richieda un cambiamento intrinseco, un segno faciente un ufizio diverso, rappresentante altra idea.</p>
            <p>9. Esame della nom. lin. secondo questi princìpi. Sua opposizione coll'uso generale dell'umanità in ciò che subordina la nominazione della specie a quella dei generi. L'universale non conosce i generi. Spiegare questa asserzione in modo da prevenire i cavilli. Perchè la nom. lin. divenga universale, bisogna dunque delle due cose l'una: o che gli uomini consentano di significare con due nomi l'idea della specie, e non solo con due nomi, ma con due nomi dell'uno dei quali non sanno la ragione di esser ripetuto, ed applicato a cose diverse; o che tutti gli uomini abbiano cognizione della ragione per cui la scienza ha nominazioni di generi. L'una e l'altra supposizione più che improbabile.</p>
            <p>10. Se adunque si vuole che la nom. sia ricevuta dall'universale conviene renderla conforme alla abitudine perpetua dell'universale, dando alle specie dei nomi propri. Che questo non è in contraddizione colla scienza: la cosa è così evidente che occorre piuttosto accennarla che provarla. Pure si cita il passo di M.<hi rend="apice">r</hi> Dec. dove dice essere indifferente che il nome speciale sia aggettivo o sostantivo. Si osservi poi anche che, se questo secondo modo, che è quello che si propone, fosse in opposizione colla scienza, la nom. lin. dovrebbe esser riformata in altro modo e per altra ragione, poichè ha un certo numero di nomi specifici sostantivi. Adottando questo metodo, la nom. non perde nulla d'essenziale riguardo alla scienza: le specie conservano il loro nome generico, e i dotti se ne servono per gli usi loro: i non dotti usano lo stesso nome specifico: sono d'accordo coi dotti sin dove arriva la loro idea.</p>
            <p>11. Di più, non solo l'uso generale non è in contraddizione colla natura della cosa, ma è più ragionevole di quello che gli vorrebbe sostituire la nom. lin. Certezza, riconoscibilità etc. delle specie non assoluta, ma grandissima in paragone di quella dei generi: insomma <emph>realtà</emph> maggiore della idea specie. Carattere poi unico: la riproduzione, la generazione comune. Notare i fatti <emph>eccezionali</emph> per cui ciò non si &lt;può&gt; predicare assolutamente, osservando però quanto la realtà <emph>relativa</emph> di questo carattere sia grande proporzionalmente agli altri caratteri.</p>
            <space type="stacco_narrativo"/>
            <p>Citare le testimonianze di botanici distinti sulla incertezza, variabilità, poca consistenza della idea <emph>genere</emph>. In ispecie il passo del S.<hi rend="apice">r</hi> Decand. dove dice che i <emph>generi</emph> non saranno forse bene stabiliti che quando le famiglie lo siano. La nom. lin. dunque vuole che intanto si subordini l'incerto al certo, al cerziore almeno, il fisso al mutabile.</p>
            <space type="stacco_narrativo"/>
            <p>N.B. questo capit. che vien lungo e che rompe la continuità dei fatti e dei ragionamenti, starà meglio per l'ultimo.</p>
            <space type="stacco_narrativo"/>
            <p>12. A questa occasione osservare l'inesattezza, l'imperfezione anche dei vocaboli destinati a segnare le divisioni. Prima, considerazioni generali preliminari sul metodo di ammettere o non ammettere i vocaboli in rispetto della loro buona o falsa ragione etimologica: metodo viziosissimo, arbitrario, contrario alla ragione e ai fatti della lingua, adoperandolo a tutti i casi: metodo ragionevole quando sia ridotto 1) ad esaminare con pure mire storiche la convenienza primitiva del vocabolo, senza pretensione di turbare l'uso esistente,</p>
            <space type="stacco_narrativo"/>
            <p>[C] riunioni che comprendono le chiamate specie che analogicamente vorrebbero esser detti generi. Famiglia poi è vocabolo razionalissimo applicato al genere umano nel quale si contemplano gl'individui, e certe collezioni d'individui aventi relazione di parentela; ma non ha buona applicabilità, estensibilità alla scienza delle piante nella quale non si nominano nè si contemplano individui separati. In somma le divisioni botan. non avendo per fondamento una divisione manifesta, costante, riconoscibile etc. nel fatto, non essendo motivata da una partecipazione ed esclusione di qualità rappresentabili da un vocabolo richiedono un nome che non tenti di significare quello che non può, un nome non fondato su deboli, lontane, false analogie, ma un nome esprimente soltanto quello che si può, cioè la loro riunione scientifica.</p>
            <p>12. Conformità del fatto cogli argomenti esposti finora. Diversa <emph>condotta</emph> dell'uso colla nomencl. lin. accettando, rifiutando, alterando secondo la sua propria legge. Nomi specifici nuovi e sostantivi accettati e usati senza contrasto. P. e. <emph>Catalpa</emph>, il contadino d'Italia per questo nome si trova, ben senza saperlo, d'accordo col selvaggio d'America; prendendo ciò che i dotti hanno serbato del suo uso, e lasciando ciò che la nom. vi ha aggiunto. Nomi nuovi nei quali la specie è distinta per un aggettivo; e l'uso ha preso il nome sostantivo del genere ad indicare la specie che conosce: p. e. <emph>ailanthus</emph> o <emph>ailanto</emph> adoperato a significare l'<emph>ail. glandulosa</emph>. Lo scienziato ha alterato (nella parte comune all'umanità) l'uso dell'americano, applicando a un genere un nome di specie; e il contadino europeo stando alla legge comune è tornato all'uso primitivo del selvaggio. Lo stesso ha fatto di altri nomi generici ma d'invenzione scientifica: <emph>gleditschia</emph> e altri sono usati a significare una specie che è la più nota. Altre categorie. Quanto ai nomi di specie già conosciute e nominate, a malgrado della difficoltà del mutare quelli che sono sostantivi cominciano a passare nell'uso: p. e. <emph>Maiz</emph>; quelli che per la specie non hanno che un aggettivo, meno, o niente affatto. Qui non si fa che indicare: si osserveranno molti fatti per farne categorie.</p>
            <p>13. Inconvenienti della riforma proposta. Il Sig.<hi rend="apice">r</hi> Decand. allega tre ragioni per cui essa non ha prevalso: «soit à cause du nombre immense des noms qu'elle exigerait, soit par le désir d'aider la mémoire, soit enfin pour que la nomenclature elle-même rappelât les rapports des espèces voisines».</p>
            <p>Esame di queste tre ragioni.</p>
            <space type="stacco_narrativo"/>
            <p>Qui non è più il luogo di allegare quelle parole del S.<hi rend="apice">r</hi> Dec.: è indifferente che i nomi spec. siano sost. o aggett. Egli non intendeva allora della totalità. Ma in riguardo a questa egli allega tre ragioni per cui la proposta non fu accettata, e le allega in modo da mostrare che le trova fondate. Il che del resto si vede da tutto il suo modo di considerare la nom.</p>
            <space type="stacco_narrativo"/>
            <p>Alla prima: quando le cose sono molte, bisogna pure che sian molti i nomi.</p>
            <p>Alla 2<hi rend="apice">a</hi>. Non bisogna alterar le cose per aiutar la memoria. Ognuno si ricorderà facilmente, o almeno come in tutte le altre categorie di cose, i nomi delle specie che conoscerà</p>
            <p>La memoria non ha bisogno di aiuti artificiali per ritenere i nomi. Quale è la categoria di cose dove si adoperino aiuti simili?</p>
            <p>Alla 3<hi rend="apice">a</hi>. L'essenziale è di nominare le cose: esprimere la loro relazione con altre può essere utile se si può fare senza inconveniente; ma è cosa da trascurarsi affatto se per ottenerla si nuoce alla nominazione stessa. Vogliamo noi dire con ciò che le ragioni del S.<hi rend="apice">r</hi> Dec. siano senza fondamento? L'autorità basta a dare una presunzione fortissima che saranno vere; e del resto è facile convincersene anche con una cognizione superficialissima della scienza.</p>
            <space type="stacco_narrativo"/>
            <p>Per quanto le ragioni che noi abbiamo apposto possano far credere che noi abbiamo voluto dir ciò, nessuno, speriamo, avrà supposta una così strana e ridicola arroganza.</p>
            <space type="stacco_narrativo"/>
            <p>La quantità dei nomi indipendenti, cioè che non hanno una dipendenza materiale per cui si richiamino facilmente, è senza dubbio un grandissimo inconveniente per chi ha bisogno per una ragione qualunque di conoscere e di ritenere il maggior numero possibile di questi nomi, avendo colle cose rappresentate da ognuno di essi una famigliarità non frequente abbastanza [D] perchè la memoria li ritenga col mezzo usuale delle associazioni ripetute. Quindi una nomenclatura la quale diminuisca i mezzi di aiutar la memoria, ha per loro una ragione d'esser posposta, ha un vero e grave inconveniente.</p>
         </div1>
         <div1>
            <head>Cap. I</head>
            <p>[1N] Se lo scopo finale d'una nomenclat. botan., come d'ogni nomenclatura di qualunque altro ramo di storia naturale, non fosse che di diventar comune agli studiosi di questa scienza, di somministrare ad essi un modo uniforme e relativamente stabile di comunicazione, la nomencl. linneana si può dire che già lo abbia toccato. Ma questo, lunge dall'essere lo scopo non è che un passo ad uno scopo ben più lontano e ben più importante. Una nomenclatura che volesse limitarsi al primo verrebbe a confessare che non è atta a significar fedelmente le verità della scienza, o a dire che la verità non è comunicabile, verrebbe a dichiararsi un gergo. Una nomenclatura non ha altra ragione da farsi ricevere che la sua convenienza alle cose, e le ragioni di sentir questa convenienza sono universali, proprie dell'umanità, e non di una classe. Lo scopo adunque (lo dirò colle parole d'uno scrittore il cui nome per sè è una grande autorità) «Lo scopo della nomencl. della st. nat. è d'essere universale, comune ai dotti di tutte le nazioni, e un giorno forse alle nazioni stesse».<note place="foot">De Candolle, <title>Traité éllément. de la botan.</title>, pag. 257.</note>
            </p>
            <p>Cenni sui vantaggi di questa universalità (se si avrà a dire qualcosa di non troppo trito; altrimenti accennare che questi vantaggi sono così generalmente sentiti che non occorre dimostrarli).</p>
            <space type="stacco_narrativo"/>
            <p>Il servizio che le nomenclature dei linguaggi prestano ad un ristretto numero d'uomini, una comune lo presta a molti etc. Il bisogno d'intendersi ha fatto le nomencl. dei vari linguaggi e dialetti, e queste limitano l'<emph>intendersi</emph> a pochi, la comune lo estende.</p>
            <space type="stacco_narrativo"/>
            <p>Ma questo intento, dico l'intento totale, quando potrà egli mai ottenersi? Anzi, si otterrà egli mai? O, per ridurre la questione in più precisi termini, si può egli dare una nomenclatura botanica, i segni della quale divengano col tempo universali, non già nel senso che gli uomini di tutte le nazioni li conoscano tutti, ma nel senso che non ne conoscano o non ne usino altri, e ognuno si conformi a quell'unico linguaggio in proporzione delle sue cognizioni, e dei bisogni di significare gli oggetti contemplati da quello? Nè io lo so certamente; nè credo pure che color che sanno lo sappiano; ma non occorre sapere se un tale intento sia per ottenersi mai, per volere che una nomenclatura se lo proponga. Che non si possa ottenerlo se non dopo un lunghissimo tratto di tempo, che fors'anche non sia per ottenersi mai, ciò non importa: basta la possibilità assoluta di ottenerlo perchè sia ragionevol cosa il proporselo, anzi perchè sia cosa irragionevole il non proporselo; quando un tale intento non induca inconvenienti, quando cioè non sia in opposizione colle altre condizioni d'una buona nomenclatura. Ora, non che esserci contraddizione fra queste due cose, elle vanno naturalmente insieme, di perfetto accordo; le ragioni che fanno che una nomenclatura sia buona per sè, sono altrettante ragioni del suo essere universalmente accettata. Ma di più, questa possibilità assoluta non è la sola ragione per proporsi l'intento; e chi credesse che non si otterrà mai, e così credendo indovinasse pure, ragionerebbe però molto inavvertitamente, molto precipitosamente, ragionerebbe falso, conchiudendo da ciò che sia inutile mirarvi. Al di quà della piena assoluta universalità v'ha infiniti gradi di maggiore o minor diffusione. Una nomenclatura può andar più o meno presso alla accettazione universale in due modi; o rendendo più o meno d'un uso generale, trasfondendo nei linguaggi un maggiore o minor numero dei suoi identici segni, o trovandosi, se non altro, d'accordo con un maggior numero d'usi parziali nell'adoperare segni, se non materialmente identici, almeno della stessa natura; dimodochè per trovarsi simile non abbia che da sostituire un suono ad un altro, senza mutazione di idee, sia che la nomenclatura si sia trovata per sè d'accordo con un uso comune delle lingue, sia che abbia propagato un uso suo proprio. (Accennare che l'idea qui proposta si troverà dichiarata in seguito).</p>
            <space type="stacco_narrativo"/>
            <p>Gli ostacoli, le difficoltà sono di diversi gradi: invece di indicar due modi, sarà forse meglio, percorrere questa serie, toccandone alcuno dei più notabili dal massimo che è la identità totale e assoluta di segni nel loro doppio significato, scrittura e suono, fino al grado attuale di fatto.</p>
            <space type="stacco_narrativo"/>
            <p>Ed è egualmente &lt;vero che una&gt; nomenclatura verrà a produrre i vantaggi accennati dell'universalità, in proporzione che vi andrà più vicina. Ora per ottenere questi vantaggi relativi e certi e non negati non v'è altri mezzi che quelli che potrebbero fare ottenere il vantaggio assoluto; per giungere a quel bene che si può, qui bisogna mirare all'ottimo, giacchè i vari modi del bene, non sono che gradi di quell'ottimo; non si può fare accettare la nomenclatura dai molti che pei mezzi che saranno valevoli a farla accettare da tutti, se questo è nei destini della scienza e dell'umanità; giacchè le ragioni che possono farla ricevere dai molti non hanno a essere ragioni speciali a loro, ma ragioni universali, comuni a tutta l'umanità. Anzi [2N] per contemplare questi vantaggi d'una parziale, relativa universalità, e per ragionare sul modo di ottenerli, non c'è altro modo che di contemplare l'universalità assoluta; poichè a volerli considerare da loro, come definirli, come limitarli? etc. (Più chiaro, amico caro).</p>
            <p>Parlando quindi di questa universalità, noi intenderemo sempre, non solo l'universalità nel suo senso assoluto; ma insieme con essa (poichè non c'è ragione di escluderla) la maggiore universalità relativa; considereremo le qualità che una nomenclatura debba avere per ottenere quando che sia l'intento finale; o (ciò che come abbiam detto richiede le qualità medesime) per attingere quel maggior grado d'universalità che una qualunque riunione di circostanze possa comportare.</p>
            <p>Il mezzo più efficace, anzi il passo più indispensabile ad una nomenclatura per diventare universale, è l'essere accettata dai dotti, da quelli che professano la scienza di cui la nomenclatura nomina gli oggetti. Il consenso universale (dove non esiste) non può formarsi che per via d'un consenso parziale, ha da cominciare da un consenso parziale. Ora nessun consenso parziale può avere (e principalmente nel caso d'una nomenclatura) ragioni, nè mezzi per diventare universale, al pari di quello dei dotti, dei dotti voglio dire specialmente che professano la scienza della quale le cose da nominarsi sono l'oggetto. Bisogna per ciò che un consenso parziale il quale pretenda all'universalità, abbia anche di che soddisfare comparativamente al bisogno universale, bisogna cioè che comprenda non dico la totalità della materia, dei casi contemplabili, ma il maggior numero. Il consenso dei dotti ha esclusivamente questo attributo: gli altri consensi parziali non riguardano che una parte delle cose da nominarsi: ogni nazione (supponendo anche che ogni nazione sia d'accordo in ciò), avrà la sua nomenclatura: ma questa non si stende che ad una parte degli oggetti che la scienza ha da contemplare, alla parte che è conosciuta dalla nazione medesima. Ognuno di questi consensi, se volesse proporsi come universale, se anche l'universale fosse disposto a riceverli, non potrebbe poi tenere quello che si vuole da esso. Il consenso dei dotti ha dunque questa ragione di prevalenza, che presta quello che nessun altro può prestare, che può far da solo su tutta la materia la somma di quello che fanno gli altri sopra parti di essa rispettivamente.</p>
            <p>È anche cosa molto utile che questo consenso parziale non sia venuto da circostanze particolari ad una parte dell'umanità, non sia speciale, nazionale, ma da mire generali, e il consenso de' dotti è tale. È utile che sia diffuso, che quelli che lo tengono siano per dir così da per tutto, onde operare nello stesso tempo nelle diverse parti, dalla concordia delle quali il consenso universale sarà formato. È utile che sia autorevole, cioè che sia di quelli che gli altri uomini sono più disposti, e con ragione ad ascoltare su quel tal punto; e il consenso dei dotti ha in sommo grado questo carattere. Bisogna che sia celebre, in vista [3N] dell'universale che lo ha da ricevere; e il consenso dei dotti non solo lo è naturalmente per sè, ma ha il mezzo di esserlo sempre più, di manifestarsi davantaggio, di rimettersi ad ogni momento sotto gli occhi dell'universale: giacchè i dotti son quelli appunto che hanno più occasione di nominare e di nominare all'universale gli oggetti in questione, e li nominano in circostanze importanti, facendo cioè conoscere a molti la esistenza di essi, rivelando i fatti, mostrando cose essenziali della loro natura, delle loro relazioni: li nominano, per dir così, con più ragione degli altri, e al nome adoperato da loro si associa il merito della cognizione più intrinseca, più vasta, più precisa, più filosofica della cosa.</p>
            <p>Questi caratteri del consenso dei dotti (intendo sempre questa parola nel senso speciale, dotti della materia a cui appartengono i nomi) fanno che, appena formato, esso sia ricevuto volentieri e quindi, esteso, promosso (o divolgato) da coloro i quali hanno a parlare degli oggetti contemplati dalla nomenclatura, e vogliono parlarne al maggior numero possibile, adoperare il segno più generalmente conosciuto, o del quale sia più facile trovare il senso. Per citare esempi che siano direttamente applicabili all'argomento, quei che trattano di medicina, di agricoltura, di varie arti, sono in questo caso per riguardo alla nomenclat. botan. I consensi parziali, (quando pure somministrano loro il segno per indicare un vegetabile) sono tutti generalmente ristretti ad un numero d'uomini inferiore a quello a cui essi desiderano di comunicare le loro idee intorno ad esso. Un consenso che si presenti come universale, e che abbia (come quello dei dotti ha) caratteri veri di universalità, è per essi naturalmente preferito ad ogni altro. Lo è di più perchè i dotti speciali che hanno consentito in quella nomenclatura, studiando e trattando gli oggetti, danno necessariamente intorno ad essi notizie importantissime, vi hanno scoperte qualità, relazioni etc. dimodochè questi altri sono obbligati a conoscere fino a un certo punto la scienza stessa che tratta di quegli oggetti, se ne vogliono parlare a proposito; un medico, un agricoltore, non può far senza una certa cognizione della botanica. Questi poi diffondono la nomenclatura, associando il segno ai vegetabili nella occasione migliore per farlo conoscere, cioè quando parlano del miglior modo di farne il tale o il tale altro uso, di cavarne il vantaggio che si vuole, quando cioè insegnano intorno ad esso ciò che altri vuole e dee volere imparare.</p>
            <p>Questi vantaggi del consenso dei dotti (e non gli abbiamo certo tutti enumerati), fanno sì che nessun altro possa concorrere con esso nella probabilità di diventare universale; anzi sarebbe follia il supporre che una nomenclatura potesse divenirlo, avendo contro questo consenso, o senza di esso. Nè certo noi ne abbiamo parlato per dimostrare una verità così manifesta: ma solo perchè si senta più distintamente quanto [4N] importi che un mezzo così naturale, così efficace, così indispensabile non sia adoperato invano, non vada perduto.</p>
            <p>Chè questo mezzo è efficace sì a rendere universale una nomenclatura, ma una nomenclatura che per sè sia atta a questo. E se l'essere una nomenclatura ricevuta dai dotti può essere un indizio di una tale attitudine, è tutt'altro che un indizio sicuro e compiuto, che un indizio il quale dia ragione di conchiuderla e che dispensi dall'esaminare in fatto s'essa ci sia o non ci sia, se non ci potrebb'essere (senz'altro inconveniente), in maggior grado. Il solo proporsi la questione basta a l'ar sospettare, e una più accurata riflessione fa ben tosto scorgere che una nomenclatura può avere ottenuto l'effetto della universalità presso la classe parziale dei dotti, per ragioni le quali non sono più quando si tratta d'un'altra più numerosa e diversa moltitudine.</p>
            <p>Ora la nomencl. botan. lin. è qui: è ricevuta si può dire universalmente dai botanici di professione, è ricevuta e adoperata fino ad un certo segno, e ancor più conosciuta che adoperata da un molto maggior numero di professori d'altre discipline, e di persone colte in genere: ma è ben lontana ben lontana da un grado di universalità, al quale non solo è naturale desiderare, ma è lecito e ragionevole sperare che una nomenclatura possa giungere.</p>
            <p>Noi non pretendiamo certo nulla arguire da ciò: nata da così poco tempo, dev'essere ad ogni modo lontana da questo termine, quand'anche avesse tutte le condizioni per giungervi. Il tempo ci vorrà sempre; e questo tempo dev'essere impiegato a superare vari e forti impedimenti. Ma non è fuor del caso l'esaminare se, oltre gli impedimenti necessari e comuni ad ogni nomencl. possibile, la linneana non ne abbia altri che vengano dal suo fatto, e se questi impedimenti le si possano togliere, mutandola, senza far nulla contro le ragioni scientifiche che una nomenclatura deve avere e che essa ha. Questo è il soggetto della nostra ricerca.</p>
            <p>Per procedere secondo l'ordine che ci sembra il più proprio alla natura della ricerca medesima, noi ricercheremo prima le difficoltà necessarie e generali alla universalità d'una qualunque nomenclatura; i mezzi che la cosa ha in sè, per superare queste difficoltà; e le condizioni perchè questi mezzi abbiano la loro efficacia.</p>
         </div1>
         <div1>
            <head>Cap. II</head>
            <p>Ma un tale intento, dico l'intento totale, si otterrà egli mai?</p>
            <p>Noi non proponiamo questa questione insolubile, e, non già estranea, ma indifferente in sostanza all'argomento di cui si tratta, se non perchè altri potrebbe proporsela, scioglierla, e cavarne conseguenze che importa di prevenire; e perchè quel che dobbiamo dire per prevenirle, servirà di molto a circoscrivere e a mettere in chiaro l'argomento medesimo.</p>
            <p>Altri adunque potrebbe non solo proporsi la questione, ma credere che essa sia qui la questione essenziale; potrebbe scioglierla addirittura negativamente, e conchiuderne che sia cosa assurda il mirare ad un tale scopo, e oziosa e ridicola il parlarne. Nel che s'ingannerebbe, mi pare, in due modi: giacchè non v'è ragione sufficiente per affermare che l'intento totale non sia per ottenersi mai; e (ciò che più importa e fa più al caso) quando chi lo afferma s'apponesse, pure indovinasse nel fatto, quando l'intento totale non fosse per ottenersi mai, sarebbe tuttavia cosa, non dico utile, ma necessaria il proporselo.</p>
            <p>Poniamo la questione in più precisi termini. Si può egli dare una nomenclatura botanica</p>
         </div1>
      </body>
   </text>
</TEI.2>
