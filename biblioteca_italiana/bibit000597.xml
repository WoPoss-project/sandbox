<?xml version="1.0" encoding="utf-8"?>
<!DOCTYPE TEI.2 PUBLIC "-//BIBIT//DTD BibIt L1 TEI Document Type//EN" "http://backend.bibliotecaitaliana.it/DTD/bibit.dtd">
<TEI.2>
   <teiHeader>
      <fileDesc>
         <titleStmt>
            <title>Esperimento sopra i principi della letteratura</title>
            <author>Ugo Foscolo</author>
         </titleStmt>
         <extent>14520 Kb in UTF-8</extent>
         <publicationStmt>
            <publisher>Biblioteca Italiana</publisher>
            <pubPlace>Roma</pubPlace>
            <date>2008</date>
            <idno>bibit000597</idno>
            <availability>
               <p>Questa risorsa digitale è liberamente accessibile per uso
                        personale o scientifico. Ogni uso commerciale è vietato</p>
            </availability>
         </publicationStmt>
         <seriesStmt>
            <title>Collezione BibIt</title>
         </seriesStmt>
         <sourceDesc>
            <bibl>
               <title>Lezioni , articoli di critica e di polemica : 1809-1811</title>
               <title type="part">v.</title>
               <author>Foscolo, Ugo</author>
               <editor id="ed">Santini, Emilio</editor>
               <publisher>F.Le Monnier</publisher>
               <pubPlace>Firenze</pubPlace>
               <date>1933</date>
               
            </bibl>
         </sourceDesc>
      </fileDesc>
      <encodingDesc>
         <samplingDecl>
            <p>Tutti i materiali paratestuali della fonte cartacea non riconducibili alla
                responsabilità dell'autore dell'opera sono stati soppressi nella versione
                digitale</p>
         </samplingDecl>
         <editorialDecl>
            <correction method="silent" status="medium">
               <p>Livello medio: controllo a video con collazione con edizione di
                        riferimento</p>
            </correction>
            <quotation form="data" marks="all">
               <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
            </quotation>
            <hyphenation eol="none">
               <p>I trattini di sillabazione a fine riga sono stati soppressi e le parole
                        ricomposte</p>
            </hyphenation>
         </editorialDecl>
         <classDecl>
            <taxonomy id="CGB">
               <bibl>Classificazione generi BibIt</bibl>
            </taxonomy>
         </classDecl>
      </encodingDesc>
      <profileDesc>
         <creation>
            <date>800</date>
         </creation>
         <langUsage>
            <language id="ita">Italiano</language>
         </langUsage>
         <textClass>
            <keywords scheme="CGB">
               <term>Trattati</term>
            </keywords>
         </textClass>
      </profileDesc>
      <revisionDesc>
         <change>
            <date>2007-06-08T00:00:00.000+02:00</date>
            <respStmt>
               <name>Novadata systems</name>
            </respStmt>
            <item>Digitalizzazione - OCR</item>
         </change>
         <change>
            <date>2007-12-28T00:00:00.000+02:00</date>
            <respStmt>
               <name>BIBIT</name>
            </respStmt>
            <item>Correzione linguistica</item>
         </change>
         <change>
            <date>2008-01-28T00:00:00.000+02:00</date>
            <respStmt>
               <name>Marta Zanazzi</name>
               <name>BIBIT</name>
            </respStmt>
            <item>Codifica XML - Codifica manuale</item>
         </change>
         <change>
            <date>2008-02-07T00:00:00.000+02:00</date>
            <respStmt>
               <name>Carla Deiana</name>
               <name>BIBIT</name>
            </respStmt>
            <item>Validazione</item>
         </change>
      </revisionDesc>
   </teiHeader>
   <text>
      <body>
         <div1 n="III. Esperimento sopra i principi della letteratura e sopra un metodo                 d’istituzioni letterarie">
            <head>III.</head>
            <head>ESPERIMENTO SOPRA I PRINCIPJ DELLA LETTERATURA E SOPRA UN METODO D’ISTITUZIONI
                    LETTERARIE.</head>
            <epigraph>
               <lg>
                  <l>
                     <foreign lang="lat">Sermo est scintilla ad commorendum</foreign>
                  </l>
                  <l>
                     <foreign lang="lat">cor nostrum; qua extincta, cinis erit</foreign>.</l>
               </lg>
               <bibl>
                  <title>Liber Sapientiae</title>, cap. II.</bibl>
            </epigraph>
            <div2 n="Introduzione">
               <p>Lettore mio, un opuscolo non comporta proemio; ma perch'io ti voglio amico,
                        mi intenderò teco d'alcune cose, che, ove non siano schiarite, fomentano
                        l'ostinazione di noi litigiosi mortali.</p>
               <p>Quando sarai tentato di pigliare per ipotesi metafisiche questi ch’io credo
                        principj desunti da’ fatti, pregoti d'esaminare diligentemente te stesso,
                        gli altri e le umane cose; e se non potrai applicare i principj, nè spiegare
                        l'arte con essi, condannami. Se poi l'attendere con esame e passione ti
                        paresse troppa fatica, lascia stare il libercolo, ch'io, se puoi vivere
                        senza imparare, o se impari senza fatica, l'invidierò; solamente non
                        maledire come fantastico e tenebroso l'autore, perchè, avendo egli speso
                        molti mesi a ridurre in poche ragioni l’infinite esperienze della sua vita,
                        e moltissima carta e sudore a scrivere queste quindici pagine, non è
                        prudente ch’ei sia giudicato in pochi minuti.</p>
               <p>Risponderai che alla materia richiedevasi un libro; spendi dunque su
                        l'opuscoletto la metà della cura e del tempo che vorresti concedere al
                        libro. Chi non sa studiare non ci guadagnerà; bensì ne' laberinti d'un
                        trattato teorico smarrirebbe quel po' di buon senso e di buon volere ch'egli
                        ha, e questo m’è accaduto più volte. Ma chi sa studiare, o s'accerterà
                        prestamente della vanità de'principj, o se li trova fondati, potrà da sè
                        stesso spiegarne la brevità con innumerabili esempi, a' quali troverà forse
                        norma ne' pochi da me recati su qualche passo: così le conseguenze e le
                        applicazioni, che sono i frutti migliori di sì fatte speculazioni, saranno
                        tutte di suo merito e d'uso.</p>
               <p>Finalmente, o lettore, poichè tu devi ascrivere tutti gli errori
                        dell'opuscoletto a me solo, pregoti di non ripetere l'aforismo <emph>ch'ei
                            non si può dir cosa nuova</emph>, e quindi dar merito ad altri del po'
                        di buono che tu ci trovassi. Il buono sta nel vero, e del vero vi fu sempre
                        bisogno; ond’è impossibile che tanti di più studio e cervello non l'abbiano
                        già cercato e mostrato. Ma la novità viene dal desiderio di persuadersi del
                        vero, senza stare su l'altrui detto: dal cercarlo negli affetti e pensieri
                        che ti eccita la natura, non ne' sistemi della filosofia e delle sette;
                        dall'applicarlo alle azioni vive degli uomini, non alle parole dei loro
                        libri; dal rischiararlo e convalidarlo con l'esperienza e le massime de'
                        grandi intelletti, ma non già dal dimostrarlo con esse, non mettendoci di
                        tuo che il titolo, lo scompartimento e le frasi dell'opera; dall'esporlo con
                        tutto il caldo ch'ei portò e prese dentro il tuo cuore, e con quanta
                        evidenza ti si ordinò nella mente; dal palesarlo quando è necessario, e a
                        chi deve saperlo, e a chi, dovendo, non vuole ascoltarlo, acciocchè, se il
                        danno rimane a tutti, a te non resti il rimorso, ma ricada su gli ostinati
                        l'infamia. Questa è tutta novità d’ingegno e di modo, e di tempo, ed io me
                        la aggiudico tutta, finch'altri non provi, o ch’io non ho detto il vero, o
                        ch’io l’ho più ridetto che ripensato, e che non importa che i maestri di
                        lettere mutino modo. Intanto, lettore, abbimi per amico.</p>
            </div2>
            <div2 n="Primo paragrafo">
               <p>I. La vita dell’uomo sta in un moto alterno e perpetuo di
                        <emph>sentimento</emph> e di <emph>pensiero</emph>; perchè le
                            <emph>sensazioni</emph> producono <emph>idee</emph> nella memoria, le
                        idee <emph>desideri</emph> nel cuore, i desideri <emph>immaginazioni</emph>
                        nella fantasia, le immaginazioni nutrono le <emph>passioni</emph>, le
                        passioni fissano le <emph>opinioni</emph> nell’intelletto, e le opinioni
                        dirigono tutta la vita. Ma per quanto fortissime sieno le nostre opinioni,
                        il moto alterno di sentimento e di pensiero continua pur sempre, perchè il
                        bisogno del piacere e il timor del dolore per le facoltà di sentire, di
                        ricordarsi, di desiderare e d’immaginare mira<add resp="ed">no</add> al
                        passato, al presente e al futuro; quindi la speranza e il timore; quindi
                        l'esame delle cose sperimentate nel passato, il paragone delle cose
                        presenti, e la previdenza delle future.</p>
            </div2>
            <div2 n="Secondo paragrafo">
               <p>II. Per l’istinto di conservare la vita, che l'uomo conosce in sè stesso
                        quanto più la sente, egli cerca maggior numero e più forza di sensazioni; e
                        però tende sempre a nutrire con quelle degli altri le proprie. E appunto
                        questa certezza ch'ei vive, generata dalle sensazioni, e la certezza ch'ei
                        pensa, generata dall'esattissima distinzione ch'ei naturalmente sa fare di
                        tutte, gli fa continuamente credere di poter giungere alla certezza di molte
                        altre verità per le quali possa vivere meglio; così egli cerca d'illuminare
                        la propria ragione con quella degli altri. Così ciaschedun uomo dunque ad
                        altro diffonda e attragga sentimenti ed idee.</p>
            </div2>
            <div2 n="Terzo paragrafo">
               <p>III. Questa scambievole comunicazione deriva dalla necessità dello stato
                        sociale a cui la natura crea l’uomo. Ma le facoltà di sentire, di
                        ricordarsi, di desiderare, d’immaginare, di ragionare e di esprimersi con la
                        parola, di ricevere dagli altri e di restituire affetti e pensieri sono
                        dipendenti dagli organi esterni e assai dagl'interni; nè degli interni
                        conosciamo nè l'essenza, nè il modo d’usarne, e solo sentiamo il bisogno di
                        usarne. Or gli organi essendo sì per la qualità, sì per la proporzione tra
                        loro, dissimili in ogni individuo, ne viene che non tutti possono ricevere e
                        dare egualmente. Si può bensì ragionevolmente congetturare che l’uomo in cui
                        tutte le potenze della vita sono più forti e in maggiore armonia, quei possa
                        ricevere molto e quindi dar molto. E perchè la natura serba anche nel genere
                        umano la stessa legge di ascendere per gradi alla possibile perfezione
                        degl’individui, e la varietà cresce in ragione della perfezione, vediamo in
                        pochi la facilità di trasfondere potentemente le proprie passioni ed
                        evidentemente le proprie idee; in molti la capacità di riceverle in maggiore
                        o minore porzione, e di riprodurle, ed in tutti il piacere di sentirle più o
                        meno.</p>
            </div2>
            <div2 n="Quarto paragrafo">
               <p>IV. Trattanto le sensazioni e le idee essendo innumerabili e differenti,
                        pressochè quanto gli oggetti dell'universo che le svegliano in noi, l'umano
                        individuo, che è un ente circoscritto nella natura (?), non può accogliere
                        in sè l’immensità degli oggetti e de' tempi. Quanto agli oggetti, la natura
                        ha dato ad ogni individuo tempra diversa, per cui ei procacciasi sensazioni
                        ed idee più da una cosa che dall'altra ed hanno tutti una maggiore
                        omogeneità con le cose che li circondano. Inoltre se la facoltà di sentire
                        prevale in un individuo alla facoltà di pensare, egli cerca le cose che
                        possano esercitargli più il cuore; se quella del pensare prevale al sentire,
                        egli s'appiglia ad oggetti che più gli allettano l’intelletto. Quanto ai
                        tempi, la natura stessa gl'insegnò le arti di perpetuare le idee con le
                        lettere, perch'ei possa godere delle passioni e della ragione di molti
                        secoli.</p>
            </div2>
            <div2 n="Quinto paragrafo">
               <p>V. Questa possibile perpetuità del sentimento e della ragione, nei quali,
                        come s’è detto a principio, sta il moto della nostra vita e de' quali
                        aneliamo sempre d'alimentarci, si trova nelle arti belle, nelle scienze e
                        nelle lettere. Gli uomini che avevano più facoltà, e quindi più piacere ne'
                        sentimenti del cuore, <add resp="ed">si</add> valsero della loro ragione per
                        imitare l'armonia di colori e di forme con cui l'immensa natura eccita
                        sentimenti nuovi, sublimi ed amabili; e quindi le belle arti dirette a far
                        sentire. Gli altri invece, che avevano organi più perfetti a pensare che a
                        sentire, non sentirono il bisogno di dare o ricevere .sensazioni, perchè il
                        numero in essi e la forza delle sensazioni erano scarsi; esercitarono invece
                        la loro facoltà di pensare; ad aiutarla tanto vollero del concorso delle
                        sensazioni, che considerarono con molte esperienze e con lunghe serie di
                        fatti non tanto gli effetti, quanto le cause di tutte le cose; ridussero le
                        idee del loro intelletto a calcoli certi, le loro espressioni a formole
                        generali, e la base del loro giudizio ad assiomi così incontrastabili, che
                        non hanno nè bisogno nè capacità d'essere dimostrati; quindi le scienze che
                        tendono ad ogni raziocinare (?). Finalmente quelli <add resp="ed">nei
                        quali</add> la forza del ragionare era pari al sentire, studiarono
                        passionatamente a ricevere e a dare contemporaneamente quanti più sentimenti
                        e ragioni potevano, e dipinsero l'uomo senz'astrarre (?) la passione
                        dall'opinione, bensì cercando tutte le vie perchè l'universalità degli
                        uomini, che è più atta a sentire che a ragionare, avesse più numero di
                        sensazioni; e queste son le lettere. Le arti dunque dilettano, le scienze
                        convincono, le lettere persuadono.....</p>
            </div2>
         </div1>
      </body>
   </text>
</TEI.2>
