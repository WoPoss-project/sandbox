<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione di Germania (1685)</title>
      <author>Domenico Contarini</author>
    </titleStmt>
    <extent>70 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000604</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-26T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-26T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Relazione di Germania (1685)">
<argument><p>Relatione del Nobil Homo signor Domenico Contarini Cavalier Ultimo ritornato d'Ambasciator in Germania</p></argument>
<opener><salute>Serenissimo Prencipe!</salute></opener>

<p>Intrapresa prontamente da me Domenego Contarini Cavalier l'importante Ambasciata appresso la Maestà di Cesare in nome della
Serenità Vostra, ha toccato alle mie debolezze provare nel Corso della
medesima così straordinarii infortunii, et incontrare congionture così
grandi, che posso dire con verità all'Eccellentissimo Senato d'esser stato lo
scopo di tutte le disgratie, avanzo della mala sorte; ma ugualmente
fortunato per la parte, che ho havuto ne' maggiori negotii, che da
più Secoli siano stati trattati. Sarebbe un voler stancare la patienza
di Vostre Eccellenze il raccontare estesamente ciò, che m'è successo in un
lungo giro di quattr'anni, e mezzo, pieno di catastrofi, e rivolutioni, e
per questo mi restingerò al possibile nell'adempimento dell'obligo
della relatione, rimanendo la narratione più ampia delle cose ne' miei
lunghi, ma imperfetti dispacci. Dirò dunque, che non essendo per
anco ben confermata la salute in Allemagna, chiusi i confini d'Italia
dalla publica solertia, per mantenere nel proprio contiguo Stato la
gemma pretiosa della Sanità fui il primo, che per sottentrare al peso
dell'Ambasciata impostami con azzardo della vita, penetrasse a quella
parte, mentre ripululando, di quando, in quando, molesti residui di
pestilenza per il corso d'un intiero bienio, non cessarono d'affligere
hor in una parte, hor nell'altra i popoli della Germania, tanto ne' luoghi
più settentrionali della Sassonia, che in quelli più contigui alle viscere
del Veneto Dominio nel Contado di Goritia. Per casuale accidente
convenni veder incenerita la propria habitatione, e soccombere a 
 perdita di mobili rapiti dall'avidità del popolo non meno che al
risarcimento gravoso del danno al Conte di Vaissenuolf padron del stabile
coll'esborso effettivo di fiorini due milla ottocento, e ottantatre,
che mi toccò spremere dalle mie povere sostanze. Appena sedato il
letal morbo, più per Divina bontà, che da humana industria, convenni
immediatamente soggiacere ad un altro secondo incendio d'altra
Casa, che habitai del Prencipe di Ausperch, che fu creduto acceso
dagl'incendiarii Ribelli pochi momenti prima dell'assedio di Vienna,
nella quale havendo lasciato tutto ciò, che nella frettolosa fuga da
quella Città non potei con i proprii soli Cavalli meco asportare, risentii
grave perdita di mobili, da' Soldati, e Cittadini in quella confusione
trafugati, e patii in appresso le miserie della guerra per le mosse
improvise dell'Ottomano contro la Maestà di Cesare. Guerra mossa
dalle instigationi de' Ribelli d'Hungheria, e da' stimoli degl'invidi;
prevista ma non creduta, e che portò la nota desolatione a que' Paesi,
terrore alla Christianità, e constrinse a precipitose dupplicate fughe
tutta la Corte Cesarea, senza quasi poter trovar luogo di sicurezza,
che negl'ultimi termini de' Stati proprii Hereditarii. Ho detto Guerra
prevista, ma non creduta, poiché da' Ministri mai volontieri subintrandosi nelle contingenze della medesima, da' Stranieri non desiderandosi
implicato Cesare col Turco, per poter a loro favore adoperar le forze
dell'Alemagna, fu fatto tutto per divertirne la piena; per placare il
Turco; per sodisfar i Ribelli, senza usare le debite preventioni alla
diffesa nel mezzo alla confidenza d'ottenere la quiete; fu spedito il
Conte Alberto Caprara in Costantinopoli; fu al Techeli inviato il
Baron Saponara allettandolo con continuate concessioni di Quartieri
d'Inverno, e con tacita connivenza d'acquisti, con quali potesse satiare
l'ambitione d'un Prencipato, che si voleva, che da se stesso si formasse, per non incorrere nell'ignominia di concederlo col mezzo de'
trattati. La speditione del Conte Caprara riuscì di poc'utilità all'intento, mentre risoluta nel Divano la Guerra, e proponendosi da' Turchi
dure, et innadmissibili conditioni alla rinovatione delle Tregue bramate, ritornò senza conclusione alcuna l'Inviato, durante l'assedio, alla
 Corte. Questo negotiato unito a' maneggi col Techeli fondorono la
speranza di havere la quiete, e furono quelli, che precipitorono
gl'affari di Cesare in quel stato così languente ben noto a tutti, mentre
persuaso l'Imperatore di non esser per havere imbarazzi con Turchi,
si procurava rivoltasse le mire, ad ogn'altra parte intavolando leghe
co' Prencipi d'Imperio, obligandoli ad armarsi per le gelosie de' vasti
dissegni della Monarchia Francese, la quale s'era poc'anzi impossessata delle due importanti Piazze di Casale, et Argentina. Fabro di queste
negotiationi era il Marchese di Borgomainé Ambasciatore di Spagna,
huomo pratichissimo degl'interessi di Stato per la lunga esperienza,
che l'età sua avanzata gli ha in moltiplici maneggi guadagnato, il quale
tutto intento a' vantaggi della Corona Cattolica procurava, che il tutto
in componere nell'Hungheria ad ogni transito s'adoperasse, per poter
valersi delle forze dell'Imperatore contro la Francia, fisso nella massima, che altro non poteva sanar le piaghe, che giornalmente s'inferivano da' Francesi nella Fiandra, che la punta della spada in aperta
guerra sfodrata; questa dover troncare le pretensioni intavolate dalla
Camera di Metz; quelle in Fiandra delle dipendenze, e contributioni;
con questa alla mano mostrando resistenza perdersi con honore gli
Stati, e rompersi il filo de' negotiati, che con l'oro si riducevano
felicemente da quella formidabile, et opima Potenza al desiderato suo
fine. Propose a tal oggetto, e superò la conclusione di Leghe d'Imperio;
l'avvanzamento di Truppe Cesaree a' Confini della Bohemia, colludendo nella sua massima il Marchese di Baden, Presidente di Guerra,
il quale bisognoso d'appogio del Cattolico Ministro, e poco fidandosi
del suo talento, segondava quanto dall'Ambasciatore veniva dettato.
Così ne' Consigli, e nelle Conferenze possedendo l'Ambasciatore il voto
d'alcuni de' principalli Ministri, girava a suo modo la Consulta con tal
forza, che qualunque ardiva d'opponersi, incontrava la sua aperta indignatione con voci di poco zelanti, et affetti al servitio di Casa d'Austria. Grande tuttavia fu la discordanza de' pareri, perché dagl'uni
preferendosi l'impossibilità di resistere in un tempo stesso a due
Guerre, sostenevano la necessità d'accomodarsi con una delle parti,
facendo conoscere doversi sciegliere di due Nemici il più commodo a
frenare, gl'uni persuadendo l'accomodamento colla Francia, gl'altri col
Turco. Il partito dell'Ambasciator Cattolico opinava per questo, 
 suponendo poter divertirsi la rottura con denari, e con lasciar al
Techeli, instigatore de' Turchi, alcuna parte dell'Hungheria Superiore; diceva
egli esser più da fidarsi d'un trattato colla Porta, et essere più sicura
la quiete con l'Ottomano, che con Francesi. Il Prencipe di Svorzemburg, parlando sopra la materia, portò tutte le ragioni da una parte,
e dall'altra, e specialmente impugnò l'armamento de' Prencipi d'Imperio non meno, che quello di Cesare, preferendo la mancanza de'
mezzi, il modo di sostenere le Armate. Ma fra tanti contrarii partiti,
et opinioni diverse, Dio Signore, che regge il Mondo, fece risolvere
la Colleganza de' più riguardevoli Prencipi d'Imperio coll'Imperatore,
ad oggetto di frenare la Potenza Francese, perché servissero poscia
alla liberatione di Vienna assediata, senza di che era per cadere
irreparabilmente la chiave della Christianità in mano del Turco. In
tal stato giaceva la Maestà Sua nel tempo delle mosse della Guerra Turchesca, che se le faceva credere non sarebbe successa; et all'incontro
necessario il portarla contro la Francia a costo di smembrare il
Regno d'Hungheria, per lasciarne al Techeli un Prencipato. L'intelligenza del Presidente di Guerra col Ministro Cattolico fu la causa
della disgratia del Conte Strasoldo, Commandante in Hungheria, che
poi consagrò la vita in publico servitio; mentre tolti alle Piazze i
necessarii presidii, perché cadessero facilmente in mano del Techeli,
si pretese poi allo Strasoldo addossarne la colpa, per sgravarne se
stessi. Rivolti i pensieri alla Francia, le speranze nella quiete d'Hungheria; vana la speditione del Caprara a Costantinopoli, s'avanzò con
poderoso esercito il Primo Visir, e pervenne negl'ultimi di Giugno
nell'ottanta tre sotto Giavarino. Si volse far credere all'Imperatore
doversi il Turco colà trattenere all'assedio di quella Piazza. La
ragione di Guerra, che portava l'Ambasciatore Cattolico, per far
conoscere tale l'intentione del Visir, fu che permettendo a' Tartari la
rovina del Paese d'intorno, non poteva per consequenza argomentarsi,
dover contro Vienna haver le mire; diceva egli non esser mai per
permettersi la dessolatione d'un Paese, dove dissegna il Commandante
avvanzarsi; ciò essere un privarsi della propria sussistenza, ch'è la
prima mira deve haver un Capo per il mantenimento de' suoi esserciti. Questa raggione sarebbe stata buona fra Christiani, che caminano con certa massima ne' loro andamenti; ma da non fidarsi co'
Barbari, tanto più, che la Natione de' Tartari è difficile da frenarsi
nelle loro stragi, et incendii, anche da stessi Commandanti Ottomani.
 L'effetto lo dimostrò, mentre dato il quasto da' Tartari a' più
ricchi, e commodi Villaggi, incendiate le biade in quelle vaste, e fertili
Campagne, si levò il Campo Turco da Giavarino, dove non haveva
fatto altra mostra d'assedio, che di cannonar di lontano la Piazza,
e battuta la Cavalleria Cesarea a Pettrenel, venne ad allogiarsi ne'
Borghi della Città di Vienna, e piantarvi l'assedio. La nova della
sconfitta della Cavalleria Cesarea, successa poche leghe lontano da
Vienna, e dell'avanzamento de' Tartari, e Turchi da frequenti Messaggi
confermata, sbigottì tutti, e fece risolvere in momenti l'Imperatore
colla Corte tutta, dalla propria Residenza partirsi. Se vi fosse altro
vocabolo, che di fuga, per far intendere il precipitio di quella, che
successe a sette di Luglio ottanta tre, prenderei l'ardire di adoperarlo
per delineare un'imagine di confusione, e terrore all'Eccellentissimo Senato.
Io m'attrovavo in Udienza dell'Imperatrice Vedova, con la veste
solita, con l'accompagnamento della Famiglia, et il solito Treno delle
tre Carozze a sei, quando si vidde dalle finestre comparir i Carri, e
Carozze da Campagna Imperiali nel Cortile, con che l'Imperatrice
smarita, dicendo esser necessario ricoverarsi in sicuro, poiche veggo,
che in vece di mandar gl'Arciduchi a Linz solamente dovremo andarvi
tutti, mi licentiò. Come restorno storditi i Ministri, che sempre volsero
far credere la sicurezza di Vienna, non posso rappresentarlo, mentre
tant'oltre era avanzata la loro persistenza in sostenerla, che trovorno
che dire, quando l'Imperatrice sudetta, udita la marchia dell'inimico
verso l'Austria, si partì dalla Favorita, luogo suo delitioso ne' Borghi,
e si ricoverò nella Città, allegando, che con tal passaggio haverebbe
potuto scorare i Cittadini di Vienna, e far spopolare la Piazza. L'Imperatore si partì senz'alcun preparamento per il viaggio tre hore
avanti sera. Il Cardinale, e l'Ambasciatore di Spagna poco doppo
la Corte; et io fui l'ultimo, che sopravenendo le tenebri della notte,
mi trovai alle Porte della Città fra la calca di Gente, che da' Borghi
frettolosamente ricoverava il meglio degl'haveri, fra le lagrime, e
sospiri di chi procurava colla fuga lo scampo. Si può facilmente
imaginare il terrore, che partorisse nuova improvisa di Guerra, in
tanta gente allogiata con tutta tranquillità, tanto nella Città, che ne'
 luoghi aperti delitiosi, ch'erano i borghi. Fu detto, che non fosse
stato consiglio del Divano l'impresa di Vienna, ma dall'ambitione, et
avaritia del Visir, il quale animato da' Ribelli della facilità di soggettarla, crede rendersi padrone di tante ricchezze immense, che s'attrovavano nella Cesarea Residenza, rappresentatali la confidenza, con
che si viveva alla Corte, sfornite le mura d'artiglieria, e colle sole
solite Guardie di mal esperti Artegiani custodite le Porte, mentre
l'acquisto di Giavarino era dettato dalla militare prudenza, concatenando i Stati, e caminando di grado in grado colla communicatione
de' medesimi a maggiori conquiste. Invaghito il Techeli da' prosperi
successi dell'antecedente Campagna in Hungaria, con elate promesse
assicurava a' Turchi l'acquisto; dimostrava haver occupato con un
pugno di gente Cassovia Capitale del Regno; Esperies, e Tochay,
con altri Castelli forti, e sin le ricche Minere d'oro, et Argento. Le
facilità de' tali progressi resero così orgoglioso il Visire, che si figurava col numeroso esercito, che seco conduceva, niente esserli per
resistere; ma snervata la forza di que' Barbari dalla constanza de' diffensori di Vienna, volse l'Onnipotente confonderli nella loro ferocia,
e vergognosamente far loro abandonare l'impresa. La comparsa
dell'invitto Re Giovanni Terzo di Polonia, Collegato di Cesare, e
d'altri Prencipi d'Imperio, atterrì il Primo Visire. Lega che fu miracolosamente stabilita fra tante oppositioni de' pareri, et interessi sin
nella Casa stessa di Cesare per gelosia di commando, da' Ministri
non approvata per non veder impegnato Cesare nella Guerra, loro
stessi agl'aggravii soggetti, sperando nella facile dissolutione della
Dieta, solita succedere ne' maggiori affari dall'inconstanza di quella
Natione. Ma dalla virtù del Conte Carlo di Walestein, Ambasciatore
Cesareo in Polonia, fu felicemente condotta a fine, e sottoscritta il
giorno di Pasqua la Lega, con Cesare, che fu la salvezza del Christianesimo tutto.</p>
<p>Non starò qui a descrivere i successi dell'assedio, né quelli della
liberatione di Vienna, per non attediare sovverchiamente l'Eccellentissimo
Senato. Gli ho scritti in quel tempo con il neccessario fondamento di
verità, che fra le moltiplici notitie, che da per tutto comparivano,
sono poi stati dall'Eccellentissimo Senato riconosciuti. Basta dire, che
 volate le due Faccie dei Balouardi Leible, e di Corte; roversciato
sossopra il Rivelino, che fra essi era alzato; preparate più mine sotto le
Cortine, restava libero al Visir il commandar un assalto generale, et occupar
a viva forza la Piazza, mentre per didentro non era stata fatta alcuna
tagliata capace di diffesa, ma semplici palissade di nessuna, o debolissima resistenza. La cieca cupidine d'oro persuase il Visir a voler
la Piazza d'accordo per impadronirsi delle richezze, che v'erano
rinchiuse, le quali, con permetter l'assalto, sarebbero state dalle
Soldatesche, che lo desideravano, avaramente saccheggiate. Voleva
Dio Signore mortificar il suo Popolo, ma non vederlo schiavo del
Nemico della Sua Santa Fede, mentre sono concorsi tanti evidenti
miracoli nella preservatione di questo Antemurale del Christianesimo, che l'Eccellentissimo Senato ne sarà Giudice stesso. Divide Lorena
la Cavalleria dalla Fanteria avanti l'assedio; quella restando battuta
dall'inimico, s'attrovò la Fanteria nell'Isola di Schitz sotto il commando del valoroso Conte Lesle. Questi subito inteso l'avanzamento dell'Inimico, senz'attender altro ordine, marchiò giorno, e
notte, e unite le Barche, che poté, per traghettare dall'Isola il Fiume,
s'introdusse dalla parte dei Ponti nella Città. Non mancarono contro
il Lesle rimproveri per essersi mosso senz'ordine; ma se un giorno
tardava, restava la Piazza senza diffesa, mentre occupati tutti i posti
da' Turchi padroni della Campagna, non sarebbe più stato possibile
introdurvi la Gente.</p>
<p>Della diffesa non parlo, mentre chi ne ha havuto il merito, per
più settimane d'infermità poco poté contribuirvi. Il Conte Capelliers
vecchio esperimentato Soldato lasciato alla sopraintendenza delle
cose; Il Lesle, che vi lasciò un fratello; il Conte di Schaffemberg,
il Susa; il Sereni questi furono i Campioni valorosi della diffesa del
Christianesimo, e tanti coraggiosi Offitiali, e Soldati, che incontrarono
la morte, per far de' loro Corpi argine insuperabile alla ferocia de'
Barbari. Lo Staremberg ne godé il premio come Colonello della
Piazza coll'ornamento dell'ordine del Toson d'oro, al presente però
 è lasciato otioso. Chi havesse inseguito l'Inimico profugo, e confuso,
haverebbe ottenuto una piena vittoria, come si credeva da tutti dover
succedere; ma trattenuti dall'avidità della preda, altri stanchi dalle
fattiche della Marchia, fu lasciato ritirare senz'altro danno il Visire,
con universale scontento d'essersi lasciata perdere l'occasione di
abbattere intieramente le forze dell'Ottomano. Fu presa Strigonia, e
Vicegradi doppo la battaglia di Barcan, e la felicità di scacciare la
Potenza altre volte formidabile del Turco, et abbattere l'insopportabile barbaro orgoglio, diede poscia motivo agl'inviti di Cesare, e del
Re di Polonia alla Serenissima Republica di entrare nella Sacrosanta Colleganza. Confuso il Divano; atteriti i popoli nel veder dileguato ammassamento di Soldatesche di tante Nationi barbare remote alla sola
vista delle Christiane Insegne, non v'era Piazza Turchesca, nell'anno
sussequente ottanta quattro, che havesse potuto far lunga resistenza.
Doveva essere quell'anno decisorio, abbondante da vittorie nella consternatione dell'Inimico, che ricusava di arollarsi sotto le insegne,
d'impugnare la Sabia, tenendo per fermo, che il Cieio fosse rivolto a
favorire il popolo suo fedele. Ogni maggior Potentato di Europa rimirava con invidia la generosa risolutione della Serenissima Republica in sì
rara congiontura. Alcuni dubbitando, che fattassi grande potesse bilanciare
con più trabocco la quiete d'Italia; ad altri rincresceva l'unione, per
vedere con triplice nodo indisolubile impegnato nuovamente Cesare
nella guerra. Appariva chiaramente la gelosia delle due Corone nel
vedere la Republica in prospetto di farsi grande, e di rinovare l'antiche glorie, mal volontieri sofferendo, che vi sia Prencipe nell'Italia,
che possi far argine a' proprii dissegni. Volevano la Serenissima Republica
fuori di tal riga, perché fatta la pace dall'Imperatore, e Polonia
col Turco, cadesse la piena delle forze Turchesche sopra lo Stato
Veneto, per constringerla a gettarsi nelle braccia dell'uno, o dell'
altro, e soggettar quell'alto Dominio, che per tanti secoli da gloriosi Antenati e statto con larghe profusioni d'oro, e di sangue de'
benemeriti Cittadini preservato illibato. Così ho potuto conoscer esser
stata la massima delle due Corone in quell'importante affare, che in
tutti i modi volevano sconvolto, gettando hor gelosie d'occulti trattati
di Pace dell'Imperatore col Turco, hor che dissegnasse la Maestà Sua
lasciar cadere il grosso dell'armi sopra la Serenità Vostra, seminando 
 sospetti, e diffidenze dell'animo sincero dell'Imperatore, il quale
sopra tutte le cose apprezza l'unione stretta di Colleganza colla Serenissima
Republica. In tante occasioni si compiacque confermarmi l'intentione sua
Cesarea; tante volte d'ordine suo l'ho all'Eccellentissimo Senato rappresentato, et ultimamente nelle risposte delle publiche Credentiali così
ampiamente dichiarato, che Vostre Eccellenze possono chiuder l'orrechio
ad ogni voce, che potesse dar gelosia della fermissima constanza di
Cesare nella Lega colla Serenità Vostra, giudicandola da penna mal affetta
dettata, e d'animo ulcerato per le glorie di questo Serenissimo Dominio.
Tutte le gelosie, che furono sparse; le seconde intentioni persuase, si
vedono presentemente distrutte, poiché la Maestà Sua havendo continuato
sinceramente nel rigoroso maneggio dell'armi contro il Turco, ha
commandato l'assedio di Buda, il quale se dall'esito non è stato
felicitato, non lascia di far conoscere di havere adempito le parti sue;
tutti i proietti, o aperture di pace, che son state fatte in Vienna, e
dal Bassà di Buda, e dal Prencipe di Transilvania sono state rigettate
con rispondere di non esser per prestar orrecchio a trattato veruno
la Maestà Sua, che con l'inclusione, e sodisfattione previa de' suoi Collegati, specificando il Re di Polonia, e la Serenissima Republica. La destrezza,
et il zelo de' Veneti Ministri sapran coltivare la buona intelligenza, et
amore, che nel cuore dell'Augustissimo Cesare, verso la Serenissima Republica, ho lasciato impresso.</p>
<p>Del Re di Polonia secondo Collegato non tocca a me il discorrere.
La virtù grande, e sommo intendimento dell'Eccellentissimo Signor Angelo
Moresini Cavalier, e Procurator fu Ambasciator straordinario, doppo la conclusione della Lega, presso quella Maestà, havendo rappresentato
all'Eccellentissimo Senato l'inclinatione, et interesse di quel magnanimo
Prencipe, il quale sortendo dal proprio Regno, con universale applauso del
Mondo tutto, fu principal cagione della salvezza, della Città di Vienna
assediata; non è da dubitarsi, non sia per compensare col suo valore
le passate Campagne, non desistendo i Ministri de' Collegati a quella Corte di sollecitarlo ad adempire le parti, che se li aspettano, togliendo di
mezo ogni gelosia, e pretesa, che potesse deviarlo dall'obligo, che la
Sacra Lega l'impone, e che dagl'invidi de' progressi della medesima,
li resta impressa. Quanto à ciò, che riguarda la magnanima risolutione
della Republica d'entrar nella Lega, non starò lungamente a discorrere, mentre io sono stato semplice esecutore delle publiche commissioni dell'Eccellentissimo Senato, che volse honorarmi d'ampia Plenipotenza
 per trattarla, e concluderla. Ogn'uno ha conosciuto la rarità della
congiontura, mentre tutte le altre Leghe, che sono descritte nelle
Historie, fatte dalla Eccellentissima Republica con Prencipi Christiani contro
il Turco, sono state dalla necessità promosse per frenare l'avanzamento
della barbara Potenza, e sempre doppo acquisti considerabili fatti
sopra l'afflitta Christianita ; ma questa ha havuto origine dalla sconfitta del più potente esercito Turchesco, doppo haver fallito l'impresa
nell'Imperial Residenza, per il di cui inaspettato successo s'era diffusa
in tutto l'Imperio tal costernatione, e terrore, che pareva a loro esser
di già stati abbandonati dal Cielo, e dover presto succedere la fine
della loro Monarchia. Questa diversità di motivo fece presagire
immancabili prosperità ne' successi dell'armi alla generosa, e magnanima risolutione dell'Eccellentissimo Senato, colle speranze di veder certi
trionfi, e vittorie contro il loro più crudele Nemico. La fama, che si è
acquistata nel Mondo per l'unione di così potente Armata in brevi
momenti ha fatto conoscere il vigore della Potenza della Serenissima Republica, e nello stesso tempo la pietosa publica intentione a pro del
Christianesimo s'è assicurata dagl'insulti del Nemico più accerimo,
mentre, senza tal unione, restava esposta sola alle solite stragi, e perdite sempre ricevute dal Turco; ma sempre più sensibili, perché più
vicine al cuore del Prencipato; ond'è, che se anche non fossero state
felicitate le publiche insegne da' tanti prosperi successi, il maggior
frutto, che ne ricava dalla Lega, e dalla dichiaratione della perpetuità
della medesima, con che stabilita unitamente la pace, doppo la guerra
presente, restano nulladimeno confederati i tre Potentati in Lega
diffensiva perpetua; dichiaratione, che può tener il freno all'Ottomano,
che havrà, che pensare a muovere ad uno de' Collegati la guerra,
quando consideri d'esser per havere gl'altri due su le braccia. Se ne
sono ricevuti i frutti di questa triplice invincibile unione nella prima
Campagna con l'acquisto di Santa Maura, e Prevesa, non ostante,
che l'Armata nuovamente raccolta, la militia inesperta, non facesse
credere di poter superar posto così forte, famoso nido de' Pirati;
ma dall'Eccellentissimo Signor Capitano General Morosini saputosi prevalere
della diversione dell'assedio di Buda, che lasciava libero campo
alle operationi militari degl'altri Collegati, fece col suo valore l'acquisto di quelle due Piazze; non poteva esservi luogo in quel tempo,
che havesse potuto far resistenza alle Sagre Insegne della Lega, atterito l'Imperio Turchesco, e sfornite le Piazze de' diffensori;
 l'avanzarsi era lo stesso, che possederle; bastava la volontà per
haver le vittorie in quella grande consternatione.</p>
<p>Si possono sperare al presente i medesimi vantaggi con esser
aguerrite le Soldatesche, e con i corpi considerabili di Genti oltramontanne assoldate, con quali sono potute principiar l'Imprese
della Morea con l'acquisto di Coron, e della Provincia di Maina, che
sarà conseguitato con l'intiera riduttione di tutt'il Regno della Morea.</p>
<p>Alla Maestà di Cesare è sortito ricuperare la Fortezza di Nayaisel, che teniva soggette le Provintie della Moravia, e dell'Austria,
ed in contributione gran parte dell'Hungheria Superiore; Cassovia;
Esperies; e Tochay con altri Castelli forti, con che si rende assoluto
padrone di quella parte del Regno, estirpata la Ribellione coll'arresto
del Techeli esequito da' Turchi, che sarà forse per havere quel castigo,
che l'insigne pietà della Maestà Sua non ha mai voluto permettere. In
questa guisa il Turco non sarà per rilevarsi, e guarire da quella impressione, che sempre l'ha tenuto in freno, della temuta unione de'
Prencipi Christiani, della quale una volta disingannato, non sarebbe
più ritegno allo sforzo delle sue Armi; alla soggettione della Christianità.</p>
<p>Riferito brevemente lo stato in cui s'attrovava la Corte Cesarea
nel corso della mia grave Ambasciata, hora conviene ripigliare il filo
della narratione, con rappresentare all'Eccellentissimo Senato la qualità
delle persone Cesaree, le loro inclinationi; Governo; et adherenze.</p>
<p>E la Maestà di Leopoldo Primo Imperatore d'anni quaranta sei,
di complessione delicata, e di statura sotto la mediocre. Gode vantaggi
dello spirito superiori al corpo, possedendo molte lingue in perfettione,
et essendo dottato di un ingegno molto perspicace, e lucido; arriva
perfettamente a tutte le finezze della politica, e capisce ogni materia
di stato sopra il più esperso Ministro; conosce l'interno delle persone,
e sa quanto vagliono sin'all'ultimo punto i suoi Cortegiani; è affabile, et obligante quanto pretoso: qualità propria de' Prencipi della
Casa. Ama la Musica, e la Caccia innocenti divertimenti; il grande
intendimento, che tiene, e l'accuratezza del suo perspicacissimo ingegno, fa, che nel giuditio delle cose, resti per lo più perplesso, e si
rimetta per consequenza al parere degl'altri. Viene perciò opposto
alla Maestà Sua, che non operi da se stesso, senza lasciarsi guidare dalle
opinioni de' suoi Ministri, e che habbia troppo diffidenza di sé medesimo, nel negar quasi il proprio giuditio, per seguitare l'altrui; tale diffidenza, e modestia ne' Privati è virtù heroica, ma ne' Prencipi pestifera.
 </p> <p>L'Imperatrice Regnante è la terza Moglie, che ha avuto la
Maestà Sua, figlia del Duca de Naiburg, nuovo Elettor Palatino; al presente ha due Arciduchi, e tre figlie, morto il secondo nato a Entz
nel tempo della maligna influenza di dissenteria. È donna di gran
spirito, e con questo s'inoltra molto nel predominio del Marito Cesare,
che l'ama teneramente, venendo creduto, che, stante il genio dell'Imperatore, possa avanzarsi alla direttione delle cose.</p>
<p>L'Imperatrice Eleonora, Sorella del Duca di Mantova defonto, è
Vedova di Ferdinando terzo, è riverita dall'Imperatore come Madre;
verso di essa conserva la stima dovuta, senza però darli veruna
parte nel Governo, che per qualche particolar raccomandatione privata; gode della sua conversatione, e volontieri passa nel suo appartamento, dove spesso, con ricreationi Musicali di divotione, e di ballo,
è trattenuto, con dimostrar d'haver bisogno di sollievo, credendosi, che
con tali modi di suo genio, tenga ben disposto l'animo Cesareo verso
di lei. Colla Regnante però non passa, che in apparenza, buona corrispondenza, vedendo ella mal volontieri ogni persona, alla quale può
conoscere haver Cesare inclinatione.</p>
<p>L'Arciduca Gioseppe Primogenito della Maestà Sua è arrivato all'
età di sett'anni. È Prencipe di nobilissima indole, e di spirito superiore all'età. L'educatione sua appoggiata a' Religiosi, e Donne, fa
temere debba esser di maggior tenerezza del Padre, e doversi lasciar
regolare a piacimento degl'altri. Ultimamente se li è dato l'Aio, ch'è
il Prencipe di Salm Fiamingo, del quale, per esser Forestiere, non è
stata l'elettione applaudita. Ma dall'insistenza del Prencipe di Diectristain Maggiord'huomo, per parentado seco lui nuovamente stabilito,
superata; haverebbesi potuto in Corte Cesarea sciegliere soggetto
suddito, e di maggior habilità per così grande educatione; de' Ministri
principali non v'era, sin alla mia partenza, chi sormontasse nella
Cesarea distintione, doppo morto il Vescovo di Vienna Capuccino, che
possedeva l'arbitrio della Maestà Sua. Sono rimasti nella Conferenza
segreta il Principe di Diectristain Maggiord'huomo Maggiore, soggetto
di bontà, et integerimi costumi; il Cameriere Maggiore pur Prencipe
di Diectristain antico Cortegiano dell'Imperatore sin dalla sua fanciullezza, per la sua bontà molto amato da Cesare; il Conte di Kinigsegg
Vice Cancelliere dell'Imperio, huomo di grande esperienza, e valore,
 ma reso impotente dalla crudeltà della podagra; è però il meglio,
che nelle Consulte habbi Cesare; il Cancellier di Corte Baron Stratman,
doppo la morte dell'Occher sostituito dal partito di Neoburg, da cui
dipende. Fu Ministro dell'Elettor di Brandemburg; è huomo legale,
e capace, ma di natura fervida, e tenace nel sostener la sua opinione.
Si vale l'Imperatore di questo Ministro frequentemente, et egli si va
inoltrando nella gratia del Prencipe; ma l'esser nuovo trattiene di
molto l'aspirare a cose maggiori. Al presente non ha la Maestà Sua
alcun vecchio Ministro, levato il Kinigsegg; morto il Prencipe di
Svortzemburg; il Conte Martiniz Burgravio di Bohemia; il Conte di
Zinzindorf Maggiord'huomo maggiore; il Conte Nostiz Cancellier di
Bohemia, e l'Occher. Delle qualità di questi soggetti benché vi fosse
molto che dire, non starò a tediare l'Eccellentissimo Senato, per esser già
fuori del Mondo. Non rilevandosi alcuno al presente al posto della confidenza Cesarea, si dubitava languissero maggiormente i negotii, mancando chi potesse arditamente parlarne coll'Imperatore. Il Vescovo
Capuccino serviva mirabilmente in tale facenda, havendo, e l'eloquenza
per rappresentarli, e l'auttorità, e credito per sostenerli; onde fu detto
nella sua morte, che se ben poco vantaggio haveva portato all'Imperatore, anzi svantaggio per la promotione de' soggetti da esso
dipendenti, per lo più incapaci, e di poca utilità dell'Imperatore,
ad ogni modo haveva servito di vehicolo, e di Canale, per far penetrare le notitie alla Maestà Sua, accelerare il negotio, e definirlo. Di
questo solo si sono doluti nella sua mancanza, mentre per altro ha
fallito l'aspettatione d'ogn'uno ne' pronosticati vantaggi alla Maestà Sua,
nell'estraherlo dal Chiostro, e porvi la Mitra, con essempio mai più
praticato fra quella austera Religione, del Vescovato di Vienna in
Capo. Come l'inclinatione dell'Imperatore è pietosa, i Religiosi s'avvanzano più d'ogn'altro nella medesima. I Padri Giesuiti ne godono
una buona parte, et il Confessore della stessa Religione, huomo per
se stesso incapace, ma ben instrutto nelle Consulte della Compagnia
per ogni quale si sii occorrenza. V'è poscia un tal Padre Franciscano
di Trento, il quale s'è molto inoltrato nell'animo Cesareo cogl'esercitii di pietà, ma come la dimora in Corte suole col solletico dell'ambitione alterar gl'animi de' più lontani dal Mondo, pareva, che il Padre
principiasse distaccarsi da quella disinteressatezza Monastica, e 
 cominciasse aspirare a' Pastorali, e Mitre nella vacanza del Vescovato
di Vienna, che fu poi dato al Conte Trautzen Canonico di Salsburg,
come per Cesarea promessa, havuta in scritto di molto tempo, stava
in aspettativa. Buon Prelato, ma di nessuna levatura.</p>
<p>Si dolevano perciò Ministri de' Prencipi Stranieri di non sapere
a chi addrizzarsi ne' loro negotii, ricusando abbassarsi alla Cella d'un
Religioso. Il Prencipe di Diectristain Maggiord'huomo per la qualità
della Carica, si poneva in prospetto, et il Cancellier di Corte come il
più adoperato. Sollecitò lungamente l'Ambasciator Cattolico la Maestà
Sua perché devenisse alla nominatione d'un Primo Ministro; ma l'Imperatore s'è dimostrato sempre poco inclinato, non si sa se per gelosia della propria auttorità, o per l'esperienza havuta di quelli,
che in tal posto l'hanno servito.</p>
<p>Entrano alle volte nella Conferenza, secondo richiede l'importanza delle loro Cariche, i due Presidenti di Guerra, e di Camera, a'
quali resta aggionto un numero de' Consiglieri, con cui ventilano
gl'affari della loro dipendenza.</p>
<p>Il Marchese Hermano di Baden presiede al Consiglio di Guerra,
doppo la morte del Conte Montecucoli. Si bramarebbe havesse il
soggetto più sollecitudine negl'affari di così grande levatura. Perciò molte volte fu parlato di promoverlo ad altro grado più addattato
al suo talento; ma si è trovato Cesare con le mani legate per la qualità della sua nascita, che serve il più delle volte di peso a' Prencipi,
non potendo con facilità migliorare il loro proprio servitio, quando
una volta è collocato in soggetti di Case Sovrane, per li quali vi concorrono sempre molti riflessi, et impedimenti, che ne' Privati non
s'incontrano. S'aggionge parimenti in questo Soggetto una particolar
emulatione con il Duca di Lorena Cognato della Maestà Sua Cesarea,
che gode la Carica di Tenente Generale delle sue armi, il più delle
volte difficoltando, e differendo le dispositioni necessarie per la guerra,
per togliere all'Emulo la gloria, e l'applauso, che s'haverebbe molte
volte potuto acquistare a pro del Cesareo servitio, colla pronteza de'
mezzi, che si ricercano.</p>
<p>Il Presidente di Camera è il Conte di Rosemberg, fu Plenipotentiario di Cesare al Congresso di Francfort; è soggetto di virtù, e di
 capacità, ma si conosce troppo aggravato dalla mole dell'Incarico,
che pensava al mio partire rinonciare.</p>
<p>Come l'entrate della Maestà Sua non sono uguali a' dispendii, a'
quali conviene soccombere, dura fattica il Presidente a supplire, mentre l'Entrate Cesaree arrivando a sette millioni in circa di fiorini annui,
difficilmente può sovvenire a' bisogni della Maestà Sua, havendo havuto in
quest'anno le spese estraordinarie del matrimonio dell'Arciduchessa
coll'Elettor di Baviera, oltre quelle della Guerra contro il Turco. Il
Papa ha contribuito nell'anno decorso fino un millione, e trecento
milla Fiorini all'Imperatore; ma nel presente molto minori somme,
parendoli di haver molto dato con la concessione del Breve per le
contributioni Ecclesiastiche, le quali da molti, come da Padri della
Compagnia di Giesù ricusate esborsarsi, dagl'altri non corrisposte
nel giusto esborso, di poco, o niun profitto sono all'Imperatore per
riuscire. Dalla Spagna non ha potuto ricavar Cesare nell'anno decorso
che leggieri somme di Contanti, che furono anchi compartite colla
Polonia, e nel presente sin alla mia partenza nessuno sovvegno era
stato da quella Corona spedito. I frequenti allogi de' Prencipi assorbono parimenti quantità di denaro, convenendo spesso allogiare il
Duca di Lorena colla Regina sua Consorte; i Duchi di Neoburg; la
numerosa fratellanza della Regnante, e con ricchi regali accarezzarli.
Per il mantenimento dell'Imperatrice Vedova contribuisce Cesare
duecento trenta milla fiorini annui, e per quello del Duca di Lorena in
Tirolo, cento e venti milla, e dieci milla fiorini per i piccioli Arciduchi. È vero, che questo Prencipe, ha più Stati, che alcun altro
Imperatore di Sua Casa habbi mai posseduto, essendoli decaduto il
Tirolo, con altri stati goduti dagl'Arciduchi, et alcuni Prencipati di
non mediocre rendita; ma il Governo non essendo di quella esatezza,
che si ricercarebbe, non ricava l'Imperatore ciò, che altri Prencipi
più accurati potrebbero raccogliere. Gode nel suo Stato le più ricche
Minere di argento, et oro, et ogni altro Metallo; di pietre pretiose, e
sali; ma da quelle d'Hungheria maltrattate da' Ribelli non cava, che
settecento milla Taleri, e da quelle del Tirolo dieci milla Hungari. Vi
 sono molto più ricche Minere verso la Transilvania; ma sin al presente non sono state lavorate.</p>
<p>Doppo la Conferenza segreta, tiene l'Imperatore altri Consigli
per la direttione delle cose; e primamente il Consiglio di Stato,
dove entrano tutti que' soggetti della Conferenza, e molti altri, che
per gratia sono introdotti. Quello di Guerra, e della Camera di sopra
nominati. ogni giorno consulta l'Imperatore secondo la natura delle
materie ne' sopradetti Consigli co' suoi Ministri, e le cose più segrete
nella Conferenza, restando però il dubbio, che terminato una volta
un affare, non habbia poscia l'esecutione, admettendo la Maestà Sua
alla sua confidenza alcuni soggetti, con quali discorre ciò si è trattato, e da' quali secondo il loro intendimento, e passione vien giudicata la risolutione, ogni minimo sospetto, o dubbio essendo capace
di distorre l'incaminamento del decreto stabilito, communemente dicendosi in Corte, che a disporre la Maestà Sua ad una facenda, vi voglia
molto, ma un grano d'arena ad arestarlo. Si riporta per far causa al
parere degl'altri, tanto ne' giuditii, che nella distributione delle
Cariche, le quali il più delle volte, restano lungo tempo vacanti, non
potendo Cesare risolversi di digustar alcuno de' pretendenti, lasciando
più tosto languire gl'affari; e se ha convenuto deponere alcuno de'
Ministri Primarii, e castigare i proprii Ribelli, fu all'hora stimolato
dal forte genio del Burgravio di Bohemia Conte Martinitz defonto,
contro questi, e contro il Prencipe di Locovitz dall'Imperatrice Claudia. Dall'Imperatrice presente si lascia per lo più persuadere agevolmente, ed ella attenta a cogliere ogni vantaggio per l'ingrandimento della sua Casa, invigila ad ogni vacanza di provento per ottenerla a favor de' fratelli, come successe nel Vescovato di Wratislavia,
per uno di essi, non ostante, che il Capitolo havesse prima votato
per il Vescovo di Olmitz; de' più Reggimenti collocati in testa de'
fratelli; della Carica di Gran Mastro dell'Ordine Theutonico, e delle
Coadiutorie de' Primi Vescovati d'Imperio.</p>
<p>Con tal riguardo non volsero accettare Polachi l'offerta di
Neoburg per quella Corona, allegando, che il numero di otto fratelli
haverebbe assorbito, et occupato, tutti i loro migliori posti, e dignità
a proprio pregiuditio. Lo risentono in Corte Cesarea mal volontieri;
 ma da alcuni, che fondano di lontano le loro speranze viene appoggiata l'Imperatrice, facendo conto, che dovendo l'Imperatore per la
debolezza della sua natura poco tempo sopravivere, possa essere
l'Imperatrice Tutrice degl'Arciduchi nella Minorità, e Governatrice
de' Stati; con tal riguardo si opera da Neoburg in concorrenza con
Lorena, che sarà per pretendervi, per haver la Sorella dell'Imperatore per Moglie, rincrescendo loro, ch'egli come Tenente Generale,
habbi la forza dell'armi in mano.</p>
<p>Quanto alla Soldatescha nessun Prencipe può più facilmente
ammassarla, né con meno dispendio mantenerla di Cesare, la Germania essendo ripiena di gente atta all'Armi, per natura intrepida, e
sofferente delle fattiche, e patimenti. La paga del Soldato è lieve, e
non esborsata pontualmente, rimanendo gl'intieri semestri senza veder
denaro; ma la commodità de' Quartieri d'Inverno ricompensa abbondantemente i discapiti, vivendo il Soldato con il Paesano, che le partecipa volontieri ciò, che si trova havere. Gl'Uffitiali poscia ricavano
da' Villaggi molte somme, et il Colonello colla dispositione delle
Cariche del Reggimento, che se li aspettano, in questa guisa portando un Reggimento dieci in dodeci milla fiorini all'anno. Per questa
cagione è preferito il servigio di Cesare ad ogn'altro, concorrendo
da ogni parte offitiali, e Capi per godere tali emolumenti, con
quali presto s'arrichiscono. S'è speso per la rimonta della Cavalleria, e ricruta dell'Infanteria per questa ultima Campagna un Millione, e seicento milla fiorini; settecento milla fiorini per le munitioni, e proviande, e per seicento Barconi per construir Ponti, e portar
viveri. L'esercito in Campagna è stato di quaranta cinque milla huomini, senza comprender gl'Aussiliarii, che furono undeci milla
d'Hannover, e Zel; dieci milla di Baviera, e quelli di Colonia, e Fran-
conia, Alto Reno, e Svevia, come io portai humilmente a Vostra Serenità
ne' miei dispacci sin da Vienna. Quindeci milla furono compartiti ne'
presidii di Filisburg, Constanza, Rinfelden, Offemburg, Raab, e
Vienna, il che s'è conosciuto vero cogl'effetti, come d'ogn'altra
cosa, ne' grandi vantaggi riportati dall'armi Imperiali colla presa
d'una Piazza Reale a viva forza, d'una battaglia guadagnata, e tutta
l'Hungheria Superiore. L'haversi conferito la Carica di Commissario
Generale di Guerra al General Rabata soggetto d'attitudine, e valore, ha fatto riuscire l'imprese tentate, havendo tenuto provisto l'esercito
con abbondanza di ciò, che negl'anni decorsi sempre penuriava, sotto
il Prainer, ch'era portato dal Vescovo di Vienna, e che fu causa della
perdita di tanta Cavalleria sotto Buda, e di tanta gente perduta di
pura miseria, e fame. Con l'abbondanza di genti, Cavalli generosi,
Biade, proviande, munitione d'ogni sorte, et instrumenti Militari può
l'Imperator far avanzar le sue armi nel più interno del Dominio Turchesco, godendo il commodo della seconda del Fiume, che per dispositione Divina, non gode il Turcho. La forma poscia di combattere è
meravigliosa, mentre l'esercito colla fermezza, e mantenimento delle
Linee diventa un Muro immobile alle scosse Nemiche. Quest'arte di
combattere fu inventata dal valoroso General Montecucoli, e con essa
vinse con poco numero validissimi eserciti Turcheschi. In un virtuoso manuscritto lasciò all'Imperatore in memoria tutto ciò, che la
sua grande esperienza, e valore haveva provato profficuo nel maneggio dell'armi, et il Duca di Lorena immitatore de' suoi passi, et esecutore de' suoi precetti, l'ha con proffitto adoperato in tante battaglie
guadagnate; caminar con lento passo, ben serrati i squadroni, non
permettendo lo scarico, che nella maggior vicinanza, perché non vadi
a vuoto. Turchi non potendo penetrar ne' squadroni, non possono
valersi della loro tagliente Sabla, che se una volta smaglia le linee,
aporta strage, e morti. S'avvanzano per fronte, e per fianco; ma da
per tutto ritrovando impenetrabile l'Alemana costanza, convengono
ceder il Campo, e darsi per vinti. In questa guisa dieci milla Alemani
possono far testa a ventimilla Turchi; cosa che, par incredibile, ma
pur in molte battaglie sperimentata per vera. La presa di Naijaisel, e
d'altre Piazze superate in quest'anno, ha fatto vedere quanto vale il
valor de' Tedeschi anche negl'assedii, e così sarebbe successo l'anno
passato anche sotto Buda, se havesse il Commandante scielto il
luogo più debole in vece del più forte, fatte le linee di circonvalatione, e contravalatione, con i Ridotti necessarii contro le sortite,
che tanto daneggiarono il Campo Cesareo erette gagliarde batterie,
che havessero aperte le brecchie capaci agl'assalti; ma ha creduto,
che portassero Turchi le Chiavi al solo apparir delle Christiane
schiere.
 </p> <p>Rappresentato l'interno della Corte Cesarea conviene al presente vedere come corrisponda al di fuori co' Prencipi d'Imperio, e
con altri Prencipi, e come gl'Elettori sono dipendenti dell'Imperatore;
dirò d'essi ciò, che occorre primieramente.</p>
<p>Coll'Elettor di Baviera non può meglio caminare la corrispondenza, mentre pochi anni sono essendo stata seco stabilita Colleganza, et ultimamente stretto il vincolo del parentado con haverli concesso in Moglie l'Arciduchessa Maria Antonia figlia dell'Imperatrice
Malgherita Infante di Spagna, non può desiderarsi il più perfetto concerto. Col mezzo de' sussidii prestati dall'Imperatore a' sudetto Elettore, che ascesero a quattrocento milla fiorini l'anno, venne con
grosso numero di Soldatesche al soccorso di Vienna, e dappoi continuò ogni Campagna a mostrarsi inclinatissimo alle Cesaree parti con
impiego di numerose Truppe. Deve però riconoscere il grado, in cui
si ritrova per la Cesarea inclinatione, havendo per moglie l'herede
delle Spagne. Gode questo fortunato Prencipe due millioni di fiorini
d'Entrata, e mantiene quindeci milla huomini in piedi.</p>
<p>Coll'Elettor di Sassonia pareva passasse qualche amarezza, di
non esser stata quanto conveniva gradita la sua prontezza di venire
con numero considerabile di Truppe al soccorso di Vienna, et esser
anzi stato il Primo, che con li suoi Dragoni scendendo dal Kalemberg
urtasse nelle linee Turchesche, e con militare sforzo le sbaragliasse.
Hanno perciò al ritorno alle Case loro per il regno di Bohemia cagionato considerabilissimi danni per più di cinquecento milla Taleri; ultimamente però si è servito l'Imperatore nella riparatione dell'Artiglieria de' Metali abbondanti di quell'Elettorato, e delle Fonderie
del medesimo con vantaggio. Ricava da' suoi stati l'Elettor di Sassonia
circa duemillioni de fiorini d'annua rendita.</p>
<p>Dell'inclinatione di Neoburg nuovo Elettore Palatino non ho,
che rappresentare, basta dire, che riconosce tutta la sua fortuna
dall'haversi apparentado con Cesare, dando la figlia in Moglie alla
Maestà Sua. Coll'appoggio Cesareo ha veduta provista generosamente
la sua numerosa figliuolanza, accresciuta la stima col sostentamento del posto, e finalmente inalzarsi all'Elettorato sin ad hora senza
contrasto.</p>
<p>Tiene vive le prattiche per collocar in matrimonio un figlio in
Portogallo, et una figlia forse con il Duca di Modena. Anche il Prencipe Luigi di Baden mostra inclinarvi per stabilirsi meglio in Corte
 con il zio; ma l'Elettore riguardo a' Stati suoi vicini al Dominio
della Francia pare non totalmente concorrervi. Doppo l'accasamento della
figlia con Cesare, ha raddopiato i nodi del Parentado colla Maestà Sua,
facendo ammogliare il Prencipe Elettorale con l'Arciduchessa Marianna Sorella di Padre dell'Imperatore, dalla quale però non ha
potuto per anco havere successione.</p>
<p>Brandemburg si faceva desiderare dalla Maestà Sua, mentre stava
unito colla Francia, ne mancava di dar gelosie, tenendo i suoi Stati
nel cuor dell'Imperio, e mantenendosi armato con un Corpo considerabile di militie. Continuavano molti maneggi dal Prencipe di Analt
intavolati cogl'Inviati Cesarei per riassumere la corrispondenza; in
tanto non haveva l'Elettore dato motivo di doglianze, non havendo
sturbato, come poteva la quiete fra Prencipi Confinanti, benché havesse in piedi venti milla huomini tutti aggueriti, e da bravi Capitani
commandati. Ha questo Prencipe un miliion, e mezo d'Entrata.</p>
<p>L'Elettor di Colonia, benché della Casa di Baviera, non dimostrava grande partialità verso l'Imperatore, lasciandosi condurre dalli
Firstemberg a ciò, che concerne gl'avvantaggi della Francia. Faceva
stupire ogn'uno si mantenesse in tale proposito, essendo stata demolita da' Francesi la Citadella di Liege, opera sua fatta nel tempo, che
era Coadiutore, e toltili Dinant, Buglion, e Charlemont. Ha però col
mezzo di essi potuto sottomettere a' suoi voleri la Città stessa di
Liege. Si credeva tuttavia mantenesse nel suo cuore l'affetto per la
Casa d'Austria, et Imperio, desiderando per suo Coadiutore il fratello
dell'Elettor di Baviera suo Nipote.</p>
<p>Treveri per havere i suoi Stati internati nel Dominio della Francia, era forzato a seguirne la Legge, e soffrirne i trattamenti. </p>
<p>Non ha dubbio tuttavia, che sormontando l'Imperatore non fosse
per adherire alle Cesaree parti.</p>
<p>Di Magonza lo stesso si può dire, benché dal proprio Cancelliere,
guadagnato da' Francesi, si lasci liberamente guidare.</p>
<p>Tra gl'altri Prencipi dell'Imperio più considerabili s'offeriscono,
in primo luogo, quelli della Casa di Brunsvich, le attioni de' quali dimostrano l'ottima propensione per l'Imperatore non solo, ma per la
 Lega, e per la Serenissima Republica in particolare, distribuita buona
parte delle loro valorose Truppe alla Maestà Sua, et alla Serenità Vostra,
capitanate da valorosi soggetti non solo, che coll'imporvi alla testa i proprii figli. Ho sempre rilevato presso i loro Ministri, che s'attrovavano alla Corte Imperiale la svisceratezza, con cui la Serenissima Republica
gli apprezza, e stima. Hanno havuto dall'Imperatore duecento settanta milla fiorini per gl'undeci milla huomini, che havevano inviato
in Hungheria contro il Turco.</p>
<p>Il Lantgravio d'Hesse Cassel è pure della stessa tempra, et
haverei facilmente stabilito seco lui d'un numero considerabile di
Truppe in servitio di Vostra Serenità con vantaggioso prezzo, quando mi
fu commesso ricercarne, se poi non fosse stato cambiato Consiglio.
D'altri Prencipi Minori non porterò maggior tedio, seguitando essi le
parti di chi più gl'offerisce, e di chi si rende più superiore in imperio.</p>
<p>Della Danimarca si sa la colleganza colla Francia, come pure
della Svetia coll'Imperatore, benché non havesse dato questa motivo
d'intieramente lodarsi della maniera del suo procedere, non ostante
esser collegata colla Maestà Sua, colla Spagna, et Hollanda, con i Circoli di Franconia, et Alto Reno.</p>
<p>Sono pure annessi nella detta Colleganza gl'Hollandesi, come è
stato di sopra mentionato, benché poscia non habbino giustamente
corrisposto a causa delle loro interne divisioni, le quali fomentate
dalla Francia, impedirono ogni loro più precisa obligatione a favore
dell'Imperio. Dalle Città libere viene professata la maggior dipendenza verso l'Imperatore, rispettando ogni Cesareo decreto, et annuendo ad ogni ricerca, come di Leve di Soldatesche, e contributioni.</p>
<p>Verso la Santità del Pontefice presente proffessa Cesare una veneratione religiosa hereditaria, e gratitudine particolare, havendo ricavato ne' maggiori suoi bisogni dell'invasione Turchesca mezzi validi
per contraporre alla barbara violenza; e n'è la Santità Sua condescesa tanto più generosamente, considerando la necessità di equilibrare in Europa lo sbilancio, che la superiorità della Francia cagionava; ben conoscendo la Santità Sua, che la conservatione dell'equilibrio fra Prencipi Christiani, e la veneratione de' popoli, sono i cardini del Papato. Qualche contesa successe per causa di giurisdittioni,
che però non è arrivata a scomponere l'importanza della perfetta
corrispondenza, professata dalla Maestà Sua verso la Santa Sede. Il
Cardinal Bonvisi Nuntio Apostolico soggetto di rari talenti, e di
 zelo ardentissimo per il bene della Christianità, manteneva indissolubile l'intelligenza, facendo colla sua virtù, e destrezza capace
Cesare, e Ministri degl'affari, che succedono, godendo presso l'Imperatore gran credito, et autorità, con cui avvisa, sollecita, et avvertisce ogni cosa, che può concernere al bene della Christianità. Ne'
trattati della Sacra triplice Lega, mi son valso, con gran frutto, della
sua valida interpositione, et è degno soggetto della publica stima per
l'inclinatione tiene verso la Serenissima Republica.</p>
<p>Colla Francia sono note le gelosie, e le competenze per la
Corona dell'Imperio, procurandosi da questa guadagnare a sé i noti
degl'Elettori, e de' Prencipi a tal effetto. Internatasi nelle viscere
dell'Alemagna, riesce di continuo aggravio la vicinanza, e le arti, che
adopera, per sempre più adentro progredire. Le diversioni, che adoperava erano mal volontieri sofferte, essendo stato scoperto appogiarle con i mezzi più efficaci a' danni del medesimo. Languisce perciò una corrispondenza apparente con quella Corona col mantenimento de' Ministri da una parte, e dall'altra, fatto partire però il
Conte di Chivernì dal Re Christianissimo per l'Ambasciata di DaniMarca, per haver veduto de' Cesarei mal corrisposta la missione di
tal soggetto con quella del Seiller semplice Segretario. Haveva l'Imperatore, affine di rimetter le cose, nominato il Conte di Locovitz in
qualità d'Inviato straordinario presso la Maestà di quel Re. Oltre le
gelosie particolari dell'Imperatore con questa Corona, aggionge peso
alle medesime il genio sempre contrario della Casa di Spagna, unita
per lo più nelle massime colla Germanica. Viene procurato da' Ministri Cattolici renderla indivisibile col rappresentare la communità
d'interessi a segno tale, di pretendere debba l'Imperatore posponer
i proprii, come successe negl'anni decorsi nella maggior urgenza
della propria diffesa dall'invasione de' Barbari, havendo convenuto
smembrare un nervo considerabile di Cavalleria di suoi Imperiali
eserciti, per trattenerlo negl'ultimi Confini della Bohemia, ad osservar gl'andamenti della Francia, essendo stato constretto ad esporre
troppo picciol numero di genti per la preservatione de' suoi Cesarei Stati.</p>
<p>Coll'Inghilterra non passava con Cesare rimarcabile corrispondenza; all'elevatione però al Trono del presente Re ha la Maestà Sua
 spedito il Conte di Martiniz Inviato straordinario, havendovi per lungo
tempo mantenuto il Conte di Thum. Si rimira quella Corona al presente, che s'attrova unita col suo Parlamento, e libera da altre dipendenze, e dal tarlo della Ribellione fortunatamente repressa, come un
freno ben forte per trattenere i dissegni della Monarchia Francese
tanto nell'Imperio, che in questa Provintia.</p>
<p>È da considerarsi parimenti la dispositione di Michiel Abbaffi
Prencipe di Transilvania, il quale gode un florido stato in sito
rimarcabile per i fomenti poteva apportare alla Ribellione degl'Hungheri, et al Turco colla concessione de' soccorsi. La massima di essi
si scorgeva essere di star bene con il più Potente de' due Imperatori Austriaco, ed Ottomano, e di tenere la bilancia dritta, perché
uno non sormontando all'altro, non lo sottomettesse. In questi ultimi
tempi, come accennai, procurò erigersi in qualità di Mediatore di
pace, seguitando la massima di ben vicinare fra questi due Potentati.
La Maestà di Cesare procurava tenerselo ben disposto, massime doppo
haver negato alla Porta i Cariagi, ricercati per la condotta de' viveri
degl'eserciti Ottomani, e confiscati i beni del Techeli Ribelle della
Maestà Sua; è da sperarsi, che assicurato, che sia dall'Imperatore di
trattenerlo nel Trono, che si dichiari apertamente per la parte di
Cesare. Per questo era sentita mal volontieri alla Corte la pretesa
della Polonia d'invadere la Transilvania, che haverebbe disperato
quel Prencipe, et indotto a gettarsi totalmente nelle braccia de' Turchi
nel tempo, che si negotiava di farlo dichiarare a favore della Lega.</p>
<p>Il nodo più stretto, che vincoli l'animo della Maestà Sua è al presente quello della Sacra triplice Lega colla Serenissima Republica, che col
mezzo della Plenipotenza della Serenità Vostra ho potuto fortunatamente stabilire, e concludere. Riconosce l'Imperatore i vantaggi, che gode
dalla medesima colla grande diversione delle forze Nemiche in Mare,
e per la lunga estesa di tante spiaggie, e Porti tenuti in continua gelosia, e timore dall'armi Venete vittoriose. Ne fa perciò la maggior
stima, come più volte mi ordinò rappresentare alla Serenità Vostra con
espressioni sincere del suo animo ingenuo, le quali bastantemente
fanno comprendere con quanta constanza sia per continuare nella
Lega, e con quanta applicatione sarà sempre per coltivarla, e nell'adempire gl'articoli stabiliti nella medesima. Nel corso di più di due
 anni, che doppo la conclusione di questo gran negotiato mi trattenni
in Corte Cesarea, ho veduto prontamente corrisposto a tutte le parti
dell'ottima intelligenza colla communicatione non solo di quanto
gl'Inviati di Transilvania portorono, e delle risposte date, e di quanto
da' soggetti spediti da Bassà di Buda fu rappresentato, e risposto,
havendo trasmesso unito a' miei humilissimi dispacci le propositioni
loro, e risposte, ma ogni caso, che poteva appartenere alla buona
corrispondenza della Lega, per ordine espresso dell'Imperatore m'era
communicato. Gl'apparati di Guerra, l'ammassamento di militie; et
i dissegni stessi dell'impiego dell'armi qualmente il buon concerto
richiede, ond'io ho sempre stimata mal fondata ogni voce in contrario, che forse da chi desiderava rallentate le dispositioni di Vostra
Serenità alla Guerra, e frastornato l'avanzamento della grandezza della
Republica, era diffusa, l'effetto havendo demostrato la verità con l'imprese gloriose da una parte, e dall'altra valorosamente esequite. La
Polonia, come ha dato grande occasione d'applauso nella liberatione
di Vienna, per la quale si partì quell'invitto Re dal proprio Regno,
così ne' sussequenti anni non è parso corrisponda a quella concepita
aspettatione, che haverebbe coadiuvato ad abbattere intieramente
l'orgoglio Ottomano. Qualche gelosia di corrispondenza tenuta con i
Ribelli d'Hungheria, e certe pretensioni insussistenti, fomentate da
chi doveva procurar di annichilarle, trattenne alquanto in sospeso la
confidenza, ma non fu lasciato dall'Imperatore di rimetterla, e con i
modi più adattati ristabilirla. Li Ministri di Vostra Serenità coltivando l'
animo guerriero di quel Re, faranno risarcisca, coll'operare per l'avvenire,
le mancanze, et adempisca a quanto portano le promesse della capitolatione. Non starò qui a ridire all'Eccellentissimo Senato alcuna cosa del
trattato di questa Sacra triplice Lega da me maneggiata, mentre i
vantaggi, che v'ho ricavato, e la riputatione della Serenissima Republica,
che vi ho sostenuto, è già a publica notitia, e ne' miei debolissimi
dispacci ampiamente descritto. Dirò solo, che come l'Eccellenze Vostre si
son servite appoggiare alla mia nota debolezza un sì grande affare,
ha voluto Dio Signore darmi que' lumi, ch'erano necessarii a condurlo alla sua perfettione; havendo patentemente conosciuto, che
quando la Divina Onnipotenza vuol far de' miracoli, si vale delle cose
più frevoli per farla maggiormente apparire. Si vede chiaramente, che,
ad onta di tanti contrarii, Dio Signore vuol prosperare questa Lega,
perché è causa sua; causa della sua Sacrosanta Religione, e prepara
 alla Serenissima Republica Antemurale della medesima argini
insuperabili di Regni, e Provintie alla prepotenza Ottomana, perché possa a'
suoi barbari sforzi lungamente resistere.</p>
<p>Tocherà all'Eccellentissimo Successore il Sereno, e la quiete del Ministerio, raccogliendo il frutto delle fattiche del Precessore, hor che deposti i flagelli, che hanno afflitto per sì lungo tempo l'Allemagna,
principia l'Augustissimo Cesare a goder que' vantaggi sopra il Nemico commune, che la insigne pietà sempre li prometteva, mediante
la formidabile Lega stabilita. Se nel mio particolare ho provato moltiplici i pregiuditii, non gl'ho sofferti al publico carattere, havendolo
anzi, con trattamenti de' Prencipi sin adhora contesi, rilevato.</p>
<p>Con il Duca di Lorena non haveva havuto alcun degl'Ambasciatori corrispondenza di visite, anzi al mio arrivo in Vienna tentò l'Imperatrice Vedova, che mi vedessi seco nel tempo, che m'attrovavo
alla sua Cesarea udienza, nella propria sua stanza, come haveva potuto con altri facilmente ottenere. Io schermii l'assentirvi, e mi feci
forte nel resistere a tal tentativo, e con varii ragiri di negotio fra
l'Ambasciator Cattolico, e Veneto, si spuntò, che per essere il Duca
di Lorena allogiato in Palazzo, e non potendo accompagnare i Regii
Ministri fuori del suo appartamento, e per consequenza giù delle
scale fin'alla Carozza, che dovesse per i Corridori di Corte passar
nel Monasterio degl'Agostiniani Scalzi, et ivi come in Casa sua particolare, in una Stanza addobbata di tapezzarie Imperiali, riceverli,
dando il titolo dovuto, man dritta, incontro alla Scala, accompagnamento alla Carozza, e nella stessa maniera dovesse restituire la visita
agl'Ambasciatori, i quali si sarebbero trasferiti al Convento de' Minoriti di Santa Croce, et egli per i Corridori di Corte, fin'a quali con il
trattamento d'Altezza, di man dritta, lo dovessero accompagnare,
come nella sua Carozza. Succedendo l'hora tarda due Paggi dell'Imperatore con le Torze accese in mano precedevano; tutte osservationi,
che sono state rimarcate vantaggiose di molto alla publica Rappresentanza; anzi che il Cardinal Nuntio, il quale in tanti anni, che
dimora alla Corte seguitò la forma poco decorosa degl'altri, di vederlo
nelle stanze della Vedova Imperatrice, si cruciava, scorgendo guadagnato questo punto di secolari Ministri, li quali conformandosi
unitamente nella pratica del Ceremoniale, s'appoggiano l'uno, l'altro
molto più vigorosamente, che con gl'Ecclesiatici, e si rendono capaci
ad insistere, e vincere ogni preteso aggravio.
 </p> <p>Anche col Cardinal Nuntio stesso guadagnai un nobilissimo
trattamento, mai più da' Cardinali praticato verso nessun Ministro di
Corona, ch'è l'accompagnamento fattomi dal Cardinal sin alla Carozza, non essendo solito da' Cardinali, né in Roma, né in altre Corti
d'accompagnare i Reggii Ministri, che a pochi gradi del primo Ramo
delle Scale. Sospesa per lungo tempo con esso la pratiea della visita
per la pretesa, che hebbero gl'Ambasciatori Cattolico, e Veneto d'esser
ricevuti col Rochetto scoperto, come si pratica in Roma, e nelle altre
Corti, egli vedendo, che in Vienna non s'era mai da' Cardinali Nuntii
praticato tal trattamento, ma solo quello con la Mozzetta, e Sottana,
ricusò di far novità, e restò interrotta la corrispondenza, ma osservato da me praticarsi dal Cardinale sudetto con i fratelli stessi dell'Imperatrice Regnante il ricevimento con Mozzetta, e Sottana, procurai persuadere l'Ambasciator Cattolico a quietarsene, e vedendo
confermata la pratica, riassumere la corrispondenza; ma egli fermo
nella pretesa ricusò far altro passo, con che nel tempo, che
l'Eccellentissimo Senato mi spedì Corriere con la risolutione generosa di
sentire i proietti della Lega, m'imaginai, con dar lo stesso al Cardinale tal
nuova, sorprenderlo in propria Casa, e rimettere il commercio con così accreditato Ministro, considerando quanto peso haverebbe potuto dare alla
Colleganza la buona dispositione del Pontefice verso la medesima.
Stimò il Cardinal infinitamente la finezza, e si professò talmente obligato al tratto, che le usai, che volse sorpassare il Ceremoniale con
accompagnarmi da all'hora in qua sino alla Carozza. Io però non
uscii mai dalla pretesa, che tenevo insieme coll'Ambasciator di
Spagna del Rochetto scoperto, poiché sempre furono private le Visite
con una sola Carozza a sei, obligando nulladimeno senza discapito il
Cardinale alla corrispondenza più perfetta. Non fu però contento di
tal aggiustamento l'Ambasciator Cattolico né volse far passo alcuno,
continuando nell'interrompimento delle visite col Ministro Pontefitio.
Cogl'Inviati Straordinarii di Francia era pur sospesa la pratica
dagl'Eccellentissimi Precessori, mentre han preteso i primi essigere da
questi la man dritta, non havendo havuto alcun commercio il Marchese di Vittrì, e quello di Sefeville con essi loro, che in luogo
terzo. Io potei spuntare col Conte di Chivernì Inviato Straordinario
di Francia, al presente Ambasciatore in Danimarca, che venisse primo
alla Casa di Vostra Serenità, senza pretendere la mano dritta; et incontratolo alla scala sostenni il luogo superiore nel caminar alla stanza, e
 nel sedere; bensì in consideratione di Ministro d'un tanto Re
l'accompagnai giù del Primo Ramo della Scala. Andando poscia a restituirli
la visita con tre Carozze a sei, egli venne ad incontrarmi sin alla Portiera stessa della Carozza. Così praticai coll'Inviato del Re di Polonia
Rozdrazewski sin che assunse il carattere di Ambasciatore Straordinario per i trattati della Lega meco maneggiati. </p>
<p>Con gl'Inviati Straordinarii del Duca di Baviera, e con quelli
dell'Elettor di Sassonia, usai parimenti lo stesso trattamento, ma non
scesi le scale, che qualche grado nell'accompagnarli.</p>
<p>In Corte dell'Imperatrice Vedova successero diverse novità, che
sarebbe troppo tedioso il ripeterle. Dirò solo, che essendo la pretesa
del Cardinale stata diversa da' Ministri Secolari, credei bene unire le
ragioni della Rappresentanza con quelle dell'Ambasciata Cattolica, e
mi riuscì felicemente, mentre restò l'Imperatrice obligata da Cesare
doppo un anno, e più di sospensione della comparsa in Corte de'
Ministri Reggii Secolari a non alterare le formalità verso il Duca di
Lorena di più di quello pratica la Maestà Sua nella propria Corte; e con
biglietto del Cancelliere Baron Strattman, scrito d'ordine Cesareo,
restò con somma riputatione de' Reggii Ministri guadagnato il punto,
stando tuttavia il Cardinal nelle sue pretese, et astenendosi dal comparire al servitio di Tavola, dove come Cardinale pretende diverso
trattamento, in questa guisa sostenni, e vantaggiai il publico decoro
in Corte piena di cerimonie, e formalità.</p>
<p>Riferite brevemente a publica notitia le cose, che successero
nel corso lungo dell'Ambasciata sostenuta dalle mie debolezze, non
devo tralasciar di nominare con vantaggio di merito i soggetti, che
furono a parte meco de' dissaggi patiti in una così stravagante congiontura. </p>
<p>Venne meco ad illustrare la Rappresentanza l'Illustrissimo Signor Francesco
Vendramin fu di signor Zaccaria, il quale accrebbe con la sua generosità
la pompa del mio solenne ingresso in Vienna, e colle parti degne del
suo animo la stima alla Veneta Nobiltà.</p>
<p>L'Illustrissimo Signor Giovanne Bernardo dell'Eccellentissimo Signor
Francesco venne pure ad honorare il carattere, mentre che la Corte si fermava
in Linz doppo la liberatione di Vienna, e col suo spirito in pochi momenti si
rese molto ben informato della qualità di quel Governo, aggiongendo
alla cognitione, che tiene d'altre Corti, questa non men'importante,
con che sarà per far godere negl'impieghi, che gli fossero addossati
 frutti abondanti de' vantaggi alla Serenissima Patria. Altri soggetti
furono di passaggio nel ritorno della Corte a Vienna come l'Illustrissimo
Signor Carlo Ruzini dell'Eccellentissimo Signor Procurator le virtù, e parti
rare di cui sono state ammirate da tutti universalmente.</p>
<p>L'Illustrissimo Signor Francesco Duodo fu di signor Alessandro volendo
sodisfare la propria curiosità nell'osservatione de' Paesi Stranieri, non ha
lasciato nella sua dimora in Vienna di honorare la Rappresentanza;
come pure l'Illustrissimo Signor Antonio Martinelli fo de signor Lun.o che ha
dimostrato col trattamento generoso la qualità del suo animo.</p>
<p>Il Signor Giacomo Colombo Segretario doppo haver fatticato nella
mia Ambasciata presso il Re Christianissimo per il lungo corso di
quattr'anni, non ha temuto d'accompagnarsi meco in congionture
così strane di questa di Germania, per far apparire in ogni luogo il
zelo suo per il publico servitio. Ha convenuto esser a parte di discapiti, e pericoli moltiplici, che v'ho incontrato nel mezzo de' quali ha
pontualmente con esatezza, e fede inviolabile corrisposto alle proprie
incombenze, sottenendo le fattiche di trascrivere i dispacci, porre in
ziffra quando occorreva, e tuttociò s'è trattato nel grave maneggio
della Sacra Lega, con che s'è reso ben degno d'ogni più abbondante, e generoso testimonio della publica riconoscenza.</p>
<p>Di me Serenissimo Prencipe non doverei dir parola, mentre ogn'uno
sa quanto ho patito, e sofferto in questo tempo così calamitoso, che
posso dire con verità, non essersi incontrati tanti flagelli da più secoli. Hebbi due incendii, il primo oltre il danno delle robbe, che furono rapite in quella grande confusione, convenni soffrire quello dell'esborso per rifacimento della Casa incendiata al Conte di Waissenvolf, che n'è padrone di fiorini due milla ottocento ottanta tre, de'
quali ho la ricevuta autentica, senza haver havuto alcun publico sovvegno. Il secondo incendio alla Casa, che habitavo del Prencipe
d'Ausperg, che fu acceso, perciò che fu detto, dagl'Incendiarii Ribelli doppo la fuga della Corte di Vienna, dove vi persi tutto quello,
che non potei asportare con i miei proprii Cavalli, restando anche
all'hora senz'alcun contrasegno del publico compatimento. Convenni
in questa guisa rifare per più volte le Masseritie, e supelletili della
Casa; e per la terza volta fuggendosi da Linz per tema de' Tartari,
perdei in quel Quartiere tutto ciò, che havevo fatto provedere per il
necessario uso, obligato nel ritorno, che feci avanti la liberatione
dell'assedio di Vienna, a soccombere a nuovi dispendii.
 </p> <p>Posso gloriarmi, che fra tanti immensi discapiti per publico servitio sofferti, non ho mai perso di mira il servitio principale della
Patria sagrificando con il zelo, che ho sortito da' Natali, le sostanze,
e la vita in tanti pericoli. Dio Signore m'ha voluto poscia riserbare
la maggiore ricompensa, qual'è quella della sodisfattione d'haver
potuto servire la Serenissima Patria nella grave negotiatione della Sacra
triplice Lega contro il Turco.</p>
<p>In questa maniera stimerò d'haver adempito le parti mie, come
non ho risparmiato quelle del decoro nella magnificenza del Treno,
et Equipaggio, conservato nel numero, e moltiplicità stessa in tante
vicende, e giri della Corte, sin'all'ultimo giorno della rassegnatione
della Carica; supplicando con tutta l'humiltà del cuore la Serenità Vostra,
e cadauna dell'Eccellenze Vostre a voler compatire le mie fiachezze, che
in due importanti Ambasciate han voluto benignamente sofferire, e
credere, che porterò indivisibile da me stesso, e sin alle ceneri l'ardente zelo, et amore per le maggiori grandezze della Serenissima Patria.</p>
<p>Ha voluto l'Imperatore nella mia udienza di congedo, conforme
il pratticato cogl'Eccellentissimi Precessori, honorarmi d'un Diamante, che si
cavò dal proprio dito, accompagnandolo con espressioni non meritate
verso le debolezze mie, che mi dispenserò riportare. Supplico
l'Eccellentissimo Senato humilmente degnarsi permettermelo conservare per
pegno, e memoria del mio scabrosissimo Ministerio, ricevendolo dalla
generosa mano dell'Eccellenze Vostre per qualche, benché picciolo risarcimento delle mie moltiplici iatture in publico servitio sofferte.</p></div1></body></text></TEI.2>
