<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione di Francia</title>
      <author>Marcantonio Giustinian</author>
    </titleStmt>
    <extent>82 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000623</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-30T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-30T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Relazione di Francia di Marco Antonio Giustinian">
<opener><salute>SERENISSIMO PRINCIPE. </salute></opener>
<p>Godono gli oggetti eccellenti sopra la condizione 
ordinaria degli altri un predominio nelle facoltà 
conoscenti per cui restano queste non solo rapite ad 
una osservazione diligente delle perfezioni che si contengono in esse, ma obbligati a 
pubblicare al mondo ed ad animare la fama delle 
singolarità rilevate. </p>
<p>Le fatture dell'arte e le composizioni di natura che 
dalla industria furono innalzate a tal posto, ne 
divulgano a sufficienza le prove, sicchè 
più non dan luogo agli esami, nè più lasciano alla 
curiosità che scuoprire, ma quasi rivestite dal corso 
dei secoli, e dalla approvazione del mondo, nel posto 
legittimo di una dovuta universale cognizione delle 
loro prerogative distinte, pare che dagli uomini non 
attendano d'avvantaggio che applausi e stupori. </p>
<p>Il regno perciò di Francia che è sempre comparso 
nell'ampiezza d'Europa con qualche superiorità che 
gli dona le preziose grazie ottenute dal cielo, e le 
ricche doti dispensategli dalla natura, ha potuto, 
anche diffondere come suoi raggi, i concetti delle 
proprie eccellenze e dell'innata grandezza, in modo 
che di esse impresse le menti dei più prudenti, hanno 
gli stessi spiegato in discorso alle occasioni tutto ciò che in esso è di rimarcabile e 
degno; onde al presente niente resta che discoprire, 
riputandosi dappertutto essere quel regno il primo 
della Cristianità, il più potente d'Europa, 
collocato nel più bel sito, ripartito in molte e 
grandi provincie, nelle quali copiose popolazioni 
s'attrovano, abbondanza di biade, vini e 
qualunque altro frutto a servigio del vivere umano 
raccogliersi; esser quello irrigato da più fiumi, da 
due mari bagnato, fiancheggiato in altre parti da 
monti, reso forte da più piazze, numeroso di più 
città ample, popolate e ricche; vago per le pianure 
che s'innalzano in deliziose colline e si distendono 
di nuovo in spaziose campagne, bello per le selve che 
vi si frappongono dando frequenti aspetti di 
prospettive curiose, temperato nel clima, di aria 
salubre e dolce, mai troppo molesta per i severi 
rigori del freddo, nè troppo affannosa per i gradi 
intensi del caldo: il che agli abitanti dona un 
temperamento assai giusto, per cui si rendono capaci di ogni arte, pronti alle intraprese, zelanti per 
la religione, affettuosi e teneri per gli amici, nel 
costume senza pari civili, nel coraggio senza eguali 
nell'armi, da che è noto che niuna impresa 
in Cristianità è seguita mai, ne è per succedere in 
avvenire senza l'intervento di quella generosa 
nazione, il cui nobilissimo genio non conosce 
difficoltà quando si tratta di gloria, nè ricusa a 
prova d'intolleranze e sangue d'immortalare il suo 
nome. </p>
<p>Certo essere che le virtù abbiano scielta per loro 
sede la Francia, che ivi le scienze abbiano trasferito 
il loro nido, che l'arte militare ivi solo s'apprenda, che la religione ivi raccolga le 
venerazioni più sincere, essere il puro della 
umanità in quella regione ristretto: la 
forza ed il potere attendersi da quel luogo, tener 
gran capitale quel principe che ha per amico quel 
regno, doversi benedire quei primi autori che l'ha 
contratta e quella prudenza che l'ha da conservare, poichè al mondo è noto che il bene ed il 
male degli esteri principati, la loro felicità e 
miseria, dalla buona o mala corrispondenza con quella 
nazione può derivare. </p>
<p>Queste notizie ha già divulgato la fama, delle 
istesse e più abbondantemente sono vergati li fogli: 
nè han lasciato gli Eccellentissimi miei antecessori 
con le loro relazioni veridiche e purgate farle 
passare nella mente dell'Eccellentissimo Senato, onde 
a me superfluo si rende il ridirle, e noioso 
riuscirebbe all'orecchio delle Eccellenze Vostre, un 
eco sì rauco e disuguale. </p>
<p>Si addolora intanto il mio cuore d'essere il primo che ritornato di Francia niente abbia a 
dire di quel regno, ma confido che tenendomi ad un 
solo soggetto che è il primo e più essenziale in tal 
fatto, al dovere avrò a sufficenza accomplito.</p>
<p>Ogni natura particolare nelle università delle 
cose conserva  in se medesima un punto che contiene in 
se stesso tutta la forza 
ed il vigore del proprio essere, puossi dir questo il 
centro e la radice di qualunque supposto che 
diffondendo alle parti l'amata virtù le conserva, 
vivifica ed invigorisce. </p>
<p>Nei governi pure vi si osserva lo stesso, e pare che 
chi dirige lo Stato sia il vero principio 
di quello. </p>
<p>I re certo nei regni sono il cuore e la vita, ciò 
nella Francia meglio che altrove si vede, contenendosi 
nella conservazione e mancanza di quelle maestà la 
dissoluzione o preservazione 
di sì gran corpo. </p>
<p>Al presente è Luigi XIV che regna, e tanto supera 
tutti i suoi antecessori nelle sue eroiche virtù e 
nella fortuna, che chi fermerà il riflesso nelle doti 
e nelle azioni di quel gran monarca avrà in esso 
epilogato il racconto di quel gran regno, perchè da 
esso soltanto ne' tempi correnti prende la forma, la 
forza e puossi dire la sussistenza.</p>
<p>Certo che per dover reggere con perfezione 
mole sì grande non si richiedeva che un'anima 
addottrinata nelle scuole del cielo, pare appunto che 
tanti anni precorsi alla di lui nascita che hanno 
stancato i desideri de' popoli, sieno stati dalla 
Provvidenza impiegati ad istruirlo nella scienza del 
ben regnare. </p>
<p>Possiede la Maestà Sua una intelligenza purgata, 
conosce le cose nel fondo, vede chiaro negli affari, 
s'esprime con facilità, è fertile di ripieghi ed 
abbondante in ogni negozio di mature ragioni; dove non possano arrivare i suoi ministri, egli giunge, 
alle loro consulte studiate bene spesso apporta nuovi 
e da essi non scoperti riflessi; si è veduto alcuna volta che resi 
inflessibili i ministri dei principi alle persuasioni 
di quelli di Corte, la Maestà sua assunto il maneggio 
li ha condotti a condiscendere ai suoi voleri. </p>
<p>Nelle udienze bene spesso egli ammette senza previa 
visita del segretario di Stato, niente apprende dover 
rispondere, come si dice sul campo, ma con meraviglia 
di ognuno ad un discorso ripartito in più punti 
aggiusta adattate risposte in momenti, fa spiccare con 
ciò il suo gran talento, e si rende sopra modo 
stimabile apresso i ministri. </p>
<p>Appoggia al segretario di Stato l'ordinaria 
incombenza degli affari del regno, ma niente lascia 
passare senza sua particolare notizia e volere. </p>
<p>A parte tiene in più luoghi corrispondenze segrete, penetra più da sè solo che il gabinetto 
unito, val questo ad obbligare chi lo serve ad 
una particolare vigilanza. </p>
<p>Ma ciò che è più ammirabile in sua Maestà, è 
quello che negli altri più di raro si scopre, che a 
grado così elevato d'intendimento, per cui certo potrebbe reggere da sè solo li suoi Stati, le 
altre due facoltà dell'anima vadano egualmente del 
pari; si fa conoscere il re d'una memoria altrettanto 
tenace quanto facile alle impressioni, di un volere 
tanto più risoluto e pronto quanto più gli affari 
sono invilupati da dubbii; dopo l'esame di qualunque 
più ardua materia dichiara il re il suo volere, ed 
immediatamente ne fa seguire l'esecuzione, sempre 
d'ottima riuscita, perchè le consulte, gli esami 
mai divisi da segretezza, e perchè il personaggio 
che risolve conseguisce dal Cielo li doni più acquisiti 
dell'animo.</p>
<p> Possiede anco in grado singolare quelli del corpo, 
sicchè gli uni e gli altri contribuendo a formare un 
composto che è un contenuto di perfezione, vagliono 
anche a rendere tutte le azioni sistemate e riputate 
che non ammettono che obbedienza e puntualità di 
servitù. </p>
<p>È la Maestà sua di una corporatura sì bene 
organizzata, di umori fra loro proporzionatamente sì 
ben combinati, di una statura di sì regolata misura, che pare la natura abbia messo studio 
di produrre un uomo che per legge di essa più che per 
quelle del regno abbia a dominare quel popolo; la 
Maestà, la dolcezza, l'agilità, il brio, 
il grave ed il giocondo in esso nella occasione e 
tempi opportuni, così bene fanno le parti loro che 
niente resterebbe di aggiungere a chi solo nella 
propria idea o sulle carte ha formato a perfezione 
un sovrano. </p>
<p>Se il temperamento è conferito dalle supreme cagioni 
agli uomini in ordine a quegli alti disegni che 
dispongono esse, tal è quello di Sua Maestà, che dà 
fondato argomento essere egli destinato a più ampla 
dominazione; nel suo petto non si scopre 
risiedervi alcuna passione, nè fin ora in esso si è 
potuto notare veemenza alcuna di affetto, o la 
sopprime o non la tiene; solo qualche giovanile 
tenerezza, che ormai scorse cogli anni nè può vedersi in questa sua età avanzata alli trenta che in 
due testimoni viventi che la denotano; mai impeti di 
sdegno, mai timorose apprensioni, non trasporti 
d'allegrezza, non tediose melanconie, ma 
conserva sempre la Maestà sua un animo per così dire 
in una inalterabile moderatione e ranquillità, ciò 
vale a preservarlo in buona salute che da 
niun'altra cosa riceve detrimento maggiore che 
dall'agitazione e sconvolgimenti di affetti; tutto 
aspira a renderlo sofferente nelle fatiche, tollerante 
d'ogni incomodo, forte, robusto, 
come nella passata campagna in Fiandra tutto il mondo 
ha osservato con li quotidiani corporali esercizii di 
caccia, di giuoco, di cavalcare, procura la Maestà 
sua conservarsi nel vigore. </p>
<p>Niente però questi tolgono agli affari più gravi, 
ma solo ore di ozio a questi trattenimenti si donano. </p>
<p>Prende parimenti piacere dei famigliari discorsi de' 
suoi confidenti, che al presente sono il 
Maresciallo di Bellefont, Crequy e Turena, il talento 
dei quali può anco dare gelosia ai ministri, ben 
sapendosi, che cadono frequentemente in discorso 
materie gravi. </p>
<p>Il maresciallo di Turenna, che è di genio affatto 
guerriero, con militari disegni va pascendo l'animo di Sua Maestà; Bellefont frammischia a 
questi le curiosità della Corte, e con piacere del re 
le particolari inclinazioni delle dame; Crequy 
congiunto di Fouquet sempre mette sul tappeto 
gli interni interessi del Regno, sicchè anco per 
queste vie ciò ch'è d'importante o piacevole se gli 
fa noto.</p>
<p>Verso le dame conserva la Maestà Sua tutto il 
rispetto, ed è ammirabile la venerazione che 
tiene per esse, pare che muti carattere e condizione, 
ad esse parta sempre scoperto in atto coutinuo di 
riverenza. </p>
<p>Alla Maestà della regina sua sposa contribuisce le 
più distinte dimostrazioni di stima, di onore, e gli 
fa apparire il suo affetto accompagnato dalla 
stima maggiore con frequenti divertimenti di balli, di 
commedie, di conviti, ne' quali mai si risparmia ciò 
che dona splendore, e magnificenza, apporta 
soddisfazione alle dame, e sollievo a se 
stesso; ama molto che i ministri dei principi si 
trovino perchè divulghino agli esteri le regie 
grandezze. </p>
<p>Il duca d'Orleans suo fratello, e tutti i principi 
del regno sempre lo assistono, si vorrebbe rendere 
consolato Monsignore con questi divertimenti, mentre 
non può vivere affatto contento perchè è privo di 
titoli e di comando. </p>
<p>I figli di Francia hanno sempre avuti governi, ma 
hanno anche sempre mossi li torbidi, e confusione nel 
regno. </p>
<p>Al presente monsignore non li ha mai potuti ottenere, nè altro gode l'Altezza Sua, che 
un'annua pensione di 5 in 600 mille lire, oltre il 
proprio appanaggio, sufficienti quelli a supplire a' dispendii che richiede il suo 
grado, ma inferiori di molto a farsi amici ed a fare 
partiti; conosce che se macchinasse, ospendendoglisi 
gli assegnamenti cadrebbe immediatamente, nè 
per bontà di natura può, nè per difetto di modi 
potè l'Altezza sua muoversi a novità; ciocchè si 
vede al presente sì ben riescire sarà massima per 
l'avvenire. </p>
<p>Fra le benedizioni maggiori che alla Maestà Sua ha 
dispensato la suprema bontà a consolazione di sua 
persona, ed a stabilimento in sua casa del regio 
scettro è la prole di due principi ed 
una principessa; questi due ultimi negli anni di mio 
soggiorno vennero a ricevere, ed a dare al mondo la 
luce, dalli raggi che ne' loro volti traspirano tanto 
puossi con ragione promettere. </p>
<p>Il duca d'Anjou è l'uno, ch'è il secondogenito, e 
madama di Francia, unica principessa. </p> <p>Il Delfino che 
ha compito gli anni 7 va crescendo in virtù, ed 
avanzando in statura; pare però che non abbia ad 
essere dei grandi, ma forse tenersi 
al di sotto de' mediocri; è di molto spirito ed 
accortezza; in lui si nota un difetto che se non 
cambia con l'età non produrrà buoni effetti, è 
tenacissimo del proprio volere: non possono le 
persuasioni, non le promesse, nè le 
minaccie fargli cambiar sentimento, di alcuno non fa 
caso fuori della Maestà del re suo padre; la di lui 
educazione appoggiata al duca di Montausier soggetto 
de' più eruditi del regno, de' più destri 
e prudenti potrebbe instillargli in avvenire 
inclinazioni migliori; mai se gli scosta questo dal 
fianco, e con un'inesplicabile pazienza l'istruisce e 
carezza. </p>
<p>Vuole la Maestà del re sopra tutto che 
nelli documenti della Religione, ed esercizii della 
stessa impieghi il governatore principalmente ogni 
opera. </p>
<p>Conosce il re quanto questa vaglia a conciliare il 
favore del Cielo a chi regna, e quanto possa la 
medesima per ben reggere li popoli. </p>
<p>Lo prova la Maestà sua in se stessa, e col suo 
esempio l'insegna; non lascia mai per qualsiasi affare 
d'intendere quotidianamente la messa, nè 
dà segni in tal tempo d'alcuna distrazione di 
pensiero, nè permette a chi che sia discorsi, o 
irriverenti positure, ma o col cenno o con la voce 
l'ammonisce; celebra tutte le festività solenni della 
chiesa con divota assunzione de' Sacramenti; mai dalla 
bocca di Sua Maestà escono parole sconcie, nè mai 
afferma il vero de' suoi discorsi con giuramento,
allontana e scaccia da se chi cade in simili abusi, nè si 
contenta di queste particolari correzioni, a più s'estende 
il di lui zelo cristiano, appoggia con vigore le provisioni
del clero per togliere dal regno, ciò che può offendere 
fondamento sì principale; con ciò mantiene negli 
ecclesiastici la disciplina, nei popoli la riverenza
e divozione nelle chiese, nelle quali non si distinguono
nell'esteriore gli ecclesiastici dai secolari, contenendosi gli uni e gli altri ne' termini di rispetto 
ai luoghi sacrosanti dovuto. </p>
<p>Ascolta il re alcune volte le contese che nascono tra 
gli ecclesiastici, ma per ordinario le rimette a' 
vescovi metropolitani, o le deferisce al nunzio del 
Pontefice; nelle differenze seguite ultimamente de' 
Giansenisti, che potevano accagionar scisma ed 
incendio, ha la Maestà Sua fatto apparire la sua 
prudenza e cristiana pietà; non ha voluto obbligare i 
traviati colla forza ma passando di buon concerto con 
Roma, s'è introdotta dolcemente la sana dottrina; ad 
altro abuso largamente diffuso in Cristianità e che 
cominciava a prender radice anco in quel regno v'è 
accorsa la Maestà Sua con opportune ordinanze. </p>
<p>Il pregiudizio notabile che risulta allo stato del 
Cristianesimo dal chiudere ne' chiostri le figlie ed 
obbligarle in età molto tenera a' voti della 
Religione, si fa conoscere intollerabile alla prudenza 
de' principi, ed al loro zelo di religione; gli 
scandali frequenti a sufficienza lo dimostrano, e le città d'Italia che per difetto di abitanti 
si rendono antri e spelonche avvertiscono gli esteri a 
ben guardarsi da simile disordine che si può dir 
grave e principale delitto di questa provincia; ben comprende il re che la grandezza de' 
principi è la moltitudine de' sudditi e la 
popolazione de' Stati. </p>
<p>Ha perciò prescritto età molto avanzata alle figlie 
che inclinano a monacarsi perchè per proprio 
sentimento di divozione e non per interesse 
de' suoi entrino ne' monasteri. </p>
<p>Per le religioni pure ha ordinato a 
proporzione l'istesso, non volendo che i chiostri 
sieno la scarica delle casate ed il ricetto delle 
genti inutili. </p>
<p>Mi trovai quando il nunzio Roberti si affaticava con 
ardenza ed inculcava ragioni appresso il signor di 
Liona perchè volesse rimettere a Roma tale incombenza, ed indi attendere le moderazioni disegnate: 
l'Eccellenza Sua gli rispose che se le ordinanze del 
re saran buone, anche in Roma saran gradite, e 
se no che in quel tempo si potrebbe 
discorrere, ma che il portare l'affare in Roma sarebbe 
un darlo a tempo indeterminato senza mai trovarvi la 
conclusione. </p>
<p>Alle repliche di Roberti mi guardò Sua Eccellenza e 
sorridendo disse, prima veneziano che cristiano, 
lasciando il nunzio con questo concetto di scherzo 
poco gustato. </p>
<p>Maggiore e più importante che l'escludere le figlie 
dai chiostri è il distruggere gli Ugonotti 
del regno; gran contrapunto è questo alla grandezza 
di Sua Maestà, e grand'impedimento a portar l'armi 
fuori de' suoi Stati. </p>
<p>Fino a che vi sarà partito di religione contraria in 
Francia, il re mai francamente potrà incamminare i 
suoi disegni: v'è concetto che una delle cagioni per 
cui dirò non s'è fatta, ma principiata la pace sia stato il dubbio che gli Ugonotti mentre 
vedessero la Maestà sua impiegata nella guerra contro 
gli Spagnuoli potessero moversi fomentati dagli 
Olandesi ed Inglesi. </p>
<p>Ascende il numero d'essi ad un milione e 460 mille, 
e vi s'includono persone bellicose e guerriere; ben è 
vero che non han capo, l'abiurazione del maresciallo 
Turena gli ha molto snervati, con ogni applicazione 
studia la Maestà Sua sradicare questa gente mal nata; 
la soppressione delle Camere dell'editto, la distruzione di 
tempii, la proibizione dei carichi vale a farli a poco 
a poco cadere, restando ancora in questione se in 
avvenire si abbia da usare più forti rimedii; 
nel gennaro passato doveano udirsi assemblee de' 
teologi per conferenze, dopo di che eran d'attendersi 
le risoluzioni di Sua Maestà che è molto applicata 
a questo affare conosciuto della maggior conseguenza; 
mezzo molto opportuno per consumarne non pochi sarebbe 
che la Maestà Sua d'essi ne facesse una leva copiosa, e l'incamminasse a battersi co' Turchi, scacciando 
dal suo regno i suoi nemici, e da Candia quelli della 
Repubblica; non s'è mancato d'insinuare il pensiero, 
e d'introdurre nel particolare qualche buona 
disposizione. </p>
<p>Alla religione che è si fissa nel 
cuore di Sua Maestà perfettamente corrispondono nel 
di lui animo fermi e costanti voleri per la giustizia, 
l'una e l'altra derivando dalla radice del vero 
diritto che riguarda per un canto a 
tutto ciò che devesi contribuire al Signore Iddio, 
per l'altro a ciò che conviensi esercitare con gli 
uomini: s'uniscono esse mirabilmente nel vero 
fine della felicità dei popoli dandosi vicendevolmente mano e favore; l'una contenendo gli uomini 
dal mal operare con l'apprensione, dove non può 
arrivar l'altra co' suoi castighi. </p>
<p>Oltre modo perciò appassionato si mostra il re 
perchè in tutte le città e provincie del regno 
abbiano il primo luogo le parti della giustizia. </p>
<p>Alli molti disordini del civile che dalla 
coruttela de' tempi si erano introdotti, con la 
composizione del codice nominato Luigi , ha portato 
rimedio opportuno; alli più addottrinati nelle 
materie legati fu data di ciò l'incombenza, e passati 
li statuti sotto l'esame de' più versati s'è imposta 
a giudici l'esecuzione ed a' sudditi l'obbedienza; con 
questo le cause che versavano per anni ed anni nel 
foro con discotento de' popoli, e con distruggimento 
delle loro facoltà, nel più breve termine vengono 
spediti. </p>
<p>Le benedizioni che a tutte l'ore si rendono al merito 
della Maestà Sua, che ha sanato con medicina sì salutare morbo sì mortifero del suo regno, 
escono incessantemente dalle bocche de' suoi sudditi. </p>
<p>Ma niente minore è la di lui vigilanza per il 
criminale, che un popolo sì bellicoso pronto ed ardito, che signori di grande opulenza e fortune 
non si vaglino pronti delle loro forze per opprimere i 
meno potenti, nè quelli del loro ardire per battersi 
con gli eguali, non si può che 
attribuire alla mirabile condotta di un perfetto 
regnante. </p>
<p>Puossi dire con verità che di rado s'intendono in 
quel gran regno omicidi, estorsioni, violenze; i 
divieti contro i duelli sono sì severi, sì 
prontamente osservati, che i delinquenti non possono mai sperare, se non si salvano colla fuga, nè 
redimersi dall'esilio, nè rimettersi ne' loro beni; e 
se per mala sorte cadono in potere de' giudici, 
irremissibilmente sono puniti, niente potendo 
per salvarsi, nè merito di servitù, nè condizione 
di nascita. </p>
<p>Scieglie di tempo in tempo la Maestà Sua un numero 
di giudici perchè si portino alla visita delle 
provincie; si nomina il corpo d'essi il Gran giorno; 
alli stessi conferisce per risolvere nel criminale poter supremo, che temuto da ognuno, tiene in freno 
i grandi e consola la gente minuta, l'autorevole 
tribunale. </p>
<p>Non si appaga la Maestà sua di veder appoggiata a 
persone di tutta abilità l'amministrazione della 
giustizia, non delle frequenti sue esortazioni,
o piuttosto comandi a luogotenenti criminali, o 
ad altri rappresentanti, vuole egli stesso ascoltare i 
gravami di popoli e intender le loro doglianze. </p>
<p>Dovunque si attrova, un giorno della settimana a ciò è destinato; riceve stando a sedere i 
memoriali, promette con parole soavi ogni sollievo, 
rimette le suppliche ad altri signori di Corte a ciò 
deputati perchè riferiscano il contenuto, 
e dicano i loro pareri, sopra di che poi la Maestà 
sua risolve. </p>
<p>È accaduto due volte, che persone di mal talento, o 
acciecati da disperate passioni se gli resentarono 
innanzi domandando giustizia, ed esagerando dopo 
contro il Governo proruppero in parole ingiuriose 
contro la persona stessa di Sua Maestà. </p>
<p>Una donna sì temerariamente parlò, che atterrì 
tutti i circostanti, solo il maresciallo di 
Grammont se gli accostò dicendo che conveniva 
gettarla dalla finestra. </p>
<p>Il Re punto s'alterò, ma soggiunse, fermatevi: 
questa deve essere pazza; fu però consegnata al gran 
cancelliere che subito l'esaminò, e condannò alla 
sferza per mano del pubblico ministro; non valse tal 
castigo a correggerla, ma messasi in ginocchio, 
vogliendosi al Cielo si espresse con parole atte a 
commuovere il popolo, in appresso fu condotta nel 
luogo dei pazzi non senza discorso d'ognuno, poichè 
per un canto fu condannata come rea, e per l'altro consegnata a quell'ospitale. </p>
<p>Altro caso poco dissimile accorse in persona d'un 
gentiluomo d'Auvergne, questo inquirito della sua 
nobiltà, nè attrovandosi scritture autentiche 
per comprovarla dinanzi ai giudici, si portò al 
Tribunale del Re, spiegò le sue ragioni con forza, 
nè potendo ricavare dalla bocca di Sua Maestà 
favorevole dichiarazione, mentre conveniva ella 
riportarsi all'esame di giudici a ciò destinati, 
sgridando il tristo l'ingiustizia che se gli faceva 
con termini irriverenti e fieri, concluse per ultimo, 
che la razza di Ravaillac non era per anco estinta. </p>
<p>Fu Ravaillac quel scellerato che immerse il coltello 
nelle viscere d'Enrico IV suo avo, e lo levò di vita. </p>
<p>Minaccia sì detestabile niente commosse il re, ma 
volle che con i soliti ordini della giustizia fosse 
quello punito; gli fu però tagliata la lingua e 
condannato a finire i suoi giorni nella Bastiglia, 
dove dopo brevi settimane di rimorso di una macchiata 
coscienza, restò miserabilmente estinto.  </p>
<p>Avvertirono in appresso i più confidenti la 
Maestà Sua a non si espor d'avvantaggio dove solo si 
presentano genti arrabbiate e mal contente; essere 
questo un azzardo di tropp'alta conseguenza niente han potuto essi guadagnare sopra il 
volere del re, ma continua la Maestà Sua 
nell'accostumato fin'ora; ciò fa conoscere la 
costanza non solo nel proposito di un tanto bene al 
suo regno, ma una fermezza e fortezza d'animo che 
tiene in tutti gl'incontri. </p>
<p>Non si è per anco osservata la Maestà Sua 
atterrirsi di alcuna cosa benchè di formidabile 
aspetto. </p>
<p>In Fiandra i pericoli andavano del pari coi passi, 
non se n'è mai guardato; la morte dappertutto lo 
circondava, non ne ha fatto caso, sempre alla testa 
delle sue truppe, primo nelle trinciere e agli 
assalti. </p>
<p>Il suo temperamento che inclina al melanconico ha 
certo che di pesato e di maturo che lo dovrebbe 
rendere se non timoroso almeno apprensivo, ma una 
virtù che possede di vera fortezza lo vince; 
in lui giammai si è scoperto timore, a ciò forse 
potrebbe contribuire non poco quella rara prudenza che 
egli possiede, perchè un re della più bellicosa 
nazione ha da mostrarsi del più imperterrito coraggio. </p>
<p>Questa virtù che è la regia, più che ogni altra 
risede nell'animo di Sua Maestà e negli effetti 
chiaramente apparisce. </p>
<p>La qualità più grande ed importante per chi regna, 
è quella di saper eleggere i suoi consiglieri o 
ministri, poichè da' loro consigli dipendono gl'ingrandimenti e le perdite degli 
Stati, nè migliore nè più raffinata scelta poteva 
fare il Cristianissimo. </p>
<p>Sono essi in numero di cinque. </p>
<p>Il signor di Lionne, il signor Tellier, il signor di 
Colbert, il Vrillier, e Guinegand, ad uno di questi 
due ultimi vengono deferite le materie al clero 
attinenti, all'attro quelle delle provincie interne 
del regno; la mole del maneggio versa solo sopra li 
tre primi accennati; sono essi le intelligenze che 
assistono non dico al grand'orbe della Francia ma che 
si aggirano il globo 
intiero d'Europa. </p>
<p>Il sapere fondato, l'esperienza invecchiata e una 
prudenza consumata li rende stimabili appo la Maestà 
Sua, venerabili appo li sudditi e nel maggior credito 
appo li principi esteri 
e loro ministri. </p>
<p>Sono divisi nelle funzioni ma uniti nelli voleri. </p>
<p>Al signor di Lionne aspettano le materie di Stato che 
rinviano a negoziati con principi esteri, al 
signor di Tellier, l'incombenza delle milizie, al 
signor di Colbert l'assistenza delle finanze: con 
essi solo accadono gli affari degli esteri o per 
maneggio o per danari o per leve. </p>
<p>Frequenti sopra ogni altro sono le visite col signor 
di Lionne la di cui gentilezza, soavità di trattare 
riesce a gran contentezze per l'ordinario di chi seco 
tiene negozio. </p>
<p>La educazione ch'ebbe quell'Eccellenza sino ne' primi 
anni nella città di Roma, l'ha impresso delle più 
destre e cortesi maniere di quella Corte; possiede 
egli francamente la lingua italiana e ha diletto di 
parlare in quella; la stretta parentela che aveva col 
signor di Servient suo zio che 
fu ministro di Stato e soggetto di grande talento lo 
introdusse nell'età giovanile nelli maneggi sotto la 
felice memoria del cardinal Richelieu, ebbe impieghi 
per servizio della corona appo li 
principi d'Italia con riuscita felice, sempre poi 
continuò negli affari. </p>
<p>Mazarini lo ha conosciuto per abil uomo e se ne ha 
valso, passò in Ispagna a fare le prime aperture di 
pace e nella adunanza dei Pirenei ogni trattato seguì 
per sua mano; fu spedito in altro tempo alla dieta di 
Ratisbona dove con generosità e prudenza fece apparire agli Alemanni quanto prevaleva in 
fortune ed in sapere, a Roma in altra qualità fu 
inviato, dappertutto rese avvantaggioso servizio, per 
cui fatto sempre più chiaro il suo valore, il cardinale Mazarini lo ricordò alla Maestà Sua 
per persona di tutta sufficienza a maneggi importanti 
cogli esteri. </p>
<p>È certamente delli loro interessi minutamente 
informato, ha il bilancio di ogni governo, sa le loro 
massime, le loro forze e dove si estendono le loro intenzioni; ad ogni momento riceve le 
notizie più particolari da tutti i luoghi, nè 
tralascia di portare il tutto alla Maestà Sua. </p>
<p>Il re lo vede sempre volentieri nei negozii di 
rilievo, si riporta a' suoi sensi, è uomo pronto nei 
ripieghi, accorto nel cogliere i vantaggi, studia ne' 
trattati tirar negli impegni. </p>
<p>Alcuni ministri che hanno avuto seco negozio si sono 
doluti della di lui troppo severa e stringente 
negoziazione, sovente lo predicava per 
uomo fisso nelle opinioni e inflessibile nelle 
ragioni. </p>
<p>Il nunzio Roberti non se ne lodava. </p>
<p>Altri ministri lo commendano tutto disposto a favori, e pronto a dispensarli. </p>
<p>Nel mio debole impiego l'ho sempre trovato 
ottimamente inclinato per Vostre Eccellenze e per 
adoperarsi a loro vantaggio; io certo non posso 
desiderare nè più benigna attenzione, nè più 
cortesi risposte; quanta civiltà si può bramare in 
signore di tale qualità, in esso l'ho con mia 
obbligazione sempre trovata, ciò è altrettanto 
considerabile quanto non riporta da sì molteplici 
tratti di bontà che semplici voci di ringraziamenti per la sola bocca del loro ministro; se 
questo soggetto venisse a mancare, il re perderebbe 
molto e non poco i ministri di principi esteri; 
travaglia assai nella segretaria, ha poche ore di 
libere e poco riposo, l'età sua è assai avanzata 
arrivando alli 56, è estenuato per le fatiche, 
pallido di colore, nè pare che gli resti che una 
tenue cute per cuoprire le parti più solide 
riducendosi tutto nello spirito e nella intelligenza. </p>
<p>Gode il marchese di Bernis suo figliuolo la 
sopravvivenza nella carica, è giovane di bell'aspetto 
tutto vivacità e prontezza, se il padre vivendo lo 
lascierà maturare negli anni succederà nell'impiego 
con vantaggio della corona, l'ho visitato più volte e 
di ciò ne ha ricevuto il padre non ordinario piacere, parendo allo 
stesso di vederlo in possesso della carica, ed 
accreditato appresso il re, mentre con esso fan capo i 
ministri dei principi, tanto più gli è ciò di 
aggradimento quanto chi tiene qualche gelosia che il 
signor di Colbert miri a pregiudizio del di lui figlio 
tirare nelli maneggi il fratello che è in 
Inghilterra, poichè lo vede promosso agl'impieghi che lo portano al ministero il che potrebbe 
seguire se accadesse la di lui morte, mentre Bernis 
non fosse accreditato dalla esperienza. </p>
<p>Niente è minore il servizio che rende alla Maestà 
Sua il segretario di Tellier, egli è consumato nei 
maneggi come inoltrato negli anni; nella soavità ed 
accortezza per dirigere un affare e trattare un 
negozio ha pochi eguali. </p>
<p>Tiene cognizione delle materie legali nelle quali fu 
addottrinato, ed ebbe impiego nella giudicatura 
subordinato al Parlamento; seguì la corona in 
qualità di commissario nelle guerre del Piemonte già 
molti anni, in quella incombenza fece conoscere la sua 
molta abilità che gli fece poi strada appo il primo 
ministro di quei tempi e successivamente ad 
ogni altro, così che messo il piede nel governo non 
l'ha più ritirato ma si è avanzato nel posto 
presente che è d'autorità e riputazione sopra 
l'ordinario. </p>
<p>La sopraintendenza delle milizie è 
il suo affare, ma niente di considerabile nel 
gabinetto si tratta che non vi assisti o consulti, del 
suo parere ne fa il Re la stima maggiore e pare che li 
signori di Lionne ed esso sieno i direttori 
delle deliberazioni che riguardano i principi esteri. </p>
<p>Appoggia la sopraintendenza delle milizie al marchese 
di Luvois suo figlio, che ha la sopravivenza del 
padre. </p>
<p>È Luvois assai ruvido nel trattare, non incontra 
nelle soddisfazioni de' soldati, l'ultima riforma 
o disarmo che fu riduzione delli 120 mille soldati 
alli 45,000, ha accresciuto il poco buon animo degli 
stessi verso il ministro. </p>
<p>Il re però molto l'ama perchè in esso scuopre zelo 
e franchezza per il di lui servizio. </p>
<p>Ogni nuova e curiosa militare invenzione della 
quale Sua Maestà ne fa sempre stima e merito, sprezza 
che abbia del riuscibile; viene rimesso a Luvois con 
incarico di applicarvi e ricavare profitto, come a mio 
tempo riuscito di più sorta di fuochi artifiziali; 
invigila di più quanto operano li maestri di campo, 
per tutto il regno, circa il tenere ed esercitare le 
truppe ad esempio di Sua Maestà, che di ciò è molto 
geloso, volendo i soldati assuefatti nell'armi e nella 
militare disciplina, e da Luvois, attendendo le 
relazioni di chi è diligente o trascurato in tale 
obbedienza. </p>
<p>Vede questo soggetto rare volte i ministri dei 
principi che visitano quando occorre il di lui padre. </p>
<p>Luvois che è nuovo, rozzo e superbo, vedendosi 
favorito dal re, niente si cura di qualsisia altro. </p>
<p>Ho provato la persona del signor Tellier molto 
cortese nel complimento ed ha meco fatto apparire alle 
occasioni tutte le dimostrazioni di onore verso il 
ministro della Repubblica; che concetto poi tenga per Vostre Eccellenze pare che sia eguale 
alla mala sorte che prova la Repubblica medesima per 
l'estenuazione di forze che le cagiona la guerra, e la 
rende sempre senza danari e 
bisognosa di tutto; dissuade questo servizio a chi 
v'inchina avvertendoti, che alle larghe promesse non 
corrispondono gli effetti, che le male soddisfazioni 
sono certe, li strapazzi inevitabili, 
molto a perdersi e niente a sperarsi; tiene 
quell'Eccellenza qualunque principe in considerazione 
assai bassa, o perchè il molto affetto alla Francia 
lo acciechi, o perchè la sua esperienza gli faccia 
troppo  conoscere gli altri, è ardente e risoluto 
ed in certi incontri il 
suo concetto è che si ricorra immediatamente alla 
forza. </p>
<p>Il signor di Colbert che già fu creatura di Tellier 
gli è eguale al presente nella carica e supera ogni 
altro nel favore; ha egli l'impiego che concerne il danaro, requisito sì necessario 
per il regnare. </p>
<p>Il re più per motivo di prudenza che di cupidigia o 
avarizia ha a cuore la raccolta e custodia di quello, 
e conosce la Maestà Sua che per quel mezzo regnano i 
re, obbediscono i sudditi e per i suoi disegni è il 
principale istrumento; il signor di Colbert perciò è 
a questo attento e per tal cagione è prediletto di 
Sua Maestà. </p>
<p>Fu egli commesso dal signor di Tellier, nacque 
gentiluomo di poche fortune, della città di Reims sua 
patria ed ha in Parigi trovato la migliore che potesse 
cercare per tutto il regno ed il mondo; il 
cardinal Mazarini casualmente lo coperse di una fede 
inalterabile verso il padrone, se gli affezionò, e 
trovatolo qualificato di altre doti molti conferenti 
al governo, lo fece suo domestico, e lo introdusse al 
servizio del re con li attestati della di lui 
sufficienza, ai quali l'Eccellenza sua mirabilmente ha 
corrisposto, e tuttavia l'autentica col contribuire a 
pro' del regno tutta l'opera ed 
applicazione; l'oggetto suo è di rendere tutto il 
regno superiore nell'opulenza di ogni altro, 
abbondante di ogni merce, ricco d'ogni arte, copioso 
d'ogni bene, bisognevole di niente, e dispensatore agli altri Stati di tutto; con ogni industria 
perciò procura di condurre in Francia le arti 
migliori da tutti i luoghi, e proibisce con certe 
forme lo introdurre negli stati del re i capitali 
degli altri; quanto di particolare nell'Inghilterra si 
fabbrica, quanto ivi produce la natura di raro, si è 
studiato trasferire nel regno; per la fabbrica di 
certi lavori cioè calzette, cordette, si è 
fino destinato agli operai dall'Inghilterra condotti, 
il palazzo reale di Mardric con che una reggia è 
divenuta bottega. </p>
<p>Alli pellami bovini raccolti nello stesso regno di 
Francia si studia dare la concia al modo d'Inghilterra, 
cosicchè in vece di quelle vacchette servono agli usi: 
dall'Olanda la fabbrica della pannina nello stesso 
modo che ivi si pratica si è introdotta; dalla 
stessa, formaggi, buttirri ed altro di più 
particolare si è tolto. </p>
<p>Dall'Alemagna la fabbrica delli cappelli e ferro 
bianco e molti altri industriosi lavori; 
da questa parte li Punt-in-aria, li specchi; 
cinque o sei mila donne ripartite in più provincie 
travagliano, molte mistre da questa città 
ci sono levate; cirea li specchi il progresso è stato 
assai bene interrotto, ma non è che non si pensi 
tuttavia a ben istradarlo; si tenta a sfiorare il 
meglio da ogni parte del mondo. </p>
<p>Dalla Persia il lavoro dei tappeti si è appreso, ed 
in Parigi in più bella e vaga forma si fabbricano; 
dall'Indie le più belle rarità si vedono trasportate 
ed in vendita esposte, come parimenti dall'Africa s'è 
presa la forma di alcune fatture; il meglio che in 
più parti del 
mondo è sparso si lavora nella Francia al presente, e 
tanto è il credito di quelle manifatture, che da 
tutti i luoghi confluiscano commissioni per 
provvedersene; ciò cagiona domanda sì molteplice, che il danaro mettendosi in stima fa provare 
discapito grande nelle rimesse, onde devono gli uomini 
per non soggiacere a gran perdite, incamminare in quel 
regno l'effettivo contante con danno notabile delle altrui
piazze, ed intiero adempimento dei desiderii del signor di
Colbert che non cerca che dispogliare di quello gli altri
e farne copiosa la Francia. </p>
<p>Quanto egli è consolato di veder passare l'oro 
altrui in quel regno, altrettanto è geloso e 
vigilante perchè non esca, ad effetto di che, per 
tutto gli ordini più severi sono dispensati; dell'oro 
forestiero, che è tutto di doppie spagnuole, come 
anche delli scudi d'oro di Francia che sono di lega perfetta, ricava il re utile 
rilevantissimo, riducendoli tutti in luigi d'oro 
correnti; per tirarli alla cassa della moneta 
proibiscono ai particolari di riceverli se non sono 
trabocchevoli al peso, perchè trovandosene di questa 
sorte passano necessariamente alla Zecca, che 
riducendoli alle impressioni dei luigi ne ricava 
doppio profitto; non lascia cadere l'Eccellenza Sua 
incontro, per tenue che sia, quando apporti vantaggio; 
dà orecchie ad ognuno che gli ricordi profitti, fa 
estendere in iscritto le 
loro invenzioni, poi ben informandosi e trovandole 
buone le porta al re dandole a credere per cose 
proprie; ciò per molto tempo gli è valso per 
guadagnarsi concetto appo il re di uomo singolare nei ritrovamenti, ma scoperta da particolari tal 
forma, non più portano ad esso li pensieri loro; 
nientedimeno è applicata l'Eccellenza Sua ad 
accrescer il gran commercio fuori del regno, 
quello del mare, delle Indie principalmente e 
del levante. </p>
<p>In Parigi vi è radunanza di signori a ciò deputati, 
dove ogni settimana si ventilano e si studiano queste 
materie; per il commercio del Levante, vive il sopradetto signore con opinione che 
porti alla Francia cinque annui milioni; se sotto il 
nome di Levante, si comprenda l'Italia, la Sicilia, li 
Stati di Vostra Eccellenza e quelli del Turco, 
come ho osservato con tal voce significarsi, non ne 
tengo dubbio: ma se al solo paese Turco lo 
restringono, parmi che prendino errore. </p>
<p>Con vive ragioni al signor di Colbert ho rimostrato 
mentre mi sono dato a credere che pei riguardi del 
commercio coi sudditi dell'Ottomano, si potesse 
ritenere la Francia dalla rottura col 
Turco. </p>
<p>Il signor di Van-Boninghen che mi ridisse le ragioni 
che io avevo addotte al signor di Colbert, mi fece 
sperare che fossero state discorse nel Gabinetto e fra 
i Grandi; ben io tacqui il profitto che ricavano le 
provincie marittime della Francia dalla guerra di 
Vostra Eccellenza col Turco. </p>
<p>Da Marsiglia e Tolone per tutto l'anno ed in 
particolare nei mesi di novembre e decembre passano 
molte e molte Tartane da quei lidi in Candia, ed 
armata con provvigioni di vini, carni salate, pannine, 
abiti, arme, ed ogni altra cosa per 
il vitto e mantenimento d'armate di Sua Maestà, 
trasportando al ritorno il contante ricavato da quelle 
parti con danno e nota di trascuraggine alli sudditi di Vostra Eccellenza, 
quasi che non vi sia in questo stato 
alcuno delli sopradetti provvedimenti e si convenga 
attenderli d'altra parte. </p>
<p>Proibì il signor di Colbert, mentre l'armata di 
Sua Maestà era in Fiandra, che d'altri luoghi 
riportassero a quella munizioni da bocca ed altro 
fuorchè dalle provincie del regno, ben 
sapendo che per questa via si spogliano di contante 
gli Stati, e s'arricchiscono gli esteri; certa cosa è 
che se vi fosse stato il flusso e riflusso di quel 
contante, che si è effettivamente ed in corpo 
fatto passare in Levante, gli Stati di Vostra 
Serenità ne sarebbero copiosi come al presente se ne 
trovano esausti, e la guerra potrebbesi 
mantenere senza incomodo poichè mentre i sudditi sono 
doviziosi non è mai povero il principato, e se il 
danaro non è nelli scrigni, basti che possa essere 
nel volere. </p>
<p>Troppo abuserei la bontà dell'Eccellentissimo 
Senato, se mi volessi estendere negli esami del 
commercio del Levante, per ciò che riguarda alla 
Francia, indagando da che ne derivino i 
discapiti, onde si ritraggono gli utili, e quali 
sarebbero li rimedi per ridurlo nel primiero 
utilissimo stato; solo dirò che quanto pare più 
difficile quello delle Indie tanto più fisso si 
tiene il pensiero a raddrizzare quello del Levante; ma 
poco si confida possa questo coadiuvare la 
comunicazione delli due mari, che con continuato 
lavoro si va continuamente riducendo; nè a questo passo voglio lasciar cadere di accennare 
all'Eccellentissimo Senato la curiosa aspettazione in 
che stava il signor di Colbert attendendo l'esito 
di certa materia, che in questo Eccellentissimo Senato 
fu discussa, sperando per tal via non poco 
migliorarlo, ma la prudenza di Vostra Eccellenza 
niente alterando, con nuove deliberazioni deluse la di 
lui aspettazione e conservò a questa piazza i suoi 
vantaggi. </p>
<p>Circa poi al traffico delle Indie, essendo le une 
orientali e le altre occidentali, all'une e alle altre 
volge gli occhi il signor di Colbert; con erigere 
Compagnie, ha studiato l'Eccellenza sua farle avanzare 
nelle Indie occidentali cioè nell'isole di San 
Cristoforo, nelle Maldive, Guadalupa, e ben incaminato se ne ricavano zuccheri, 
pellami e molte altre merci, e la corrispondenza è 
assai buona sebben non molto profittevole; lo sforzo 
maggiore si è fatto per prendere possesso 
nelle orientali conoscendosi che li frutti di quelle 
parti sono più necessari per il vivere umano, e si è 
la Francia impossessata dell'isola di Madagascar che 
al presente è chiamata Delfina ed è isola di 
grande circuito ma di pochi abitanti, non si è in 
essa scoperta grande fertilità, già due anni si 
allestì una gran flotta con copia 
di capitali delle borse dei particolari, si cavò 
molto contante per provvederli; ma l'esito non fu 
fruttuoso per non dire che era stato infelice. </p>
<p>Si mise in disputa al ritorno di certo vascello se 
doveasi abbandonare oppur continuare a tenerla, 
tentando miglior sorte con nuovo convoglio, fu la 
continuazione risoluta, nè so se il nuovo progetto 
dai Portoghesi promosso, di vendere alla Francia 
alcune provincie che tengono nel Brasile, sia per 
alterare il pensiero; ben è vero che a tutto può 
applicare la Maestà Sua. </p>
<p>La principal mira del signor di Colbert non è metter 
piedi nell'Indie per arricchire col dispensare le 
merci alle altre Provincie d'Europa come fanno gli 
Inglesi ed Olandesi, ma col distribuirle nel proprio 
regno far cadere il commercio di quelle che è il 
maggiore abbiano le due nazioni, e ritrarre
il danaro per questa via dalla borsa dei suoi propri
sudditi. </p>
<p>Quando la Francia non abbia bisogno delle 
altrui merci, cadrà il miglior sostegno degli altri e 
contenendo in se stessa capitali dei quali han bisogno 
altrove o per necessità o per lusso sarà sempre 
copiosa di numeroso contante. </p>
<p>Sopra qualche altra rilevantissima operazione che 
puossi dire assai ben terminata, applica il suo 
pensiero quel vigilante ministro; i capitali 
preziosissimi del re, o le di lui rendite per le 
guerre passate erano per la maggior parte estinte 
piuttostochè diminuite a causa di usure scandalose e 
di ingordigie voraci de' Partitanti, ascendono 
le investite a più di 50 scudi per 100, si è 
formata inquisizione e diffalcato quanto da lesioni si 
manifesta il regio dominio venir pregiudicato; sicchè 
il re non solo è rientrato nelle proprie rendite ma 
ha anco tirato a sè qualche considerevole contante 
dai fondi de' sopradetti; ciò ha cagionato doglianze 
ma la giustizia ha preteso rimettersi nei propri diritti 
perchè le regie entrate che compresi i gravami 
intollerabili dei popoli ascendevano come è concetto 
comune ad 80 milioni annui di quelle lire, al presente 
giunsero alla somma predetta senza pesi straordinari 
de' sudditi anzi con qualche sollievo degli stessi, 
mentre si è dibattuto dal dazio del sale un soldo per 
lira, e rimessa qualch'altra imposta; la gente 
minuta si consola, i più comodi se ne lamentano, 
resiste il detto ministro nella massima che è di far 
caso dei mercanti, dei soldati, e dei paesani del 
resto poco curarsi. </p>
<p>La ricchezza dei grandi è sempre pericolosa agli 
Stati, ma in Francia dove rende gli uomini più 
insolenti è ruinosa, e perciò si procura estenuarli 
e tenerli più che si può all'asciutto: è vero che 
alcuni sono discontenti, ma senza ali non possono fare 
alcun volo; qualche voce che esce alcuna volta dalla 
bocca del re a discapito di Colbert, tiene i suoi nemici
nella speranza di vederlo presto caduto, ma ciò è fatto 
ad arte da Sua Maestà che conosce il merito di quel 
ministro, e l'ama di vero affetto; i mesi passati 
che era un poco indisposto, in persona si portò alla 
sua visita, trattò seco alla sponda del letto diversi 
affari, poi levandosi nell'uscire della stanza 
arrivato alla porta si rivoltò e 
disse: Colbert la melanconia è cagione della 
indisposizione, state allegro che guarirete, quasi 
apprendendo il re che qualche dubbio della propria grazia lo potesse 
appassionare, volse con tali  parole assicurarlo. </p>
<p>Tiene in sua custodia Colbert i pegni d'affetto 
con che guardò la Maestà Sua certa persona, il che 
l'assicura della regia sua inclinazione. </p>
<p>Di Colbert si vale il re per la sopraintendenza delle fabbriche, di che Sua Maestà prende non 
poco diletto; a Colbert sono appoggiate le assistenze 
per ordinare i carroselli, i 
conviti, le feste e tutto ciò che è di ricreazione e 
sollievo di Sua Maestà. </p>
<p>Il marchese di Segnele suo primogenito non era li 
passati mesi peranco d'alcuna cosa provvisto, è 
giovane di spirito molto elevato, al corso delle 
speculazioni con applauso comune ha dato fine, sta 
attendendo impiego opportuno e forse avrà la 
sopravvivenza del padre; vive in dubbio l'Eccellenza 
sua se abbia da fargli intraprendere qualche viaggio, 
meco essendosi espresso esser appo 
di lui problematico ancora se convenghi o no a giovani 
il viaggiare, che molte volte peggiorano assai invece 
di migliorare. </p>
<p>Verso il ministro di Vostra Eccellenza egli ha 
praticato singolare cortesia, più volte m'ha fatto 
l'onore di capitare nella casa della Repubblica, 
tiene buon animo per la medesima, ma non ha mancato di 
voler avvantaggiare il re di qualche picciolo civanzo 
nell'esborso delli 200 mila scudi che per ordine del 
re doveva farmi conseguire, ma 
non gli è riuscito, fa capitale d'ogni minuzia, 
dicendo: che anche queste concorrono ad accumulare i 
tesori; di 12 milioni di scudi è provveduto 
l'erario di riserva per quanto ho potuto ricavare, la 
somma maggiore che giammai abbia tenuto sotto il piede 
i passati re di Francia; alli risparmi ed industrie di 
Colbert, le guerre hanno permesso poca accumulazione 
negli anni passati, molto contante assorbendo le spese 
ordinarie della corona e le straordinarie delle 
armate. </p>
<p>La rendita che si fa volgarmente di 82 milioni di 
lire per mio credere deve essere ricevuta con quel 
diffalco, con cui devesi nella credenza ammettere ogni 
concetto che esce dalla bocca dei francesi 
risguardante la propria stima e grandezza che vuol 
dire con una diminuzione non poca. </p>
<p>Persona che ha avuto mano nelle finanze mi ha 
confessato per vera la rendita delli 82 milioni, ma 
nel corso di mesi l6 e non ad annua calcolazione. </p>
<p>Non v'è dubbio che l'economia di questo ministro non 
può essere migliore e se continua la pace il Governo 
interno goderà tutta la perfezione. </p>
<p>Sopra la base di tre ministri sì singolari e 
zelanti è fondato il governo di Francia, scelti e 
conservati da Sua Maestà nel principio che uscì 
dagli anni minori. </p>
<p>La buona intelligenza che passa tra loro promette continuazione d'ognuno di essi nel ministero, ma 
più il legame del loro interesse; formano una triade 
perfetta di tre personaggi separati che si uniscono 
indivisibilmente nel servizio del re, ritratto terreno 
di celeste mistero; la passata guerra diede la prova 
della loro prudenza e potere che hanno nel governo; al 
loro particolare 
interesse si attribuisce la pace poi che seppero 
persuadere ad abbracciarla, un re giovane impegnato 
nelle pubblicate ragioni, trionfante non di città ma 
di provincie che teneva 120,000 combattenti 
in campagna, senza nemico alla fronte e che 
attaccandolo come era in procinto avrebbe almeno fatto 
acquisto di molte città con poco 
travaglio; previdero la propria caduta nè vollero 
più perder tempo. </p>
<p>Il signor Van-Boninghen mentre esaltavo il merito di 
Sua Eccellenza mi soggiunse la gtoria devesi alli 
ministri del Re, perchè avranno alla Maestà Sua 
fatto trovare le mie ragioni buone e forse a mio nome 
ne avran rappresentate di assai migliori. </p>
<p>Il figlio di Lionne il primo anno si ritirò 
dall'armata fingendo indisposizione e desiderando farsi necessario col trattare coi ministri dei 
principi che erano in quelle città: non si sa che per 
tutto quel tempo il re ricercasse di lui; Colbert 
punto veniva bene spesso dal maresciallo 
di Turrena e malveduto dalle milizie; Tellier esposto 
nella persona del figlio rude ed aspro per maneggiare 
la volontà dei soldati. </p>
<p>Cominciarono tutti tre di concerto con speciose 
ragioni ad indurre il re a sollevare al generato il 
principe di Condè per fare contrappunto a Turrena; 
ciò riuscito portarono con forza le considerazioni del Van-Boninghen, e gli rimostrarono che egli 
potea bensì fare una campagna, ma che s'impegnava in 
molte altre, che le leghe sono deboli nel principio ma 
di lunga durata, che non potea 
la Maestà Sua vedendosi a fronte il Vrangel, che 
dovea essere generale di quella, ritirarsi e lasciare 
a Turenna o a Condè il comando, perchè avrebbe dato 
soggetto a discorsi; che azzardandosi 
come avea fatto, correva rischio di lasciare il regno 
con una minorità, con una guerra di tre grandi 
potenze di Spagnuoli uniti, e tutto il mondo sopra le 
braccia; che le guerre lunghe ricercavano 
molto denaro e che l'erario non avrebbe 
supplito, e difficile ricavarne dai sudditi per 
l'indolenza de' partigiani puniti; il Portogallo in pace, Spagnuoli con grosso esercito in 
Catalogna, l'armata navale d'Inghilterra nella riviera 
di Bordeaux, quella d'Olanda alla Rocella con sbarchi, 
gli Ugonotti in armi, tutto il regno in rivolta; 
piegò il re a questi tocchi che niente avrebbero 
valso, se con l'armi in mano avesse proseguito la 
guerra, tutti li suoi nemici vivendo in timore e 
spavento. </p>
<p>Il colpo fu il più bello che potessero fare i 
ministri a loro vantaggio; i grandi lo condannarono, ed il re se n'è dopo avveduto, non so se 
pentito, poichè per la Francia la congiuntura non 
poteva essere migliore. </p>
<p>Come poi si sieno condotti in altri affari li 
sopradetti, saggio sufficiente hanno dato le lettere 
intercette da Spagnuoli, che furono consegnate al 
corriero di Veron per portarle all'armata; me ne 
dispenso perchè si veggono in stampa sotto titolo di 
memoria del signor di Lionne. </p>
<p>Al re che è generoso non sono svaniti li grandi disegni, ma differenti bensì; starà applicato il 
governo a rompere l'alleanza ed a seminare discordie, 
nè sarà difficile tra l'Inghilterra e l'Olanda 
perchè sono marittimi mercanti e confinanti, non difficile l'Inghilterra, e coll'Inghilterra 
fra re, il Parlamento non fra l'Olanda; e l'Olanda per 
la divisione e parzialità delle provincie a favore e disfavore del 
principe d'Oranges; non tra Svezia, Olanda, Spagna ed 
Inghilterra per le pensioni che non possono correre 
con puntualità. </p>
<p>Quando la Francia vorrà spendere troverà sempre 
principi che avranno desiderio di esser comprati. </p>
<p>Li ministri non amano la guerra, trattengono il re 
fra negoziati, che gli abbino a disporre facili e con 
pochi contrasti gli acquisti; se non nasce qualche 
gran morte, per qualche anno li prudenti la sperano 
lontana. </p>
<p>Giovanni d'Austria può ricever fomento, ma non si 
vede ciò sia per ridurre a rottura la Francia; al 
tutto più rinnovarsi alla Spagna la cancrena di 
Portogallo. </p>
<p>Sa don Giovanni d'Austria di non essere nel cuore del 
re per l'ingiurie che dalla bocca sua uscirono mentre 
comandava gli eserciti in Fiandra. </p>
<p>Dalla regina di Spagna non saranno ricevute le 
assistenze di Francia perchè sempre sospette. </p>
<p>Pure che una sì grande tranquillità del 
Cristianissimo sia fatta 
per il bene comune di Vostra Eccellenza. </p>
<p>Le istruzioni che ha dato il re a' pubblici 
ministri sono già note. </p>
<p>Per mio credere in Roma vi è principio di qualche 
maneggio, ed i corrieri estraordinarii che tessono 
quel cammino lo danno a credere; sarà forse in ordine 
a qualche alleanza che la Maestà Sua 
vorrebbe dal pontefice e da altri principi. </p>
<p>Il signor di Lionne me ne diede un tocco in Parigi 
prima del mio partire, dicendo se la Repubblica non 
perde Candia quest'anno, assicuro Vostra Eccellenza 
che non la perderà più; poi soggiunse il papa 
dovrebbe provocare una unione dei principi, alcuni de' 
quali si obbligassero con un trattato 
a somministrare denaro, altri genti, e per tanto 
tempo. </p>
<p>Tellier pure, come con i miei umilissimi dispacci ho 
avvisato, si espresse il re aiuterà la Repubblica ma 
non è di dovere sia solo, bensì 
unito con altri, e di tre parti ne contribuirà due la 
Maestà Sua. </p>
<p>Il Cristianissimo come apparisce cerca alleati, non 
perchè tenga bisogno di forze altrui quando volesse 
operare che la Francia può ciò che vuole, ma per 
decoro della corona, e per far conoscere al mondo, che non è odiata ed abborrita, ma che può avere 
degli amici; se il Pontefice spunta appo il re, che 
gli Spagnuoli restino assicurati dalle molestie, 
inducendoli a portar l'armi contro gl'infedeli, avrà 
trovato il vero mezzo di fare la pace, ed il vero modo 
di fare la guerra; è desiderabile che come padre 
comune apporti alla Cristianità il conseguimento di qualche bene: spero che 
in poche giornate si sveleranno gli arcani. </p>
<p>Quali poi sieno le disposizioni della Francia verso i 
principi d'Europa, e di essi verso la stessa, le 
guerre passate contro Spagnuoli, e le alleanze per li 
timori di quella in parte lo possono denotare. </p>
<p>Il settentrione, fuori che la Danimarca poco a quella 
è inclinato; sensi d'occulto sdegno, ma che 
proviene da troppo manifeste cagioni conserva il 
Cristianissimo nel suo petto verso gli Olandesi contro 
i quali la memoria d'avergli divertiti acquisti sì 
grandi non sarà così facile levargli 
dal cuore. </p>
<p>Danimarca col Cristianissimo tiene ottima 
corrispondenza, confida coll'amicizia, e col denaro di 
quella Maestà ripararsi da suoi nemici, e i francesi 
poter in caso di rottura far giocare qualche 
personaggio al Danese. </p>
<p>De' Spagnuoli non parlo perchè alla naturale 
antipatia aggiunte le amarezze della guerra, 
restano nell'animo sempre vivi li cenni degli 
odii, e malvagità fra le parti. </p>
<p>La potenza Spagnuola, che fu ostacolo alla Monarchia 
della Francia sarà sempre nemica fino che non 
resterà affatto abbattuta. </p>
<p>Col Portogallo giovevoli sono riuscite le 
corrispondenze; ha snervato quel regno di forze la 
Spagna, e fu gran cagione della facilità degli 
acquisti alla Francia. </p>
<p>Gli Stati di Milano e di Napoli sono vuoti di popoli 
per la guerra; 40 mille e più soldati 
sono stati spediti al confine di Portogallo tutti 
tratti dal Milanese. </p>
<p>Terranno i Francesi sempre viva l'amicizia con quella 
corona perchè potranno anco per quel mezzo 
travagliare gli Olandesi. </p>
<p>L'Imperatore diminuito di forze non si rende oggetto 
sì fisso d'inimicizie; nella guerra passata 
sommamente ha giovato alla Spagna, così ha provocato 
gli sdegni del Cristianissimo. </p>
<p>La debolezza di quel Consiglio non dà pensiero, o 
poco s'osservavano quegli andamenti; Gramonville 
ministro avveduto ha condotto li maneggi di quelle 
parti con tutto vantaggio e soddisfazione di quel re. </p>
<p>Gli altri Principi d'Alemagna o sono dalla Francia 
guadagnati, o converrebbero seguire i suoi disegni 
quando volesse. </p>
<p>Gli Elettori di Treviri, Magonza e Colonia sono del 
partito, poichè sono vicini. </p>
<p>Baviera che è stato per il passato austriaco, non ha 
poca disposizione per la Maestà Cristianissima: la 
moglie che è di Savoia è tutta affetto per il re che 
è suo germano, domina il duca marito, e lo volge a 
suo piacere. </p>
<p>Con il matrimonio della duchessa di Bouillon col 
principe Massimiliano s'è preteso mettere quella casa 
negli interessi di quella corona, o in confusione e 
disordine. </p>
<p>Sassonia diviso in tanti rami di fratellanza, e 
perciò con poco vigore, conserva il genio per gli 
Spagnuoli, ma non è credibile, che già sia per 
opporsi a quanto volesse la Maestà sua. </p>
<p>Brandemburgo all'occorrenza fa trattati con chi si 
sia, gli uni ben spesso contrarii agli 
altri, ma quando si vedesse pressato davvero cadrebbe 
a chi lo potesse più colpire. </p>
<p>Di Neuburgo ho più volte fatto menzione 
ne' miei dispacci; il ducato di Tulliers che piace 
molto alta Francia lo renderà sempre amico fino a che 
in un modo, o nell'altro non resti più suo. </p>
<p>Il palatino del regno ha provato gli effetti della 
regia amicizia, mentre questa gli ha aperto 
opportunità di colpire Lorena. </p>
<p>Questo duca niente è amato dal re, poichè lo 
conosce renitente ad essere soggetto; quando la 
Maestà sua è in guerra, Lorena dà gelosie alla 
corona; si sa che è uomo guerriero e di grande 
condotta, copioso di contante, amato da' soldati, ma 
pieno di mal contento; io so che se la guerra di 
Fiandra fosse durata, Lorena sarebbe uscito in 
campagna alla testa di 20 mille 
combattenti, dichiarato generale dei Spagnuoli, e 
sarebbe entrato nel regno.</p>
<p>Fatta la pace il signor di Lionne mi pregò di 
stringerlo a consegnare a Vostre Eccellenze ottomille 
soldati che teneva in essere, dubbiosi sempre i 
Francesi degli andamenti del duca. </p>
<p>Non avrei disperato, mentre l'offerta delli 
quattromille soldati, ne' quali vi si comprendeva 
mille e cinquecento cavalli fosse stata gradita, ed il principe di Vaudemont con suo decoro 
avesse potuto condurti, come esibì; il duca pensava a 
gran cose ed a trasferire in questa città buona parte 
de' suoi tesori come già scrissi. </p>
<p>Mi spiace che la mala sorte abbia attraversato questo 
gran bene, e s'abbiano ridotto sì larghe offerte 
all'effettuazione di soli mille 
ed ottocento soldati. </p>
<p>Ma mi consolo che il suo esempio abbia 
prodotto vantaggi per altra parte, mentre eccitai in 
Parigi il Vroterz ministro di Brunsvich ad imitare 
Lorena, ed il Marchesini all'Haja sollecitò gli 
agenti delli medesimi duchi allo stesso, il 
che non poco ha giovato. </p>
<p>Tiene la Francia con essi amicizia e 
parentela al presente, mentre il duca Giovanni 
Federico ha in questi ultimi giorni presa per moglie 
madama Benedetta palatina, figlia della principessa di 
Nivers; non m'è noto se quei principi 
sieno entrati nella triplicata alleanza come v'era 
maneggio; su ciò che fare potessero alle occasioni, 
la Francia lo stima per più potente della Germania, e 
studia tenerseli ben affetti. </p>
<p>Circa poi le città libere di quella regione, troppo 
riuscirebbe diffuso il discorso esaminandole ad una ad 
una; conservano per la Francia 
quell'inclinazione che naturalmente può avere a 
dominio di un solo, ch'è nato al governo di molti. </p>
<p>Le città di Briscovia ne hanno dato qualche segno in 
questi ultimi anni. </p>
<p>Cogli Svizzeri e coi Grigioni cambiate sono le 
massime antiche, è amicizia di troppo dispendio, si 
vorrebbe recidere, ma senza disgusti, 
conoscendosi che all'occasione non rifiuteranno mai il 
contante, nè che alcun principe potrà trattenerli, 
come ha fatto la Francia; ciò è concetto per 
l'appunto dettomi dal signore di 
Lionne. </p>
<p>In generale è la Germania appresso la Francia nel 
più basso concetto; gentiluomo mio confidente che fu 
spedito per esaminare ed osservare quei principi, 
riferì al suo ritorno essere fra loro divisi, deboli 
di forza, tardi ne' consigli, marciti negli ozii, 
guasti nelle crapule, freddi all'operare e quasi 
istupiditi; al re stesso fece tale risposta e concluse 
che saran preda di chi si applicherà a soggiogarli. </p>
<p>Per la Polonia quali sieno li sensi e pensieri del 
gabinetto, omai il mondo tutto conosce; d'onde presero 
origine le guerre civili che sì crudelmente 
squarciarono le viscere di quel regno, da chi fossero 
tirati a devastarlo li Tartari, da chi promossi ed 
animati alle rivolte li cosacchi non è difficile il 
rilevarlo. </p>
<p>È vissuto per molti anni Condè in grande speranza, 
la corte glie l'ha nutrita ad oggetto di vederlo 
piuttosto spogliato di contante, che 
investito in quel trono, ciò gli è riuscito. </p>
<p>Per il fratello di sua Maestà pratiche furono fatte, 
Condè si ritirò, ora pare che di nuovo 
si rimetta in gran posto più per il concetto del 
proprio valore appresso quella nazione bisognevole 
d'un capo guerriero, che per sforzi particolari; Sua 
Maestà quando non vegga apertura per il 
fratello, contribuirà li suoi uffizii per esso; è 
egli meritevole d'esaltazione per le doti sue 
singolari; verso Vostre Eccellenze ben portato 
si mostra e della migtiore disposizione. </p>
<p>Col Moscovita benchè in ragioni molto remote tiene 
la Francia qualche trattato di commercio e di Stato; 
l'uno e l'altro gli può riuscire ed avvantaggiare non 
solo l'interesse del proprio regno, ma a discapito 
degli Olandesi per un canto, e Svedesi 
quando occorresse. </p>
<p>Ebbero più conferenze li tre ministri con l'ambasciatore di Moscovia, ed in alcuni punti convennero, 
quali non furono penetrati, ma dalli due precedenti se 
n'ebbe qualche certezza. </p>
<p>Antica, ed al tempo di Franceseo primo fu rinovata e 
strettamente conclusa, l'alleanza della corona di 
Francia coi Turchi; fu creduta necessarissima per il 
commercio non meno che per contrapunto alle 
forze degli Austriaci che aspiravano portarsi all'universale monarchia; dopo in quelle parti 
declinando a Francesi il negozio, e mettendosi in 
stima i Svedesi con le vittorie dell'Alemagna, pare 
che la Francia più di questi che de' Turchi 
s'abbia servito, non ha però mai voluto perdere il 
filo di buona corrispondenza con essi, ma con 
spedizione d'ambasciatori ed alcuna volta di persone 
particolari l'ha coltivata. </p>
<p>V'è concetto che nelle commissioni date a Vantelet 
vi fosse l'incarico di tirare i Turchi in impegno 
d'attaccare l'Imperatore nell'Ungheria quando il Cristianissimo entrasse in Francia, con 
reciproche obbligazioni della Francia di non 
somministrare a Vostre Eccellenze alcun soccorso 
nella guerra presente, al che i Turchi con parole e 
promesse aderissero; che perciò la Francia per molto 
tempo s'astenesse dal spedire ambasciatore alla 
Repubblica, nè contribuisse ad alcuna assistenza. </p>
<p>Ho vissuto ancor io con gran gelosia, e più di 
tutto ne traevo concetto dalle varie frapposizioni di 
spedire a questa volta regio ministro, benchè 
frequenti fossero li miei tocchi all'istanze efficaci 
che portai al signor di Lionne per aiuti, esagerando 
con vigore la barbarie delli nemici, più volte 
m'accennò che avea anche la Francia giusti motivi di 
dolersi de' Turchi, nè più si spiegò. </p>
<p>Fatta la pace ebbi poco travaglio a spuntare l'elezioni del ministro, e voglia il Cielo che vi sii 
nell'animo di Sua Maestà anche particolare motivo di 
rompere prontamente cogli Ottomani. </p>
<p>Gli interessi della corona per la vicinanza delle 
Provincie marittime comportano buona intelligenza co' 
Turchi d'Africa, ad oggetto di divertire a quei 
sudditi li danni che frequentemente inferiscono i 
Barbareschi con le loro corse; la Maestà Sua perciò 
e per la liberazione di molti schiavi concorse a 
stabilire trattato di composizione con quei di Tunisi 
ed Algeri, nel tempo appunto che m'attrovavo in 
Parigi, ma non molto andò che s'avvide la Francia che negli infedeli non vi è fermezza 
di fede; scorrono li medesimi il mare sotto lo 
stendardo di Tripoli, inferiscono a' Francesi danni 
altrettanto maggiori quanto li vascelli 
della nazione non s'attrovano sì ben provvisti e 
muniti come si avessero quelli nemici tutti per 
dichiarati. </p>
<p>Il re è alterato e se muta pensiero da spingere le 
sue forze in Levante parmi di poter credere che 
s'addrizzeranno quelle in Africa contro i Barbareschi. </p>
<p>Ho stimato mio dovere fin ora fare un breve tocco 
alle Eccellenze Vostre dei riguardi che ha il 
Cristianissimo con li principi più riputati d'Europa, 
con queste linee convengo accertare con 
brevità li di lui interessi e rispetti con quelli di 
questa Provincia. </p>
<p>Il pontefice che è il primo in dignità devesi anche 
nell'ordine preferire ad ogn'altro; il re ed il regno 
tutto tiene grande venerazione per esso; la Santa Sede 
per se stessa verso l'universale di quei popoli, fu in 
tutti li tempi nel maggior rispetto, al presente che 
tanto lodevolmente è guardata 
da Clemente IX, il grado d'affetto si rende più 
intenso. </p>
<p>Il papa che ha saputo coltivar l'animo di Sua Maestà 
e de' ministri, si può anco promettere assai dal 
medesimo; ha spuntato l'affare di Castro che fu con tanto calore intrapreso sotto il 
pontificato di Alessandro VII ed ora s'è dolcemente 
rilasciato a compiacimento d'esso Clemente, ben è 
vero che sotto questa regia generosità 
vi può essere il più fino interesse: il trattato di 
Pisa che non si può dire distrutto ma sospeso sarà 
sempre a' pontefici un legame per stare obbligati ed 
uniti ai Francesi, non potranno giammai 
muoversi li papi che non siano minacciati in cosa che 
li tocchi sì al vivo, sicchè converranno sempre bene 
intendersi con quella corona. </p>
<p>Una tale necessaria intelligenza ottimamente coopera 
ancora agli occulti fini dei papi che aspirano niente 
meno al regno d'Italia che al regno de' Cieli. </p>
<p>In certo incontro ho potuto formare fondati riflessi; 
per il bene particolare della Corona li pontefici 
amici sono della maggiore importanza per contenere li 
popoli, per regolare il clero e per meglio tenere in 
dovere il regno tutto, a sufficienza di ciò ne 
parlano le antiche memorie onde più non mi estendo. </p>
<p>Il duca di Savoia congiunto di parentela e vicino 
agli Stati del Cristianissimo non gli è per mio 
credere cosi ben unito di cuore, vede il duca la 
prepotenza della Francia, non può amare 
chi lo può vincere; nelle guerre del 29 e 30 s'è 
scoperto che li passi non furono impenetrabili, nè 
che le montagne sono insuperabili baluardi, ciò 
ha messo in discredito li duchi appresso li Francesi, 
e li tiene in continuo timore d'essere oppressi 
vivendo per così dire a discrezione. </p>
<p>La potenza spagnuola assicurava Savoia dalle forze 
francesi, la francese dalle spagnuole. </p>
<p>Il duca teneva le sue forze e la sua stima 
nell'eguale bilancio di que' due legni, al presente 
senza perdere li Stati è diminuito di vigore con la 
declinazione del governo Cattolico, quanto più 
questo si va estenuando, tanto più il duca si 
indebolisce, non puote il duca che attendere torbidi 
in Francia, raccoglier denari per rendersi forte e 
rispettato all'occasione. </p>
<p>Il re conosce l'interno nè di lui molto si fida, e 
se fosse per portare la Maestà Sua l'armi in Italia 
è dubbio le si parlasse collo stesso tuono di 
voce che parla a Lorena o seppure lasciasse il duca da 
un lato servendosi dei propri ufficiali e piazze. </p>
<p>Tratta il re col ministro di Savoia con termini molto 
cortesi, mostra affetto a quell'Altezza e l'apparenza non è che buona. </p>
<p>Il granduca di Fiorenza si guarda come amico e 
parente, è stimato perchè è prudente dovizioso e 
circospetto. </p>
<p>La Francia gli avrà sempre rispetto perchè si sa 
ben condurre con essa, viene però universalmente 
creduto spagnuolo e che abbia gran genio per quella 
nazione. </p>
<p>Di Parma i Francesi fan poco conto, e lo tengono per 
principe da reggere a piacimento e sagrificarlo al 
proprio interesse. </p>
<p>Modena che è del partito per la persona del cardinal 
d'Este si sostenta in qualche stima; l'ingegno del 
cardinale si considera atto alle macchinazioni che 
sempre sono del genio di quella nazione. </p>
<p>Ha qualche poco sconciato l'Eminenza Sua appresso li 
ministri quando si portò in Francia dopo la morte del 
Mazarini quasi volesse occupare quel posto, ciò non 
piacque e diede gelosia; lontano sarà amato e se ne 
valeranno d'esso quando in Italia o in Roma vorranno 
metter torbido e confusione. </p>
<p>Il duca di Mantova si crede di inclinazione spagnuola 
per l'educazione instillatagli dalla madre che è 
austriaca; della condotta dei suoi ministri poco si 
fidano quelli del re, ma gli basta 
il duca non alteri il trattato che già tre anni 
conchiuse con quell'altezza Oberville, che tutto versa 
nel mantenere la neutralità 
fra le corone e non introdurre milizie spagnuole 
in Casale. </p>
<p>Le pendenze delle pretensioui di quell'Altezza con 
Savoia è all'uno ed all'altro vincolo per star bene 
con la Francia, potendo essa trovare in quelle pretese 
per sollevar l'uno contro l'altro. </p>
<p>I Genovesi dispiacquero molto a' Francesi per il 
commercio introdotto in Costantinopoli con discapito 
de' regi sudditi: si dubitò di rottura per qualche 
mese, ma sopraggiunta la guerra per dubbio che 
potessero mettersi dal canto del Cattolico e sostenere 
le di lui parti con le loro ricchezze, ha dissimulato 
o trasferito ad altro tempo il risentimento. </p>
<p>V'è anco opinione che li Genovesi abbino 
secretamente comperata con largo esborso la grazia 
del re. </p>
<p>I principi tutti d'Italia da Mazarino che ha scoperto 
alla corte ed al re li loro difetti e debolezze non 
sono più in quella cousiderazione che già furono. </p>
<p>Ben è noto che non han danari, non disciplina 
militare, non capi da guerra, non sudditi ben 
affetti, non città popolate, non consigli maturi; ne 
sentii a discorrere mentre il re era fra l'armi, nel 
qual tempo si scandagliava ogni principato. </p>
<p>Un italiano vivace che è in corte di continuo 
discredita questa provincia. </p>
<p>Solo l'antico splendore di generosità e costanza 
viene riconosciuto nel seno della Serenissima 
Repubblica. </p>
<p>Le Vostre Eccellenze col sangue e co' tesori 
sostentano le glorie d'Italia, e le difese della 
Cristianità. </p>
<p>I francesi lo confessano e con continui applausi 
l'esaltano. </p>
<p>La Maestà Sua che è re giusto, religioso, forte e 
prudente, ama il merito di quel principe che supera se 
stesso nel potere ed ogni altro nelle virtù; posso 
assicurare di aver lasciato il re con ottima 
disposizione e volere per le Eccellenze Vostre; datta 
bocca della Maestà sua per ciò che riguarda il loro 
vantaggio non è mai uscito un no. </p>
<p>Alla difficoltà dei tempi ed incidenza di incontri 
si può attribuire la delazione dei soccorsi; fatta la 
pace si sono provati gli effetti della regia bontà in 
contanti, in permissione di leve d'ufficiali, di 
munizioni, di capi e di lasciare a pubblica 
disposizione l'uso di quel gran regno. </p>
<p>Gode il re nello intendere che più signori fossero 
disposti a passare al servizio di Vostre 
Eccellenze, me ne parlò con piacere e mi promise di 
assisterli di contante per incoraggiarli; intese con 
soddisfazioni l'ottime risoluzioni degli 
Ecclesiastici di contribuire o gente o contante a 
favore della causa di Cristianità; promise la Maestà 
Sua prima del mio partire, di operare qualche cosa di 
grande, mentre il cielo secondi li suoi disegni. </p>
<p>Onorò il ministro della Repubblica, sempre lo 
accolse con affetto e lo colmò in ogni incontro con 
sue distintissime grazie; la nazione tutta 
incredibilmente si mostra interessata per il servizio 
della Repubblica, lo stato di Candia gli dà pena e 
passione, e ne discorrono con senso sì vivo come se 
fosse cosa ad essi attinente; i volontari che sono 
partiti hanno lasciato 
desiderio di seguitarli in molti altri. </p>
<p>Il buon trattamento degli Eccellentissimi 
Rappresentanti che gareggiano nel far loro provare li 
tratti della loro generosità rileverà al maggior 
segno appo quella nazione il pubblico nome ed 
attraerà molti altri al servizio; se alli 
volontarii si offrirà occasione opportuna, se ne 
attendino vantaggi non ordinarii, e se no, il soccorso 
dei volontari si cambierà in 
presidio della piazza ed impegno della nazione. </p>
<p>Il conte di San Polo prima di partire era disposto di 
fare una leva di mille soldati tutti a sue spese; alla 
prima stagione l'ha egli rimessa; 
altro soggetto offrì 2000, tutti levati col proprio 
danaro, per consegnarli all'imbarco e lasciarli a 
pubblica disposizione. </p>
<p>Nel tempo della nuova stagione già mi tenne 
discorso. </p>
<p>Col maresciallo di Graneè divisarono alcuni vescovi 
il modo e la quantità di danaro 
che si renderebbe necessario pel Levante a trattenere 
due mille soldati. </p>
<p>La brama di concorrere a favore di sì gran causa è 
in tutti non ordinaria, qualche persona da guerra che 
rassegnasse sì lodevoli voleri e somministrasse 
qualche comodo per il viaggio, sarebbe desiderabile. </p>
<p>Ciò che di bene o di male da quel governo o nazione 
si possa temere o sperare lungo discorso 
richiederebbe, onde per non aggravare più lungamente 
di tedio la pubblica bontà, nè trascurare il dover mio, mi rapporto alle seguenti 
couclusioni. </p>
<p>Che da Francesi non si deve nè tutto sperare nè 
tutto disperare; che facilmente intraprendono le 
difese e facilmente le abbandonano; che il profitto e 
la gloria sono gli alimenti della nazione e questa a quello bene spesso si preferisce; che la Francia 
è un gran quartiere di soldati perchè tutti sono 
atti alla guerra; che in poco 
tempo si formano gli eserciti di 200 mille 
uomini ma che in minore si disciolgono ancora; che il 
tempo e la pazienza vincono i Francesi più e meglio 
che la forza e gli eserciti; che l'oro 
in quel regno molto più può che li regi comandi, e 
chi è possessore di questo ha nelle mani un gran 
scettro per condurre a suo piacere quei popoli, che i 
Francesi sono sudditi di un solo re ma che giammai 
hanno perduta la loro particolare libertà; 
che le discordie e le broglierie come essi dicono 
fanno per loro, nè tralascieranno mai di tenervi la 
mano; che sempre amici a chi sarà loro lontano, 
molesti a chi sarà loro vicino; non doversi da 
principi prudenti mai perdere quell'amicizia; la 
cortesia e la civiltà molto valere ad obbligare 
quella nazione; il decoro e splendore molto giovare a 
chi maneggia affari con essi; in ciò la buona sorte 
mi è stata certo benigna mentre ho avuto l'onore di 
restar favorito dalla presenza di qualificati soggetti 
che con il loro splendore hanno resi cospicui se 
stessi e dato lustro alla 
rappresentanza. </p>
<p>L'illustrissimo signor Domenico Contarini figlio 
dell'Eccellentissimo signor Procuratore, aggiungendo 
alli raggi luminosissimi delle sue rare virtù anco 
quelli delle domestiche sue fortune con merito che 
precorre gl'impieghi si è messo in possesso di una 
parte di quella gloria che nell'avvenire lo sta 
attendendo. </p>
<p>L'Illustrissimo signor Antonio Bragadin figlio 
dell'Eccellentissimo signor Procuratore dappertutto fa 
spiccare il grado de' suoi talenti ed intendere il 
grido delle sue doti; in Parigi più che altrove fu applaudito perchè perfettamente conosciuto. </p>
<p>L'Illustrissimo signor Lorenzo Molino figlio 
dell'Eccellentissimo signor cavaliere onorò pure il 
mio ministerio ed accrebbe all'animo suo 
lumi di cognizione in quella corte, per poter farsi 
ritratto niente disuguale al valore e zelo del 
benemerito padre. </p>
<p>L'Illustrissimo signor Vinciguerra Collulto ravvivò 
con la sua presenza le memorie 
de' suoi celebri progenitori in quel regno, rese più 
osservabile la mia persona attrovandosi fra li miei. </p>
<p>Il signor Antonio mio nipote si è appagato se non di 
dar splendore alla carica almeno di contribuirgli 
servizio, mentre per il corso di 5 mesi continui ha 
travagliato in quella segretaria nel trascrivere i 
pubblici dispacci in assenza del signor Marchesini che 
per pubblico volere spedii in Olanda, non avendo 
giudicato bene valermi di mano forestiera in 
simili materie. </p>
<p>Il segretario Marchesini predetto dal giorno che 
partì da questa città fino all'arrivo delle 
pubbliche commissioni, ha sempre servito con fede, 
puntualità e zelo, la sua modestia e soavità pienamente ha incontrato nel genio della nazione. </p>
<p>È in Francia conosciuto ed amato, e le Eccellenze 
Vostre in cinque servigii da esso prestati hanno vivi 
testimoni del di lui buon portamento. </p>
<p>Si mostrò pronto ultimamente di passare in Olanda 
benchè li rigori del freddo, ma più le milizie 
sbandate che scorrevano quelle campagne mettessero in 
forse la salute e la vita; passò poi in Inghilterra correndo rischio di perdere la vita per il 
tormento del mare che lo perturbò; ripassato poi in 
Olanda cercando esimer il pubblico da discapiti, 
soggiacque ad arresto. </p>
<p>La spedizione delle truppe di Brunsvich per cui ha 
girato in più Provincie del Settentrione aggiunta a 
tante fatiche, pericoli e dispendii nei quali tuttavia coutinua, invita la pubblica benignità ai soliti 
contrassegni di aggradimento e d'approvazione. </p>
<p>Qualche mese dopo la sua partenza subentrò nella 
Segretaria il Poleni; nel più fervente del sol 
leone obbedì ai comandi degli Eccellentissimi Capi 
con intraprendere il viaggio di Francia da ogni altro 
evitato, nè guardò quanto fosse d'aggravio alle 
domestiche sue fortune il comparire a quella corte, nè quanto faticoso il servire nella stessa, 
mentre alla sua incombenza appoggiai il formare 
patenti di condotta, passaporti 
per volontarii, trattati per officiali e molte altre 
travagliose funzioni che tenevano sempre soggetta ed 
occupata le intiere notti la sua persona; fu certo 
straordinaria la di lui diligenza come furono 
straordinarii gli incontri nei quali per tutto in 
corso del servizio niente ha lasciato a desiderare. </p>
<p>Alli prudenti riflessi di Vostre Eccellenze presento 
il merito di persona che si è sottoposto di nuovo ad 
altro impiego. </p>
<p>Di me stesso Serenissimo Principe, Eccellentissimi 
Signori, niente ho che dire, perchè niente conosco 
che vaglia. </p>
<p>Fui confuso quando fui eletto, m'atterrì il nome 
d'ambasciatore riescito alla casa funesto, mentre il 
tempo dovea risanare quelle piaghe, nuovo colpo se gli 
è inferito; con supplicazioni tentai sottrarmi 
dal peso, non ebbero luogo, vissi in pena e 
tormento perchè nè il mio genio nè il mio pensiero 
mai si volse a tale impiego; le fortune abbattute, la 
fratellanza numerosa, altre cariche dispendiose dalla 
stessa sostenute non lo permettevano. </p>
<p>Il vedermi destinato a succedere all'Eccellentissimo 
signor cavalier 
Alvise Sagredo che corrispondendo alla generosità 
fraterna nelle cariche sostenute fece 
risplendere la dignità di quell'ambasciata coll'oro e 
col vigore del suo intendimento a promuovere li 
pubblici vantaggi e sostenerli, accresceva languore 
alle mie debolezze, l'imbecillità ed impotenza mi si 
misero a fronte, l'esilio senza colpa abborrito, 
attorniato d'angustie, senza consiglio risolsi e 
chiusi gli occhi per gittarmi nell'abisso, dove fra' 
dispendi, necessari a quella corte, incomodi di lunghi 
e frequenti viaggi per trentanove mesi travagliai, ma non vissi. </p>
<p>Le congiunture difficili, un re potente, un 
governo secreto, non mi lasciarono mai quiete al 
pensiero, convenni stare nel giorno con li occhi 
aperti, nè poter tenerli chiusi mai la notte. </p>
<p>Ho servito come ho saputo, ho impiegato quanto 
avevo, supplico ricognizione nel compatimento, premio 
nel perdono di che ormai ne tengo speranza, mentre 
veggo subentrato nell'impiego l'eccellentissimo signor 
ambasciatore Morosini che coprirà colle sue virtù li 
miei difetti e avvantaggerà l'Eccellentissimo Senato 
coi suoi destri maneggi non lasciando di migliorare con la 
prudenza quella disposizione che ha la Maestà Sua 
verso il ministro della Repubblica, per testimonio 
evidente di che, ho voluto prima del 
mio partire farmi complimentare a suo nome 
dall'introduttore Barlye che spese parole di benigua 
ufficiosità; mi lasciò in dono per ordine regio una 
collana d'oro di più fila, ed un ritratto 
della Maestà Sua attorniato di diamanti. </p>
<p>Corrisposi coi dovuti ringraziamenti all'ufficio e 
presi in mano il regalo senza dargli ingresso nel 
cuore, riservandomi di rassegnarlo riverentemente 
all'arbitrio di Vostra Serenità e di Vostre 
Eccellenze per attenderlo supplicante 
dalla loro bontà singolare. Grazie. </p></div1></body></text></TEI.2>
