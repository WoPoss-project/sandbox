<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Sommario della Relazione di Germania</title>
      <author>Giovanni Correr</author>
    </titleStmt>
    <extent>38 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000634</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente.</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date/>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-31T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-31T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Sommario della Relazione di Germania">
<head>Sommario della relazione di Germania di Giovanni Correr 
del 1574</head>
<p>L'imperatore Massimiliano, secondo di questo nome
e nono imperatore di casa d'Austria, che tanti ne sono 
stati in spazio di 300 anni, ha sei maschi e quattro 
femmine, nate queste con migliore fortuna dei figliuoli, 
perchè due sono già moglie dei maggiori re della 
cristianità. </p>
<p>A Rodolfo toccheranno i regni d'Ungheria e Boemia, e a 
tutti sei insieme anderà repartita l'Austria, che patisce 
divisioni secondo gli ordini di Germania, che non 
ammettono primogenitura. </p>
<p>L'Austria non è provincia da farne tante e tante parti, 
onde resteranno cinque figli partecipi solamente del nome 
della grandezza di casa d'Austria, chiamandosi tutti 
arciduchi, ma poco provvisti. </p>
<p>Questa divisione per testa e il titolo comune a tutti 
causa gran variazione in Germania negli stati, e 
grandissima confusione nei nomi, perchè non basta, per 
saper di chi si parla, udir a nominar il duca di Sassonia, 
di Pomerania, o d'altro luogo, ma è necessario, essendo 
loro tanti e tanti, devenir a qualche particolare che 
specifichi questo da quello. </p>
<p>Per provveder a cinque figliuoli, mancate le speranze di 
Polonia e di Spagna, convien farne di chiesa più d'uno; 
 bassezza grande, poichè non si può provvederli di 
beni temporali. </p>
<p>A questo s'aggiunge che gli stati che lascia sono esposti 
talmente a'Turchi, che ne deve stare in continuo timore, 
dal quale era sollevato mentre durava la lega di Venezia, 
che teneva il Turco occupato; ma ora che non può riposar 
sopra le spalle d'alcuno, vede il pericolo tanto maggiore 
quanto che è verisimile che il Turco, essendo stato 
battuto per mare, se vorrà far qualche impresa, s'abbia a 
volger a quelle di terra; e niuna più facile e certa gli 
si presenta che quella d'Ungheria. </p>
<p>Per questo accidente, se occorresse, non ha forze proprie 
l'Imperatore, e lo conosce; di quelle dell'Imperio poco si 
potria promettere, e manco i figli, se il primo non 
riuscisse re de'Romani. </p>
<p>È padrona Sua Maestà di tre stati, regno d'Ungheria, 
Boemia e Austria. </p>
<p>Ungheria è più nobile per il territorio grande che 
soleva aver sotto di sè, e per l'imprese e cose notabili 
fatte da quella valorosa nazione nei tempi passati. </p>
<p>Boemia è regno più intiero, al quale sono incorporati 
Moravia, Slesia e Lusazia superiore ed inferiore, 
provincie assai grandi e principali, Austria si può dir 
il più certo stato di tutti, perchè, come patrimonio 
antico di casa d'Austria, i popoli si contentano di viver 
sotto quel dominio, mentre gli altri regni, per esser 
elettivi e forestieri, non possono patire d'esser fatti 
come ereditarj e convenirgli obbedire a chi, per la 
diversità della lingua, essi non intendono nè sono 
intesi. </p>
<p>Appresso cristiani Sua Maestà possiede intieramente il 
nome di re d'Ungheria. </p>
<p>Mehemet Bassà, per gratificarla, cominciò ultimamente a 
darle titolo di re di parte d'Ungheria; e con ragione, 
perchè la maggiore e miglior parte gli è occupata dal 
Turco. </p>
<p>Quanto ne possiede Sua Maestà si restringe 
all'estremità, e si può comparare al collare della 
camicia; la qual'estremità s'estende in giro per 800 
miglia italiane, mentre al tempo del re Mattias la 
lunghezza del regno era di questo numero; onde il diametro 
d'allora è convertito in circonferenza. </p>
<p>In questi confini 30 e più luoghi sono 
presidiati, chi di più cavalleria o fanteria, chi di 
manco, secondo la qualità. </p>
<p>Giavarino è il più forte di tutti, ma con imperfezioni, 
che non lo rendono gagliardo per un'ossidione turchesca. </p>
<p>Gli altri tutti non sariano atti a far molta difesa 
quando fossero battuti dadovero, onde la speranza di 
ritenerli si restringeria nei buoni e molti difensori. </p>
<p>La natura benigna ha donato a quei Popoli Paese ameno, 
copia di grani, vini, carne, pesci, cavalli, oro, argento 
ed altri metalli d'ogni sorte, onde non manca loro alcuna 
cosa necessaria, perchè dove sono queste l'altre vi 
possono facilmente esser portate. </p>
<p>Ma la fortuna contraria non consente che godano in pace 
queste comodità, ma li tiene in continuo pericolo della 
vita; che se gli Ungari non cedono di valore, cedono però 
di numero a'Turchi, onde per dieci bottini che facciano 
questi, gli altri ne fanno uno; e in sette anni di tregua, 
oltra alcuni castelli, perdettero 30,000 anime. </p>
<p>La disperazione de'popoli dev'esser più considerata al 
presente che per il passato, perchè persa l'occasione 
della lega di Venezia, arguiscono nell'Imperatore 
debolezza di forze e depression d'animo, nè s'ingannano; 
e non hanno gli Ungari tempo d'aspettare avendo il fuoco 
in casa. </p>
<p>Il loro esterminio ridonderia in pregiudizio alla 
cristianità, perchè in campagna sono più atti di tutti 
a resistere a'Turchi, essendo di natura arditi, nè 
conoscendo paura, e la durezza della vita li fa atti 
a ogni disagio; ma, come dico, sono pochi. </p>
<p>Sua Maestà metteria insieme otto in dieci mila cavalli; 
di fanteria non professano, perchè manca loro la 
disciplina, ma riusciriano. </p>
<p>Armano come i Turchi con pelli d'animali sui cavalli, e 
portano penne d'aquila come i Polacchi. </p>
<p>Sebbene eleggono il re e lo gridano quando si corona, 
questa è cerimonia e non libera elezione, e anco si 
dogliono che il re non stia fra loro, e che il comando 
della milizia sia in mano de'Tedeschi. </p>
<p>Al Transilvano molti avevano inclinazione, il quale è 
tributario secreto del Turco, del qual è amico quanto la 
necessità lo stringe. </p>
<p>In segno che esso principe o vaivoda di Transilvania sia 
cattolico, sebben non ardisce  far esercitare la 
religione per i popoli tutti eretici e trinitarj, dimanda 
Gesuiti. </p>
<p>Gli eretici li temono; ma all'incontro i principi 
cattolici confessano non aver arma più sicura nè più 
certa per resistere all'impeto degli avversari. </p>
<p>Gli Ungari sono nemici de'Tedeschi e in tutto contrarj a 
loro, eccetto che nel bere e nel credere, perchè credono 
ciò che vogliono ancor essi, e mutano religione a lor 
piacere; onde non è da maravigliarsi che Dio sia adirato 
contra di loro. </p>
<p>Ho tocco questi particolari dell'Ungheria, perchè i 
pericoli che le sovrastano la fan soggetta a mille 
variazioni. </p>
<p>Non farò così della Boemia e dell'Austria, sebben per 
la vicinità e confini non possa patir quella che queste 
non ne risentano; pure, mentre ella sta di mezzo, sebben 
il tramite non è largo, il pericolo in quelle è 
conosciuto più per discorso che provato per effetti. </p>
<p>Però lasciando quello che per stampa è conosciuto, mi 
restringerò a quello che serva per dichiarazione di 
quanto mi son proposto. </p>
<p>Il Boemo non può patir che si dica che sia fatto 
ereditario, per certe pretensioni antiche e per la 
ribellione del 47 in tempo di Ferdinando; e le medesime 
costituzioni che sono in Polonia solevan essere in Boemia. </p>
<p>Nella coronazione di Rodolfo si sono lasciati intendere 
che ha da preceder l'elezione e s'han da servar i debiti 
ordinarj; al che Sua Maestà non consente nè contradice, 
giudicando meglio scorrer con questa pretensione che 
dichiararla. </p>
<p>Gli Ungari domandarono Rodolfo per coronarlo, e così 
vorrebbe l'Imperatore che facessero i Boemi, perchè in 
certo modo confesseriano l'obbligo di pigliarlo, e Sua 
Maestà lo procurerà sotto mano; ma i regnicoli vorriano 
esser richerchi per mantenersi in possesso di libertà. </p>
<p>Si dogliono ancora che il re non risieda nel regno, non 
viva con loro, e non apprenda la lingua, e per questo 
vedono mal volentieri l'Ungheria e la Boemia in una sola 
testa, e per loro elezione torrebbero più volentieri 
Ernesto che Rodolfo per avere re proprio e non obbligato a 
Ungheria, dove bisogna che concorrano alla difesa per la 
debolezza degli altri. </p>
<p>Da questo regno e stati aderenti Sua Maestà potria cavar 
in  un bisogno prestamente 8000 cavalli armati di 
corazza e pistole a uso di Germania. </p>
<p>Della fanteria non si tien conto, essendo reputati più 
tosto buoni per guastatori che per soldati. </p>
<p>Hanno conformità di lingua con la schiavona. </p>
<p>Quanto più innanzi si cammina verso settentrione, si 
trovano i contadini peggio trattati che schiavi dai nobili 
e signori, e se si dolessero innanzi al superiore gli 
taglieriano la testa adducendo i lor privilegj. </p>
<p>L'Unghero onesta il tor la roba ai sudditi con dire che 
in ogni modo il Turco gliela leverebbe. </p>
<p>Il Polacco fa peggio ancora, che li manda ad appiccar da 
per loro. </p>
<p>Da questo s'argomenta che volontariamente anderiano alla 
guerra, <foreign lang="lat">massime</foreign> se intendessero d'esser ben 
trattati; e se si avrian molti d'Ungheria, più s'avrian 
di Boemia e assai più di Polonia, anzi i Polacchi istessi 
ne fariano mercanzia; e il castellano di Lublino, 
ambasciator di Polonia a Sua Maestà, le fece offerta di 
15 o 20 mila d'essi a buon mercato. </p>
<p>La distanza grande potria esser superata col cominciar 
per tempo a levarli. </p>
<p>Se di Boemia non si può Sua Maestà servire di fanteria, 
ben può d'Austria cavarne qualche buon numero, e così di 
cavalleria, ancorchè le genti d'Austria sian riputate le 
peggiori di Germania. </p>
<p>Le forze dell'Imperatore non consistono nelle genti che 
potria levar da'proprj stati, sebben fussero sette volte 
tanti, perchè sebben ciò saria utile per servirsene con 
prestezza, però non è questo il fondamento principale; 
perchè se il bisogno andasse innanzi troppo tempo, i 
soldati diventeriano poco utili, se non fossero 
accompagnati da molti danari. </p>
<p>Il che è da stimar maggiormente in Germania, dove le 
genti vanno a servir indifferentemente chi li paga, e 
professano questa libertà ancorchè il principe naturale 
avesse bisogno di loro, come ne fa esempio la Spagna, che 
guarda e difende i suoi stati in buona parte con Alemanni, 
sebben le due nazioni per natura siano nemiche; ma Germani 
non hanno per nemico l'oro di Spagna. </p>
<p>Dall'oro dunque s'ha da argomentar quante siano le forze 
di Sua Maestà. </p>
<p>L'entrata annuale dell'Imperatore è di 2,700,000 
tallari con gli estraordinarj tutti, i quali sono danari 
che di tre in tre anni s'obbligano le provincie di pagar 
al principe, e poi  con nuova richiesta rinnovano 
l'obbligazione per mezzo delle diete, le quali accrescono 
o scemano secondo l'occasione, ma il scemar è di rado. </p>
<p>Non vogliono obbligarsi per più di tre anni, perchè con 
questo mezzo tengono il Principe in officio, e alle diete 
sempre hanno qualche dimanda e pretensione da mettere 
innanzi. </p>
<p>In questi estraordinarj concessi dalle diete sta il 
fondamento dell'entrate, perchè le ordinarie antiche eran 
deboli, e sono impegnate per il più. </p>
<p>L'Ungheria, benchè lacerata, porta la maggior partita, 
che è presso un milion di tallari, poi la Boemia 
contribuisce per 900,000; il resto fino al supplimento 
lo dà l'Austria, con questa differenza che Austria e 
Boemia non danno alcuna sorta di spesa e tutto viene in 
borsa di Sua Maestà perchè non vi tien soldati e i pochi 
luoghi forti li guardano i terrazzani; ma l'Ungheria 
importa spesa in guardar i confini lunghissimi, e per le 
continue correrie dei Turchi ha bisogno di molta gente. </p>
<p>Tratto il dare dall'avere, in ogni modo sopravanza 
qualche cosa, ma non molto, delle entrate di quel regno. </p>
<p>Gli altri suoi stati non portano interesse a Sua Maestà. </p>
<p>Le spese di corte non sono apparenti, e molti credono che 
Sua Maestà metta danari da parte; ma all'incontro si 
scoprono gran miserie che fan gridar ognuno, ed 
occasionano stridori e maledizioni; ma altri vogliono che 
Sua Maestà lo faccia a posta per poter con più onesta 
pretesa aprirsi la strada a nuove petizioni. </p>
<p>Ma presupposto l'accumulo, che difficilmente potrà esser 
vero, la somma non può esser grande, nè di molto tempo, 
rispetto al bisogno di provvedere ad una guerra turchesca. </p>
<p>Non può Sua Maestà disegnar sempre nuove imposizioni 
perchè non è in libertà di metterle, e perchè in tempi 
di guerra, per convenienti rispetti, si procede con più 
destrezza, mentre l'utile d'Ungheria per le incursioni 
cessa in gran parte, <foreign lang="lat">massime</foreign> il trigesimo degli 
animali, che quasi tutti vengono cavati dal paese 
turchesco, ed è cosa di grand'importanza. </p>
<p>E mentre le entrate diminuiscono, le spese crescono, 
<foreign lang="lat">massime</foreign> per il nemico potente, che non ha monti, nè 
mare, nè fiume che lo trattenga, ma solo da un potente 
esercito può essere ritardato dallo scorrere fino a 
Vienna. </p>
<p>Vienna, metropoli dell'Austria tanto nominata 
ne'tempi passati, e porta di tutta Italia da quella parte, 
di lei avviene come dell'altre fortezze, che dopo fatte vi 
è che dirvi sopra; ma con tutte le opposizioni che pur si 
dicono, per adesso crederei che non fosse dà dubitarne, 
nè il Turco potria sperar d'averla che con gran sforzo di 
genti e numero grande d'artiglierie, con altre cose 
necessarie per tal'ossidione, che richiederia molto tempo. </p>
<p>E siccome non potria esservi sotto innanzi la fine di 
giugno, frattanto la munizioneriano, v'entreriano 18 
ovvero 20,000 fanti, tutti buoni, che per quattro o 
cinque mesi sariano atti a difenderla anco se fosse più 
debole; e passato ottobre, i Turchi non si potriano tener 
in campagna, essendo opinione universale che nè uomini 
nè cavalli turchi bastino a patir il freddo di Germania. </p>
<p>Ma se il Turco, senza venir a Vienna, levasse 
all'Imperatore quel poco di Ungheria che gli resta, poco 
gli gioveria aver difesa Vienna per un pezzo, e tutti gli 
altri suoi stati resteriano in manifestissimo pericolo. </p>
<p>Sua Maestà per il continuo sospetto de'Turchi non può 
confidar nelle forze proprie, però le convien volger le 
sue speranze a quelle dell'Imperio. </p>
<p>Le forze dell'Imperio per ogni ragione dovria Sua Maestà 
averle pronte, perchè trattandosi di perder l'Ungheria si 
tratta insieme della sicurezza di tutta Germania. </p>
<p>Ma s'ha da far con molti signori di diversi pensieri, e 
il pericolo lontano da molti non è stimato. </p>
<p>Con tutto ciò non si può temere che gli aiuti le siano 
negati, che questo ripugnerebbe troppo alla ragione, ma 
bensì che l'esecuzione fosse tarda, e fosse impedita col 
far nascere qualche motivo in Germania da chi non avesse 
verso di lei buona volontà, onde l'inimico venisse 
innanzi prima che le provvisioni fossero pronte. </p>
<p>Dirà alcuno che Sua Maestà con l'autorità imperiale 
dovria bastar ad accelerare la deliberazione e levar ogni 
impedimento che avesse l'esecuzione. </p>
<p>Questo saria vero quando l'autorità imperiale fosse nel 
suo antico vigore, ma si vede che ognora più si va 
restringendo in ogni luogo. </p>
<p>In Italia è più conosciuto il nome che l'autorità 
dell'Imperatore; in Germania,  suo nido naturale, è 
conosciuta l'autorità e il nome suo in quanto che restano 
intiere e ferme le costituzioni imperiali; ma come i fatti 
non corrispondano alle parole si vede segnatamente in quei 
membri che più dovriano prestarsi, e senza i quali il 
capo poco può esercitar l'officio suo; perchè i principi 
tanto possono quanto sono obbediti, e perchè l'obbedienza 
abbia luogo, bisogna che sia fomentata da amore o da 
timore. </p>
<p>Ma l'Imperatore non è molto amato nè temuto, e in 
conseguenza non molto obbedito; lo che procede 
segnatamente da quattro cause. </p>
<p>La prima è la religione, perchè mentre Sua Maestà vuol 
star bene con i cattolici e con gli eretici, si fa 
sospetta a questi e a quelli, e niuno resta soddisfatto di 
lei. </p>
<p>È la Germania abbondante di molte cose, ma di niuna più 
che di religioni, perchè dove una sola dovria bastare, 
essa ne ha tante e tante, che più comodamente si 
descriverebbe l'istessa confusione che il numero di esse; 
però basti dire che la maggior parte delle genti, per 
questo variare nè mai star ferme in un proposito, non 
sanno quello che si credono, e se pur diranno di seguitar 
Lutero, non sapranno specificar la setta fra tante che 
l'hanno per capo. </p>
<p>In questo tutti concordano, di non voler papa, ed 
assuefatti alla mutazione, infiniti abbracciano la 
Calvinista come più nuova; onde si può dire che molto a 
tempo siano seguite quelle esecuzioni in Francia, perchè 
le prosperità degli Ugonotti e la riputazione 
dell'ammiraglio fomentavano in Germania grandemente questa 
opinione; e se col tempo quelle due provincie tanto 
potenti fossero concorse in un umore istesso, tutte 
l'altre avriano avuto giusta causa di dubitare. </p>
<p>Ma il Signore Dio, che mai abbandonò la sua chiesa, e 
l'ha conservata in maggiori persecuzioni di queste, la 
provvide di Potentissimo rimedio quando manco se ne 
sperava. </p>
<p>Sua Maestà adunque, per non si lasciar ben intendere, 
s'alliena gli animi dei popoli, e però con ragione dice 
il duca  di Baviera che più era amato dagli eretici 
il padre Ferdinando che non è il figlio, con tutto che si 
dimostrasse loro inimicissimo, perchè si compiacevano in 
quella sincerità d'animo e che procedesse liberamente. </p>
<p>La seconda causa che debilita l'autorità di Sua Maestà 
è la grandezza de'principi che sono in Germania e la 
potenza di quelle terre che si chiamano franche; perchè 
sebbene tra essi sono discordi, e fra i secolari vi siano 
molte simultà con varie pretensioni, e i cattolici siano 
odiati e perseguitati dagli eretici, e le terre tengano i 
principi per insidiatori della lor libertà; pure in 
questo concordano tutti, di non voler la grandezza 
dell'Imperatore, prevedendo che quanto questa s'accresce 
in lui, tanto si diminuisce in loro, e manco la vogliono 
in questo Imperatore, per essere di casa d'Austria, che in 
qualunque altro, perchè resta loro impresso nella mente 
che la potenza di Carlo V pose già freno alla Germania. </p>
<p>Oltre di ciò han tra loro diverse leghe difensive che li 
assicurano, il che è causa che manco stimino la grazia 
dell'Imperatore e la sua autorità.</p>
<p>La discordia che è tra principi e città debilita senza 
dubbio le forze di Germania, che se fussero unite per 
certo sariano formidabili; ma la concordia, per il 
rispetto che ho detto, modera e modererà sempre i 
pensieri dell'Imperatore. </p>
<p>Talchè s'ha da desiderar da tutti gl'Italiani che si 
conservino in queste disposizioni. </p>
<p>La terza causa può esser attribuita ai rumori di 
Fiandra, perchè, giusta o ingiusta che fosse la dimanda, 
avrian voluto che, per esser quella provincia in parte 
sottoposta all'Imperio, Sua Maestà vi si fosse 
interposta, e quasi <foreign lang="lat">manu regia</foreign> avesse provvisto che 
quei popoli restassero liberi delle coscienze, e a Oranges 
e ad altri fossero restituiti i beni. </p>
<p>Ma avendo veduto che Sua Maestà solo con le parole ha 
procurato che il re condiscenda a qualche onesto partito, 
nè è restata di conceder al duca d'Alva ciò ch'egli ha 
richiesto, pieni di sdegno van dicendo che neglige le cose 
dell'Imperio, e che si sia data totalmente in preda 
a'Spagnuoli, i quali, assicurati  da questo, 
facciano in ogni luogo, con poco rispetto dell'Imperio, 
tutto quello che lor torna comodo. </p>
<p>Nè è dubbio che tanto più si risentano delle 
esecuzioni fatte dal duca d'Alva, quanto che in questa 
causa concorrono insieme libertà di coscienza, interessi 
di principi apparentati con molti de'principali di 
Germania, e per terzo l'odio estremo che tutti 
generalmente portano alla nazione spagnuola; onde 
acciecati da queste passioni, par loro che Sua Maestà con 
offesa di tutta Germania abbia commesso gran fallo a non 
far quanto essi desiderano. </p>
<p>La quarta causa che, a mio giudizio, leva la riputazione 
e in conseguenza l'obbedienza a Sua Maestà è il molto 
rispetto ch'essa porta agli elettori dell'Imperio e altri 
principi di Germania, che è tale ch'essa dimentica 
d'esser Imperatore; e lo fa perchè eleggano Rodolfo; e 
loro che conoscono il fine, si valgono dell'occasione, ed 
avendo per mira il proprio comodo, senza averle alcun 
rispetto, fanno ciò che vogliono, come ne è stato 
esempio il figliuolo del Palatino Casimiro che abbruciò 
le polveri che, con patenti di Sua Maestà, andavano in 
Fiandra, e glielo scrisse; licenza che è attribuita dall'
universale a timidità di Sua Maestà, la quale non 
ardisca, nè possa provvedervi. </p>
<p>Quest'opinione radicata nelle menti d'ognuno fa che 
comunemente Sua Maestà sia poco stimata. </p>
<p>E perchè non si vede indizio alcuno di Dieta imperiale 
per l'elezione del re de'Romani, bisogna dire che la 
materia non sia ben disposta; e se Sua Maestà mancasse 
senza vedersi questa elezione, è giudizio comune che 
all'Imperio non soccederia più la casa d'Austria, perchè 
par troppo strano che sia fatto quasi ereditario in essa, 
e la casa d'Austria non è ben veduta, e fu sempre affetto 
naturale dell'uomo stancarsi delle cose presenti e aver 
piacere di variare. </p>
<p>Se Sua Maestà mancasse senz'essersi dichiarato il 
successore, si prevede in Germania gran rumori, perchè 
gli umori e le contenzioni di religione sono cresciute 
tanto, che ognuno procurerà d'aver imperatore della sua 
fazione. </p>
<p>La ragion vuole  che i tre elettori cattolici, col 
re di Boemia, i quali prevalgono di voti, lo eleggano 
legittimamente cattolico per loro sicurtà, se non per 
altro. </p>
<p>Nè potendolo elegger austriaco, è da creder che, per il 
parentado, si volteriano a Baviera veramente cattolica e 
in buona opinione di tutti, oltra l'esser d'una casa 
istessa col Palatino. </p>
<p>Se si voltassero a forestiero, che non è da credere, se 
non fosse a qualche principe potente per assicurarsi col 
suo appoggio, il giudicar chi potesse essere è difficile, 
perchè il nome spagnuolo è abborrito in Germania, di 
Francia non sapriano che promettersi per le turbolenze del 
regno, e fra Polacchi e Tedeschi è odio più che 
naturale. </p>
<p>Se gli elettori secolari, cioè eretici, tra'quali 
Sassonia è in maggior considerazione, vorran l'Imperatore 
dei loro, è da temere che, conoscendosi potenti, 
cercassero di supplir con la forza al mancamento de'voti, 
prestando obbedienza all'eletto da loro, talchè saria 
necessario venir all'armi, come altre volte; il che saria 
pericolosissima cosa, perchè de'principi secolari soli 
gli Austriaci con Baviera e Cleves sono cattolici, e gli 
altri eretici. </p>
<p>Gli ecclesiastici son fatti deboli e anco diminuiti di 
numero, essendo stati occupati i vescovati di 60 
incirca; restan 33, e tra questi quelli che sono goduti 
da amministratori, come i figli primogeniti degli elettori 
di Sassonia e Brandeburg. </p>
<p>Questa disparità di numero, non saria tuttavolta tanto 
pericolosa se i sudditi de'principi cattolici fossero 
ancor essi cattolici; ma si vede esser altrimenti, e dalle 
dimande che i popoli fanno si ritrovano spesso i principi 
in travaglio. </p>
<p>Esempio si ha nell'arciduca Carlo, che patisce in Gratz 
concorrenza di fabbrica tra la chiesa de'gesuiti e quelle 
degli eretici, e quando va alla messa o alla predica, per 
un cattolico che lo accompagni fin sulla porta della 
chiesa, dieci eretici van alle loro chiese nella stessa 
ora; nè può rimediar per tema di sollevazione. </p>
<p>Poi le contribuzioni estraordinarie, che dipendono 
dalla volontà de'sudditi, fan chiuder la bocca 
a'principi, con tutto che nella dieta di Passavia fosse 
decretato che i popoli abbiano da vivere in quella  
religione che piace al loro principe, ovvero che vendano i 
beni che hanno e vadano ad abitar altrove. </p>
<p>Baviera e Ferdinando non ammettono pubblico esercizio, e 
pur i paesi non restano d'esser infetti. </p>
<p>Delle terre franche, che sono restate 70 in 80, 
Colonia e Besanzone sole, delle episcopali, fan 
professione di cattoliche; l'altre tutte sono protestanti; 
e se le principali sono ridotte a questo termine, come si 
può credere che le inferiori stiano a miglior condizione? </p>
<p>I particolari non sono manco desiderosi d'aver un 
imperatore della loro fazione, che i principi; però se 
con tanta disuguaglianza si venisse alle mani, vi saria da 
dubitare. </p>
<p>Quei che parlano senza passione dicono che per servizio 
della religione, e perchè il Turco, presa occasione dalle 
discordie d'Alemagna, non si facilitasse ogni disegno, 
saria bene che Sua Maestà ottenesse la elezione del 
figliuolo in re de'Romani. </p>
<p>E veramente in Germania niun principe è più atto a 
bilanciare, per non dir regolare, gli umori del paese, che 
la casa d'Austria per la grandezza e dependenze sue. </p>
<p>A niuno più che a lei può esser profittevole l'Imperio 
e la dignità di esso, e all'incontro niuno manco di lei 
potria prevalersi dell'autorità imperiale; e sebbene 
queste due cose pajano contrarie, pur son vere, nè l'una 
repugna all'altra. </p>
<p>Perchè avendo tanto bisogno questa casa quanto ha 
d'esser difesa dal Turco, più facilmente senza dubbio 
potrà sperar d'essere aiutata da'suoi medesimi, se in 
loro sarà l'Imperio, che da altri. </p>
<p>Ma per la mira che hanno i principi di Germania che 
gl'imperatori non siano molto potenti, e massime questa 
casa, è creduto che se volesse far guerra offensiva non 
si potria prevaler delle forze dell'Imperio, anzi saria 
sturbata se con le proprie si vedesse che le fosse per 
riuscir qualche disegno. </p>
<p>Può dunque star insieme senza contradizione quanto ho 
detto di questa dignità rispetto a quella casa. </p>
<p>Rodolfo ed Ernesto, che ritengono molto bene l'educazione 
 di Spagna, non si discostano punto dal cristiano 
esempio della serenissima Infante loro madre, piena di 
tanta religione e bontà che poche donne si possono 
comparar a lei, tanto che nè anco i tristi ardiscono di 
dir mal di lei nè opporsele. </p>
<p>È protettrice de'buoni, e la religione in quelle parti 
riceve favore dalla sua presenza. </p>
<p>Ma questa educazione di Spagna, che può esser ai 
principi suoi figli noli per una parte tanto nociva, 
quanto per l'altra giovevole, certo li fa manco grati per 
l'alterezza contraria all'uso del paese. </p>
<p>L'imperatore Massimiliano usa piacevolezza ed arte in 
acquistarsi la benevolenza altrui, è paziente nelle 
udienze, e se le espedizioni tardano è colpa de'ministri. </p>
<p>Niun pensiero maggiore ha l'Imperatore che quello di 
non poter provvedere tanti figliuoli di stati convenienti 
a sè e alla loro grandezza e nascimento. </p>
<p>E quelli che son provvisti sono talmente esposti ai 
pericoli per la vicinità del Turco e per la loro 
impotenza, che il primo figliuolo, il qual succederà in 
Boemia ed Ungheria, sarà altrettanto mal sicuro quanto 
gli altri son poco provvisti. </p>
<p>Discorso degli stati di Sua Maestà, e della disposizione 
de'principi e de'popoli di Germania verso Sua Maestà, 
passo a discorrer per conghiettura di che animo sia Sua 
Maestà verso quei principi coi quali per amicizia, 
parentela o altro rispetto di stato, ha qualche 
corrispondenza. </p>
<p>Col Papa ha molta intrinsichezza, forse misurata dal 
comodo, più che da altro, che ne può ricevere in 
occasione di guerra turchesca, di danari e genti; e per 
aver i tre elettori ecclesiastici favorevoli all'elezione 
del figlio, discende a particolari negozj. </p>
<p>Con Francia il successo di Polonia ha alterato il buon 
accordo, e l'Imperatore è ora manco caldo in proibir che 
di Germania vadano genti in soccorso de'ribelli di 
Francia. </p>
<p>Con Spagna il sangue è meschiato, e i Popoli si  
scandalizzano che Sua Maestà si sia data in preda ai 
ministri spagnuoli. </p>
<p>Ciò fu causa che l'Imperatore stesse irresoluto nella 
trattazione della lega contro il Turco; perchè sebbene il 
maggior dubbio fosse che Vostra Serenità s'accomodasse 
colla Porta per la spesa e per il commercio, vedendo tanti 
torti notabili fatti da'Spagnuoli contra i capitoli, 
dubitò che crescessero tanto gli sdegni dei popoli che, 
come è seguito, si facessero insuperabili. </p>
<p>E stando gli umori di Germania nel modo che stanno, i 
figli di Sua Maestà non possono aver più appoggio come 
prima dal re di Spagna. </p>
<p>Con Polonia vi è mal animo per la pretensione che quel 
regno ha sulla Slesia e per l'amicizia del Turco. </p>
<p>La Polonia è piuttosto repubblica che monarchia, perchè 
l'autorità del re non s'estende più di quello che 
vogliono le leggi, e nell'elezione del re tutta la 
nobiltà indifferentemente ha voto. </p>
<p>Danzica e altre due terre in Prussia solevano esser 
dell'Imperio; ora si reggono da per sè e pagano tributo 
a Polonia. </p>
<p>I Tartari e i Moscoviti sono nemici naturali di Polonia e 
Lituania. </p>
<p>Il re è in obbligo di ricuperar Smolensco e Polotzko, 
provincie d'importanza della Lituania, occupate dal 
Moscovito, il quale tutto volto contra Tartari vorria pace 
con Polonia. </p>
<p>Frattanto i Tartari, d'ordine del Turco, s'astengono dal 
far incursioni in Polonia. </p>
<p>Confina la Polonia col Moscovito, Turco, Imperio, Svezia, 
Pomerania e Brandeburgo. </p>
<p>E certo considerando con chi quella nazione confina, non 
si può fallar a mantenersela amorevole, nè si deve 
restar per pace o buona intelligenza che s'abbia ora con i 
vicini, perchè le amicizie de'principi sono commemorate 
fra le cose più instabili, nè sempre sono l'istesse. </p>
<p>Col mutar la faccia delle cose possono anco mutarsi i 
pensieri, poi nascono occasioni impensate che eccitan gli 
animi a nuovi disegni, e succedono alle volte tali 
accidenti, che i principi, o allettati o sforzati, 
convengono mutar proposito. </p>
<p>Col Turco ha Sua Maestà per mira principale di 
mantenersi in buona pace, e che si contenti di quei 
30,000 ungari che gli paga all'anno di tributo o di 
presente, secondo che dicono per onestar il fatto con la 
mutazion del nome. </p>
<p>Ed ha ben causa Sua Maestà di procurarsi quiete da 
quella parte, perchè  stando le cose sue nel 
termine che si ritrovano, a giudizio de'suoi medesimi, 
tanto possiede dell'Ungheria quanto le è permesso dal 
Turco; e sebbene, non ostante le tregue, patiscano mille 
danni quei popoli dal Turco, e il paese sempre più si 
vada disertando, pure, secondo il proverbio, è meglio 
stato guasto che perduto; però le mette conto scorrer 
così fin che Dio voglia. </p>
<p>De'principi d'Italia, Savoja è in onoratissima 
considerazione, e amato come congiunto, Ferrara, oltra 
l'esser congiunto, è in particolare affezione di Sua 
Maestà. </p>
<p>Con Fiorenza ha sdegno per il titolo, ma verso il 
principe ha buona volontà. </p>
<p>Non ha Fiorenza a quella corte fautori aperti, anzi, 
rispetto a Sua Maestà, mostran d'esserle contrarj; pure 
sa quel duca usare bonissimi mezzi per serrar la bocca a 
molti, nè manca di trattenere con officj e con presenti 
diversi principi di Germania. </p>
<p>Rispetto alla Serenissima Signoria, presupposto un 
fondamento verissimo, non sarà difficil cosa dedurne la 
conseguenza. </p>
<p>E il fondamento è che tutte le genti di quei paesi, 
sian di che condizione si voglia, tengono per fermo che 
Vostra Serenità non sia ben disposta verso la casa 
d'Austria, non voglia la sua grandezza, anzi che in quello 
che potesse fosse per impedirla; e questa opinione 
s'estende tanto nell'imperatore quanto negli arciduchi; 
però questa parte sarà comune a tutti. </p>
<p>Che effetto possa far questa voce universale nell'animo 
di quei principi è facile da congetturare, perchè 
finalmente i principi veggono ed odono con gli occhi e le 
orecchie dei loro ministri, e per conchiudere in due 
parole, si può dire, e così è tenuto da ognuno, che 
questa amaritudine, per non chiamarla assolutamente mala 
volontà, sia del tutto reciproca. </p>
<p>Ben è vero che vi è questa differenza tra loro, che 
l'Imperatore la dissimula benissimo, nè gli ambasciatori 
della Serenità Vostra possono dire se non d'esser ben 
veduti, quanto all'estrinseco, ed accarezzati dalla 
Maestà Sua. </p>
<p>L'arciduca Ferdinando è più libero,  come è 
anche in ogni altra cosa, ma credo che ci pensi manco 
di alcun altro. </p>
<p>L'arciduca Carlo, per certuni che gli sono appresso, i 
quali prendono occasione d'irritarlo con questi dispareri 
di confini e pretensioni che sono in piedi, più se ne 
risente, e vi mette maggior pensiero. </p>
<p>La qual cosa è certo degna di molta considerazione, 
perchè sono principi grandi, confinanti, con molte 
aderenze e dipendenze. </p>
<p>Pure, sebben meritano d'esser grandemente stimati, e si 
deve farlo per ogni ragione, non per questo s'ha da 
spaventarsi, perchè anch'essi hanno i loro contrarj, nè 
separatamente s'avria da temere d'alcuno di questi che 
confinano. </p>
<p>Ognun sa che le guerre di qualche importanza ricercano 
quantità grande di danari, e questi di casa d'Austria, 
non escluso l'Imperatore, sono tenuti in Germania tra i 
principi di mediocre ricchezza. </p>
<p>Il primo è giudicato che sia il duca di Sassonia, il 
qual possiede un milione e più di tallari d'entrata. </p>
<p>Più ricco e di maggiore stato sarà il figlio del 
marchese di Brandeburg per certe unioni che aspetta. </p>
<p>Cleves ha 700,000 fiorini, e il duca di Baviera 
500,000. 
Il Palatino, Brunsvich, il langravio d'Assia e Pomerania 
n'hanno 300,000; ma questi ultimi sono più fratelli. </p>
<p>Fra gli ecclesiastici, Salzburg è il più ricco senza 
comparazione, ed ha 300,000 fiorini. </p>
<p>Separati, i principi di casa d'Austria, con le dette 
entrate farian poco, e l'unirsi è difficile, perchè 
l'Imperatore ha che fare in guardar i proprj stati, e 
Ferdinando ha volti i suoi pensieri in altro che lo devia 
in tutto da questo. </p>
<p>Dei figli maschi dell'Augustana l'imperatore Ferdinando, 
per testamento, ordinò che nè anco <foreign lang="lat">per subsequens 
matrimonium</foreign> potessero aver lo stato, ed esso è intento 
a cumular danari, e comprar castelli per provvederli, 
però è da credere che sia lontano da pensieri che lo 
metteriano in una spesa certa con incertezza dell'esito. </p>
<p>Quanto all'arciduca Carlo, se in Friuli vi fosse una 
fortezza reale, ardirei di dire che, quando  anco 
fossero quei fratelli uniti insieme, non s'avria da 
dubitar molto; perchè venendo in paese sterile per 
natura, e dovendo guadagnare il terreno a palmo a palmo, 
quello causerebbe strettezza di viveri, e questo lunghezza 
di tempo, e il tempo chiarirebbe le borse de'principi, e i 
viveri la natura dei Tedeschi manco atti di noi a patire. </p>
<p>Però quello che non facessero nel principio non fariano 
manco nel fine, e la fortezza serviria, col temporeggiare, 
a rompere il primo impeto. </p>
<p>S'altro non interviene, s'ha da veder in breve grande 
alterazione nelle cose della casa d'Austria. </p>
<p>L'Imperatore ha 47 anni, che non son pochi in Alemagna. </p>
<p>Il figlio primo ha più da far che non vorrebbe per 
concigliarsi i Germani; gli altri cinque, se si vorrà far 
guerra, potranno aiutarla più con le proprie vite che con 
eserciti nudriti del loro. </p>
<p>Ferdinando non starà al testamento del padre. </p>
<p>Tra fratelli e nepoti è ruggine onde potria nascer 
discordia aperta. </p>
<p>Carlo ha molti figli, che venendo a divisione, mentre 
quel che al presente unito è qualche cosa, partito li 
lascieria tutti deboli e in poca considerazione. </p>
<p>Con tutto ciò se si trovasse qualche temperamento a 
queste differenze di confini e pretensioni, lo riputerei 
certo cosa santissima e salutifera, perchè saria levata 
l'esca a quei che han piacere d'accender fuoco; e col 
tempo le male soddisfazioni potriano invecchiarsi e 
consumarsi. </p>
<p>L'Imperatore mostra desiderio che si terminino col suo 
mezzo; e veramente se fossero decise col chiarirsi la 
verità, gli animi di quei principi resteriano più 
quieti; de'quali si deve tener gran conto, perchè in 
certi tempi non pur i grandi ma i piccoli possono giovar e 
nuocere; e cosa certa è che i principi confidenti ed 
amorevoli servono ne'bisogni per baluardi, de'quali non so 
come questo stato sia ben fornito. </p>
<p>So ben questo che nelle avversità passate molti 
parlavano volentieri di diverse pretensioni; onde non 
senza causa dico che, sebbene tutti devon per debito 
 desiderare prosperità che faccia dimenticare i 
danni passati, io devo farlo sopra tutti perchè sono 
stato in luogo dove ho compreso che nelle prosperità 
questo Stato ha molti amici, e nelle avversità molti 
inimici. </p>
<p>E qui mi taccio lasciando ogn'altra considerazione 
apposita al discorso, e pongo insieme fine alle cose più 
essenziali osservate in questa mia legazione.</p></div1></body></text></TEI.2>
