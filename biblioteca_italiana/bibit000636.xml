<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>I postulati della scienza positiva ed il diritto penale</title>
      <author>Mario Calderoni</author>
    </titleStmt>
    <extent>265 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000636</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>I postulati della scienza positiva ed il diritto penale</title>
        <author>Calderoni, Mario</author>
        <publisher>G. Ramella e C.</publisher>
        <pubPlace>Firenze</pubPlace>
        <date>1901</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>900</date>
    </creation>
    <langUsage><language id="ita">Italiano</language><language id="lat">Latino</language><language id="fre">Francese</language><language id="ger">Tedesco</language><language id="eng">Inglese</language><language id="grc">Greco antico</language></langUsage>
    <textClass>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Genova</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Genova</name>
      </respStmt>
      <item>Correzione linguistica</item>
    </change>
    <change>
      <date>2005-07-20T00:00:00.000+02:00</date>
      <respStmt>
        <name>Valeriano Fiori</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-07-21T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 type="introduzione" n="Introduzione">
<p>- La controversia che ai dì nostri si agita fra 
quella che suolsi chiamare scuola "<hi rend="italic">positiva</hi>" del diritto 
penale e la scuola detta "<hi rend="italic">classica</hi>" non è che il riflesso 
nel campo del diritto di un dissidio assai più vasto che si 
manifesta in tutto quanto il campo delle discipline filosofiche 
e morali. La negazione del libero arbitrio, e, secondo i 
seguaci della nuova scuola, la conseguente negazione di ogni 
responsabilità morale; la tesi loro che in diritto penale occorra 
abbandonare la considerazione astratta del reato come entità a 
sé, e sia necessario invece studiare il delinquente nelle sue 
particolarità fisiologiche, psicologiche ed antropologiche, il 
delitto nelle sue cause sì individuali che sociali; la loro 
tendenza ad erigere il diritto penale su basi utilitarie; tutte le 
innovazioni insomma sì teoriche che pratiche di cui la scuola 
positiva si fa propugnatrice si presentano come corollari di 
quelli che sono i principî del movimento scientifico 
moderno; movimento di cui il "positivismo" vuol considerarsi 
come la più genuina manifestazione.</p>
<p>Il positivismo moderno, da altri designato sotto il nome 
di filosofia della esperienza, non fu, com'è noto, eretto a 
sistema filosofico che dal Comte, ma rintraccia le sue origini 
assai più addietro, e può considerarsi, nella sua espressione 
generale, come una fondamentale tendenza dello spirito 
umano. Due furono in ogni tempo le vie per cui l'uomo tentò 
di accrescere la sfera della propria conoscenza: ora 
ripiegandosi sopra sé stesso, traendo dalle profondità della 
propria mente e dalla contemplazione delle idee la parte 
maggiore dello scibile; ora invece volgendo lo sguardo 
attento allo svolgersi dei fatti nel mondo reale, 
registrandoli con pazienti osservazioni e confronti, per 
ridurli a formole via via più schematiche e più generali. 
All'una corrisponde la tendenza aprioristica o speculativa, 
all'altra quella positiva, empirica o sperimentale. Queste due 
tendenze si sono in ogni tempo divise il campo del pensiero 
filosofico, e nella filosofia greca le vediamo principalmente 
rappresentate, l'una da Platone, l'altra da Aristotile.<note place="foot">
Cfr. <bibl><author>CARLE</author>, <title>La vita del diritto</title>, <pubPlace>Torino</pubPlace>, <publisher>Bocca</publisher>, 
<date>1890</date></bibl>.</note> Ma vi sono state epoche, in cui l'una 
o l'altra delle due ha sembrato prender decisamente il 
sopravvento. Così il prevalere della prima tendenza ha 
contrassegnato in genere le epoche di profondo fervore 
mistico e religioso, atto a distogliere l'attenzione dell'uomo 
dal mondo delle realtà terrene, per rivolgerla a mondi ideali, 
più razionali e perfetti di quello nel quale la nostra vita si 
svolge; mentre l'osservazione dell'effettivo prodursi ed 
avvicendarsi dei fenomeni ha contrassegnato invece piuttosto 
quelli d'intensa attività ed interesse pratico. È così che sono 
opera principalmente del pensiero teologico quegli abusi e 
quelle esagerazioni del metodo astratto ed aprioristico che 
hanno viziato in modo così singolare la scienza del Medio 
Evo, e che hanno senza dubbio contribuito potentemente a 
provocare quella reazione contro la scolastica e la 
"metafisica" che dura tuttora, e di cui il positivismo moderno 
è la più recente espressione.</p>
<p>Alla scolastica il positivismo si contrappone sì come 
metodo che come dottrina. - Era infatti appunto la credenza 
mistica in una realtà diversa e superiore a quella sensibile, e 
quindi non raggiungibile per mezzo dell'osservazione e dello 
sperimento, e di ogni ragionamento che da questi prendesse 
le mosse, era la credenza in una realtà "trascendentale" per 
accedere alla quale solo potevano valere le facoltà superiori 
dell'intelletto e della ragione pura, quella che giustificava 
l'uso troppo esclusivo, tanto nei sistemi metafisici che in 
quelli teologici, del raziocinio astratto e speculativo. Per 
lungo tempo credettero gli uomini che i fenomeni conosciuti 
per mezzo della osservazione sensibile fossero la parte più 
caduca, più transitoria, e meno degna di fede, del nostro 
sapere. Mentre essa non può fornirci che le apparenze 
puramente passeggiere del "mondo dell'esperienza", la nostra 
ragione, il nostro intelletto, l'intuizione, o addirittura la 
rivelazione "soprannaturale" ci mettono in presenza 
dell'Immutabile, dell'Assoluto, del Necessario, in quanto si 
contrappongono al Variabile, al Relativo, al Contingente, - di 
quelle verità eterne ed imperiture che "trascendono" la sfera 
della esperienza. Senza tener conto di questa credenza in una 
realtà trascendentale che precedette loro, credo sia 
impossibile il giudicare rettamente della funzione e del valore 
di molti sistemi filosofici, passati e moderni. Comunque, era 
la realtà trascendentale l'oggetto di quella che fu detta 
"metafisica", e fu per essa che la metafisica fu considerata 
non solo come la parte più nobile ed elevata, ma anche come 
la parte più "<hi rend="italic">verace</hi>" del nostro sapere.</p>
<p>Col progresso del pensiero si produsse, com'è noto, un 
vasto movimento che fece perdere alle investigazioni 
metafisiche il favore originariamente tributato loro. Il 
cammino trionfale delle scienze fisiche, le conquiste del 
metodo sperimentale, la coscienza dell'infecondità di quel 
tipo di speculazione che consiste nel preoccuparsi quasi 
esclusivamente del concatenamento logico delle idee senza 
fermarsi a verificare le premesse, giustificazione ultima di 
ogni ragionamento; infine la grande rivoluzione 
metodologica che è associata col nome di Bacone; tutto ciò 
contribuì ad estendere la sfera d'influenza della "fisica" e ad 
esaltarla di fronte alla "metafisica".<note place="foot">
Come è noto, il senso che suole oggi darsi alle parole 
"fisica" e "metafisica" non è quello originario. Parola 
adoperata per la prima volta per indicare semplicemente una 
partizione dei libri di Aristotele, metafisica designava tutte 
quelle speculazioni più generali che non erano racchiuse nella 
fisica e che pertanto erano trattate nei libri seguenti a quelli di 
fisica (<foreign lang="grc">meta ta physika</foreign>). Solo più tardi si vide 
in essa un accenno al suo oggetto presunto, come quella che 
si riferisce a ciò che è <hi rend="italic">al di là</hi> della natura e di ogni 
possibile esperienza 
(<foreign lang="grc">metaphysica-transphysica</foreign>). Vedi <bibl><author>R. 
EUCKEN</author>, <title lang="ger">Die Grundbegriffe der Gegenwart</title>, <pubPlace>Leipzig</pubPlace>, 
<date>1893</date></bibl>, p. 82 nota.</note></p>
<p>Il primo a formulare nettamente l'opposizione fra il 
positivismo, come sistema filosofico distinto, e la metafisica, 
fu il creatore della parola stessa "<hi rend="italic">positivismo</hi>" e il 
fondatore del sistema: Augusto Comte. Colla sua legge dei 
tre stadi della conoscenza umana, di cui il terzo solo è 
compatibile secondo lui con la verità scientifica, egli 
condannava inesorabilmente ad un tempo le dottrine ed i 
metodi metafisici. Chi legge le prime pagine del suo 
<title lang="fre">Cours de Philosophie positive</title>, scorge subito come per 
lui il rinnovamento del metodo non sia che la conseguenza 
logica di un modo radicalmente nuovo di considerare 
l'universo ed i suoi rapporti con la conoscenza dell'uomo. Ciò 
che distingue lo stadio positivo dallo stadio teologico e da 
quello metafisico "il quale in fondo non è che una 
modificazione del primo", è che in esso "la mente umana, 
riconoscendo l'impossibilità d'ottenere delle nozioni assolute, 
rinunzia a ricercare l'origine e la destinazione dell'universo, e 
a conoscere le cause intime dei fenomeni per applicarsi solo 
alla scoperta, mediante l'uso ben combinato del ragionamento 
e dell'osservazione, delle loro leggi effettive, vale a 
dire delle loro relazioni invariabili di successione e di 
similitudine. La spiegazione dei fatti, ridotta allora a dei 
termini reali, non è più quindi che il legame stabilito fra i 
diversi fenomeni particolari e alcuni fatti generali, di cui il 
progresso tende sempre più a diminuire il numero".<note place="foot">
A. COMTE, Paris, 
1830-1842, pp. 
3-4.</note></p>
<p>Ora, se osserviamo questo periodo, come pure gli altri 
che lo accompagnano vediamo che è facile riscontrare in esso 
due elementi distinti, sebbene messi in stretto rapporto fra di 
loro. Oltre all'elemento metodologico - l'ammonimento da 
tener conto della realtà <hi rend="italic">positiva</hi>, a usare con sobrietà 
del raziocinio allo scopo di evitare il pericolo di equivoci, 
sofismi, spiegazioni verbali o altri errori; - vi si scorge l'idea 
di una vera e propria <hi rend="italic">limitazione</hi> della conoscenza 
umana. Non può l'uomo conoscere le "cause intime" dei 
fenomeni e deve abbandonare la vana pretesa di penetrare 
fino alle "essenze" alle "sostanze" delle cose, di risalire alle 
loro origini o ricercare il loro fine. La sua conoscenza è 
puramente relativa; una vasta porzione della realtà deve 
rimanere per lui in eterno un mistero, un campo per le ipotesi 
più svariate, tutte egualmente destituite di ogni possibilità di 
verificazione. È questa la teoria detta della "relatività della 
conoscenza", la quale ha prestato allo Spencer gli argomenti 
per la sua celebre dottrina dell'Inconoscibile,<note place="foot">
SPENCER, <title lang="fre">Premiers Principes</title>, partie I, e 
specialmente chap. IV, Paris, Alcan, 1885.</note> 
ma che si riconnette storicamente e logicamente alle classiche 
ricerche di Locke, Hume, Berkeley e finalmente 
Kant,<note place="foot">
Vedi SCHOPENHAUER, <title lang="ger">Parerga und 
Paralipomena</title>, vol. I, p. 100. Il COMTE stesso 
riconosce Hume e Kant come suoi precursori (<title>Catech. 
Posit.</title>, Pref., p. 8), soggiungendo a questo proposito: 
"la sua concezione non fu propriamente sintetizzata che dal 
positivismo".</note> sulla natura e le funzioni della nostra 
conoscenza. Quale sia la portata di tali ricerche è noto: esse 
ebbero per oggetto l'analisi dei nostri concetti più elevati ed 
astratti, lo studio della origine delle nostre idee, e 
dimostrarono la natura sensoriale "empirica" di ogni 
conoscenza, la dipendenza di ciò che diciamo "mondo 
esteriore" dalle nostre rappresentazioni, il contenuto 
sperimentale dei nostri concetti di causa e di sostanza. A torto 
o a ragione,<note place="foot">
Si veda la nostra comunicazione letta al Congresso di 
Filosofia a Parigi nel 1900, 
<title lang="fre">Metaphysique et Positivisme</title>, in <title lang="fre">Bibliothèque du 
Congrès</title>, Paris, Colin, I, pp. 59-83.</note> da tali 
ricerche scaturì una vena di scetticismo e d'agnosticismo che 
ancora oggi domina gran parte del pensiero filosofico, e 
risalta evidente negli scritti dei più fra i 
positivisti.<note place="foot">
Contro tale indirizzo segna una feconda reazione il 
nostro Roberto Ardigò.</note> Il positivismo è da questi concepito 
come una dottrina critica e demolitrice, che rovesci, per la 
sola virtù del suo modo di concepire la conoscenza umana, 
tutto un mondo di antiche idee e credenze di cui dimostra 
irrevocabilmente la falsità. Tutti quegli oggetti del pensiero, 
cui si accompagnava nella mente dei "metafisici" qualche 
credenza effettivamente resa inaccettabile dalla nuova teoria 
della conoscenza (p. es. la credenza ch'essi facessero parte 
della realtà "trascendentale"), sono per ciò solo dichiarati 
"entità metafisiche", destituite pertanto d'ogni valore e 
significato e da scartarsi senza ulteriore esame. Non è qui il 
luogo di mostrare quali danni alla correttezza del pensiero 
filosofico può aver recato tal maniera di ragionare. Avremo 
occasione di tornare varie volte su questo argomento, 
specialmente a riguardo del modo con cui molti positivisti 
considerano la libertà e la volontà, designate da loro quali 
entità metafisiche.</p>
<p>Di questo elemento scettico si risente in parte 
l'attitudine assunta dal "positivismo" moderno di fronte alle 
questioni morali e giuridiche. Ma qui bisogna inoltre tener 
conto dell'apparente antagonismo fra la concezione 
"scientifica" delle cose e quella che e morale e diritto hanno 
considerato finora come essenziale alla propria esistenza e a 
cui il positivismo quella vorrebbe sostituire. La scienza tende 
a concepire i fenomeni come svolgentisi gli uni dagli altri 
secondo leggi fisse e costanti, fornite del carattere della 
<hi rend="italic">necessità</hi>; mentre la morale e il diritto li considerano 
come atti a mutarsi e trasformarsi docilmente sotto la mano 
dell'uomo, dotato di volontà e <hi rend="italic">libertà</hi>. Di qui un 
dissidio che, apparente o reale che sia, ha ad ogni modo fatto 
credere esservi fra i risultati della scienza ed i postulati della 
morale un'insanabile contraddizione, ogni progresso dell'una 
dovendo segnare una restrizione ed un abbassamento 
dell'altra. È questo il problema omai secolare del libero 
arbitrio, la discussione del quale dal positivismo sembra 
avere ricevuto nei tempi recenti nuovo incitamento e 
importanza più grave, e che può considerarsi altresì come il 
pernio attorno al quale si aggira la controversia da esso 
sollevata a riguardo del diritto penale.</p>
<p>- Consideriamo ora più specialmente la "scuola positiva 
del diritto penale". Anche qui vediamo la proposta di un 
metodo, nuovo e diverso, fondata su un modo nuovo e 
diverso di concepire la base e la natura del diritto di punire. 
Come il positivismo in genere dichiara 
"antiscientifici" i metodi della metafisica in nome di 
una nuova teoria della conoscenza, così pure noi vediamo 
nella scuola "positiva" come contrapposta alla scuola 
classica, la pretesa di inaugurare un metodo nuovo, più 
"scientifico" di quello finora prevalso nelle discipline penali. 
L'indirizzo prevalente del diritto penale, sia per le sue origini 
che risalgono a quel generoso movimento di reazione che si 
produsse nel secolo XVIII contro gli abusi e gli arbitrii che 
viziavano l'amministrazione della giustizia, e quindi nel 
razionalismo individualistico degli enciclopedisti;<note place="foot">
Cfr. la splendida esposizione che fa del movimento di 
riforma il <bibl><author>BRUSA</author>, <title>Prolegomeni al Diritto penale</title>, 
<pubPlace>Torino</pubPlace>, <date>1888</date></bibl>, pp. 279-297.</note> - sia 
anche per le tendenze psicologiche e le opinioni individuali 
degli scrittori che più hanno influito su di essa; - ma 
soprattutto, diciamolo sin d'ora, per le esigenze 
imprescindibili della materia penale, si è sempre attenuto, e si 
attiene tuttora, ad un metodo essenzialmente astratto. Non 
questo o quell'individuo autore del reato, ma il reato stesso è 
l'oggetto del diritto penale: e il reato considerato non come 
fatto concreto, ma come ente astratto, come mero rapporto di 
contraddizione fra l'atto dell'uomo e la legge dello 
stato.<note place="foot">
Cfr. <bibl><author>CARRARA</author>, <title>Programma del Corso di diritto 
criminale</title>, <pubPlace>Lucca</pubPlace>, <publisher>Giusti</publisher>, <date>1877</date></bibl>, Parte 
gen., vol. I, parr. 21, 35.</note> È al reato così inteso che 
viene commisurata la pena, indipendentemente da ogni 
effetto d'emenda o di ravvedimento che sia a presumersi 
abbia ad avverarsi nell'autore del fatto lesivo, 
indipendentemente dalla <hi rend="italic">pericolosità</hi> speciale 
dell'individuo quale può risultare dall'esame particolare di lui, 
indipendentemente infine da ogni idea di esemplarità 
ulteriore della pena sui male intenzionati. - Per i positivisti, 
un tale metodo si trova in contraddizione colle regole più utili 
e feconde del metodo sperimentale; esso è per loro un metodo 
"metafisico", come è una "entità metafisica" per loro il reato 
quale è dalla scuola classica considerato e studiato.<note place="foot">
Cfr. FLORIAN, <title>Tratt. di Dir. pen.</title>, Milano, 
1901, p. 89.</note></p>
<p>Ma non solo il metodo: i principii stessi su cui si fonda 
secondo i classici, il diritto di punire sono per loro 
"metafisici". È questo anzi il punto in cui più si manifesta il 
carattere critico e demolitore delle nuove dottrine, analogo a 
quello che abbiamo riscontrato nel positivismo in generale. 
Qui come là, la riforma del metodo si annunzia come la 
conseguenza logica della mutazione nelle dottrine; cosicché 
un giudizio completo nel metodo non potrà aversi se non 
dopo un esame, per quanto sommario, di queste sue basi 
teoriche, e della questione se e fino a qual punto il 
metodo possa considerarsene come una logica derivazione.</p>
<p>Due sono i punti teorici fondamentali nei quali la 
scuola positiva si pone come avversaria alla classica. L'uno è 
rappresentato dalla questione del libero arbitrio, l'esistenza 
del quale la scuola "classica" postula come fondamento della 
imputabilità, mentre è dall'altra scuola negata. L'altro punto è 
la "giustificazione" del diritto di punire, che l'una pone nella 
giustizia, l'altra nell'utilità, nella necessità in cui si trova la 
società di difendersi dai suoi nemici.</p>
<p>Come è facile vedere, queste premesse trascendono la 
sfera speciale del diritto punitivo per avere una portata 
addirittura sul modo di concepire la morale. - 
Coll'identificarla col calcolo utilitario, esse tendono a 
toglierle esistenza distinta; come, negando la libertà, esse le 
tolgono la "condizione pratica" per la sua <hi rend="italic">possibilità</hi>. 
Per ciò che riguarda il diritto penale, piuttosto che a produrre 
una riforma di esso, tali dottrine, se considerate nella loro 
espressione estrema, sembrano atte piuttosto a scalzarne 
addirittura le basi.</p>
<p>I diversi argomenti dei positivisti sono concatenati fra 
loro. Ragionano i positivisti: negato il libero arbitrio, su cui 
poggiavano l'idea di responsabilità, di merito e demerito, idee 
necessarie così alla morale come al diritto, ne viene di 
conseguenza che il diritto di <hi rend="italic">punire</hi>, nel senso più 
comune di questo vocabolo, non è più ammissibile né nella 
società, né negli individui, e sola rimane la necessità per la 
società di difendersi da chi ne lede il benessere e la 
tranquillità, di porlo nell'impossibilità di nuocere altrimenti, 
di rimuovere le cause per cui egli fu condotto a ciò fare. A 
questo fine unico mezzo è lo studio accurato dei precedenti 
del colpevole, la ricerca di tutti i coefficienti che cooperarono 
alla produzione necessaria del male, e ciò col duplice intento 
di rimuovere le cause individuali e sociali del delitto, di 
curare nell'individuo l'irresistibile impulso a commetterlo; 
nonché di mettere, nel modo più opportuno e su di lui 
efficace, il reo nella pratica impossibilità di tradurlo in atto, 
per tutto il tempo che l'impulso dura.</p>
<p>La verità è che, ammessi tali principî, si avrà una 
medicina od una profilassi individuale o sociale; si avrà un 
complesso di riforme per prevenire in modo diverso il delitto; 
ma di un vero e proprio diritto penale non si potrà parlare. 
Comunque, è da tali premesse che si traggono le conseguenze 
surriferite intorno al metodo in diritto penale. Non più la 
considerazione astratta del reato, ma lo studio concreto del 
delinquente e di tutte le cause che lo spinsero a delinquere. 
Solo così potrà ottenersi una efficace difesa e 
rigenerazione sociale. Il metodo da adottarsi, secondo i 
positivisti, non è diverso da quello invalso per lo studio dei 
fenomeni naturali: mediante l'osservazione e lo sperimento 
acquistare una conoscenza chiara del modo di prodursi e di 
svolgersi dei fenomeni, delle leggi fatali che li governano: 
allo scopo di poter poi agire, modificando gli antecedenti, sui 
conseguenti, e di accrescere così il nostro potere sulla natura.</p>
<p>Fino a che punto tale concezione è essa legittima? Fino 
a che punto i principî del positivismo come sistema 
filosofico, se veri in generale, sono applicabili alla sfera più 
particolare del diritto penale? E quali sono le conseguenze 
legittime di una tale applicazione? A nostro parere, se la 
tendenza generale segnata dal positivismo è giusta, come 
quella che rappresenta la maturità scientifica dei tempi nostri; 
bisogna però guardarsi da certe intemperanze ed eccessività, 
frequenti negli scritti dei positivisti, ma che del vero e proprio 
metodo positivo costituiscono la più flagrante violazione. Se 
molte delle premesse che la scuola positiva in diritto penale 
fa sue, sono tali che nessuno potrebbe con cognizione di 
causa negar loro la propria adesione; pure molte delle 
illazioni che essa ne trae sono inesatte od errate, o non 
tengono conto di elementi pure imprescindibili dell'oggetto 
loro. Per chiarir ciò, converrà prima prendere in esame la 
questione del libero arbitrio: per poi passare alle altre 
questioni implicate dal nostro argomento.</p></div1>
<div1 type="capitolo"><head>LIBERO ARBITRIO ED IMPUTABILITÀ MORALE.</head>
<p>La teoria, che per la prima volta io comprendeva 
rettamente, cessava di essere scoraggiante, e, oltre al sollievo 
che ne venne al mio spirito, io cessai di soffrire sotto al peso, 
così grave per chi mira ad essere un riformatore delle altrui 
opinioni, di reputare una dottrina come vera, e la dottrina 
contraria come moralmente benefica.</p>
<p>[<bibl><author>MILL</author>, <title lang="eng">Autobiography</title>, <pubPlace>London</pubPlace>, 
<date>1873</date></bibl>, p. 170].</p>
<p>- Se noi ricerchiamo qual'è la ragione dell'interesse e 
della passione di cui la questione del libero arbitrio è stata in 
ogni tempo l'oggetto, non ci sarà difficile vedere ch'essa sta 
principalmente nell'enorme importanza pratica del problema 
della Responsabilità. L'intima connessione fra questo e la 
libertà del volere è insieme un dato del senso comune, un 
risultato della riflessione filosofica, e un prodotto 
dell'evoluzione del diritto dalle forme più brutali di 
reazione violenta e senza misura contro la causa, qualunque 
essa sia, del danno ricevuto, a quelle rigorosamente misurate 
e strettamente <hi rend="italic">personali</hi> delle civiltà più progredite. 
Una conveniente trattazione del tema della responsabilità non 
potrebbe quindi andar disgiunta da una discussione, per 
quanto sommaria, della celebre questione detta del "libero 
arbitrio". Questa, com'è noto, sembra essere una delle 
questioni più ribelli che abbiano mai affaticato l'ingegno 
umano; e da più secoli ch'essa è controversa, non sembra 
ancora aver mosso il passo decisivo verso la sua soluzione. 
Oggi ancora per alcuni il libero arbitrio è "un'illusione" per 
altri esso è una verità evidente, un "fatto" che non ha bisogno 
neppure di dimostrazione.<note place="foot">
<bibl><author>COUSIN</author>, <title>Cours d'histoire de la Philos.</title>, <pubPlace>Paris</pubPlace>, 
<date>1841</date></bibl>, pp. 19, 20, 50.</note> Per quasi 
tutti poi, l'affermazione o la negazione del libero arbitrio è un 
dilemma gravissimo, onde dipendono conseguenze teoriche e 
pratiche di incalcolabile valore.</p>
<p>Si tratta infatti di sapere "se l'uomo possa 
<hi rend="italic">determinarsi da sé</hi> ad agire in un modo piuttosto che in 
un altro, se possa scegliere <hi rend="italic">liberamente</hi> il male ed il 
bene, e se perciò possa essere ritenuto responsabile dei propri 
atti". Il consenso comune è sempre stato per il verdetto 
affermativo, mentre la filosofia, che col senso comune non di 
rado si trova in conflitto, ha dato per bocca di molti fra i suoi 
più eminenti cultori responso contrario.</p>
<p>Secondo l'opinione più generale, la questione "se 
l'uomo possa determinarsi ad agire" si identifica con quella 
della causalità nelle umane azioni: se cioè all'uomo, in quanto 
è dotato della facoltà di <hi rend="italic">volere</hi>, sia applicabile il 
principio di causalità. L'uomo solo, dicono alcuni, sfugge alla 
"legge di necessità" che governa tutti quanti gli altri esseri. 
Niuna regola lo costringe, niuna legge fatale gli addita in 
anticipo la via da seguirsi. Egli solo perciò è veramente 
libero; libero non "relativamente", come lo possono essere 
alcuni agenti della natura di fronte ad altri, ma 
"assolutamente". A tali affermazioni rispondono altri, 
facendosi forti di tutto il movimento scientifico moderno ed 
asserendo l'impero della causalità anche nel campo 
dell'umane azioni, donde essa sembrava voler essere per 
sempre esclusa. Essi si credono perciò anche in diritto di 
negare che le azioni umane possano dirsi libere, e ne 
traggono argomento per rifiutar loro la responsabilità, così 
morale che giuridica. È un dilemma dal quale sembra non 
esservi scampo: da una parte una esigenza suprema della 
morale e del sentimento, dall'altra l'autorità della 
scienza, oggi sempre crescente. Delle due tesi alternative, la 
prima ci conduce alla concezione di una volontà quasi nata 
per miracolo, distaccata da ogni suo antecedente, non atta ad 
essere studiata nelle sue origini, nelle sue cause, non 
suscettibile cioè di alcuna conoscenza <hi rend="italic">scientifica</hi> 
(<foreign lang="lat">scire est per causas scire</foreign>); l'altra sembra por capo 
ad un fatalismo più o meno larvato (poiché nessuno, come 
ben osserva il Mill,<note place="foot">
STUART MILL, <title lang="eng">System of logic</title>, B. IV, Ch. II, 
par. 3, London, Longmans.</note> è coerentemente fatalista). E 
mentre il fatalismo ci ripugna, ed è d'altra parte contrario 
all'intuitiva coscienza e all'orgoglio dell'uomo, l'ammettere 
una soluzione assoluta della continuità naturale fra gli 
antecedenti tutti quanti della volontà e la volontà stessa, un 
abisso attraverso il quale non sia possibile tendere alcun filo 
logico di prevedibilità, è cosa non meno contraria, per altri 
rispetti, alle nostre esigenze pratiche ed intellettuali. Come la 
morale sembra postulare l'affermazione del "libero arbitrio", 
così tutta quanta la scienza dell'uomo sembra postularne la 
negazione. Entrambe le alternative sono insomma, per dirla 
col James, <hi rend="italic">postulati di razionalità</hi>,<note place="foot">
<bibl><author>JAMES</author>, <title lang="eng">The dilemma of Determinism (The 
Will to Believe)</title>, <pubPlace>London</pubPlace>, <publisher>Longmans</publisher></bibl>, p. 152. Cfr. 
anche <bibl><author>MONRAD</author>, <title lang="ger">Die menschliche Willensfreiheit und 
das Böse</title>, <pubPlace>Leipzig</pubPlace>, <date>1898</date></bibl>, p. 11 e 
RENOUVIER, op. cit., I, 374.</note> la scelta fra i quali non 
può non riuscirvi per un lato od un altro, dolorosa.</p>
<p>Nel fatto, sulla inevitabilità di questo dilemma sorgono 
gravi dubbi. È evidente, che se una necessità inesorabile 
<hi rend="italic">costringesse</hi> gli uomini ad agire in determinate guise e 
non altrimenti; se l'uomo fosse condannato ad assistere, 
spettatore inerte, automa cosciente, allo svolgersi degli 
avvenimenti predeterminati <foreign lang="lat">ab aeterno</foreign> da un 
fato contro cui ogni resistenza è vana, la nostra credenza nella 
responsabilità sua sarebbe un imperdonabile errore. Questa è 
la tesi del fatalismo logico e coerente. Ma il fatalismo come 
dottrina implica l'impotenza della volontà umana dinanzi a 
forze che la trascinano <hi rend="italic">suo malgrado</hi>: esso pone queste 
forze come <hi rend="italic">estrinseche</hi> alla volontà, come fattori a lei 
esterni che entrano in lotta con lei e finalmente la dominano 
vittoriosamente. Per il fatalista, la volontà esiste come entità 
distinta, già completamente formata; esiste l'impulso ad agire, 
la tendenza al bene o al male, il dolore e il piacere, il 
desiderio, l'aspirazione, l'ideale; tutto quel complesso di 
elementi che contribuiscono alla costituzione di una volontà 
risoluta; solo che tutte queste forze rimangono senza alcun 
effetto. "<foreign lang="lat">Ducunt volentem fata, <hi rend="italic">nolentem 
trahunt</hi></foreign>", è l'espressione tipica del modo fatalistico di 
concepir la vita: nel quale la volontà ed il fato sono 
rappresentati come potenze antagonistiche, l'una però 
destinata a soggiacere eternamente all'altra.</p>
<p>La questione del libero arbitrio però, com'è 
generalmente intesa, non si limita a considerare soltanto la 
volontà in rapporto alle forze che ne possono limitare o 
contrastare l'effetto. Se infatti noi ci domandiamo quali sono 
le <hi rend="italic">cause</hi> che hanno prodotta una determinata volizione, 
oppur discutiamo in astratto se cause siffatte esistono o sono 
discopribili, consideriamo la volontà non più ne' suoi 
effetti, ma nel processo stesso della sua formazione. Posso 
benissimo conoscere l'atto volontario e saperlo distinguere 
nel caso pratico dagli atti di diversa natura, attribuire alla 
volontà la sua più piena efficacia; e nello stesso tempo 
rimanere dubbioso intorno a qualche qualità propria dell'atto 
volontario stesso. Così posso pormi la questione, alla quale 
più propriamente si riduce la controversia del determinismo: 
fra le proprietà che distinguono l'azione volontaria da quella 
che non è tale, si trova anche la proprietà di fare eccezione al 
principio di causalità? Si differenzia essa dalle non volontarie 
per una <hi rend="italic">maggiore</hi> indeterminatezza, o per una 
indeterminatezza assoluta? Questa seconda questione è assai 
diversa dalla prima, se cioè gli atti umani dipendano o non 
dipendano dalla volontà. Mentre quella portava 
essenzialmente sulla <hi rend="italic">volontarietà</hi> delle umane azioni, 
questa porta sulla loro <hi rend="italic">prevedibilità</hi>; mentre quella 
verteva sulla possibilità <hi rend="italic">per noi</hi> di agire in un modo 
piuttosto che in un altro, questa verte piuttosto sulla 
possibilità <hi rend="italic">per gli altri</hi> di influire su di noi: mentre 
infine la soluzione di quella può decidere della fiducia che 
possiamo avere in noi, questa decide piuttosto della fiducia 
che in noi possono avere gli altri.</p>
<p>L'insistere sulla radicale diversità dei due problemi non 
è, come alcuno potrebbe ritenere, l'enunciare un 
<hi rend="italic">truismo</hi>: tale diversità è atta ad essere stranamente 
trascurata. Molti la riconoscono in principio, per poi 
dimenticarsene nell'ulteriore svolgimento delle loro dottrine, 
mentre altri adoperano un linguaggio che lascia incerto quale 
dei due problemi intendano trattare. Ciò produce uno stato di 
confusione e d'equivoco da cui è assai difficile liberarsi, 
anche per le menti più avvezze alla critica logica.</p>
<p>- Chi nega il libero arbitrio è raro che con ciò voglia 
negare il carattere di volontarietà che hanno alcune fra le 
nostre azioni. Interrogato, è anzi probabile ch'egli protesti 
contro una supposizione siffatta. "Chi ha mai contestato, egli 
dirà, l'esistenza di volizioni e la loro relativa efficacia? Ciò 
sarebbe puerile. Sono i nostri avversari che ci 
fraintendono. Per costoro, la volontà sorge dal nulla; è un 
vero miracolo; è un concetto che si trova nel contrasto più 
aperto colla concezione scientifica, "positiva" del mondo; è 
infine una "entità metafisica" che noi ci sentiamo in diritto di 
scartare sdegnosamente. Ma altra cosa è affermare che le 
nostre relazioni son "necessarie" e altra cosa affermare che 
non possiamo fare ciò che vogliamo. Questa è la libertà 
<hi rend="italic">fisica</hi>, mentre noi ci riferiamo alla libertà "morale", 
fondata nell'assurdo concetto di una volontà senza cause. È 
soltanto nel <hi rend="italic">concetto</hi> di volontà che differiamo dai 
nostri avversari; alla loro concezione metafisica noi 
sostituiamo la sola concezione positiva". A tal discorso non 
potremmo rispondere se non che su ciò possiamo essere in 
parte d'accordo con loro, e che il solo argomento di 
discussione sarà <hi rend="italic">fino a qual punto certe ulteriori loro 
affermazioni siano conformi alla premessa così enunciata</hi>. 
Quando si muta il <hi rend="italic">concetto</hi> di una cosa, quando, in 
altre parole, non si fa che negarle certe <hi rend="italic">proprietà</hi> e 
attribuirgliene certe altre, occorre star bene attenti a 
distinguere dalle proprietà che se ne vanno quelle che 
rimangono, per non attribuire a tal mutamento di concetto 
conseguenze maggiori di quelle che veramente ne derivano. 
Quando neghiamo agli atti umani l'attributo della 
<hi rend="italic">libertà</hi>, occorre essere ben cauti a sapere di qual libertà 
si parla. Per lungo tempo si è creduto che "l'essenza" della 
libertà consistesse nell'indipendenza da quel principio di 
causalità che regge la natura esteriore; perciò chi pretende 
estendere il principio di causalità alle azioni umane si è 
creduto in diritto di negare che queste si possano dir "libere". 
Lo stesso è a dirsi dell'attributo della "volontarietà": se i 
nostri atti volontari sono quelli che fuggono ad ogni vincolo 
causale, ciò significa che non v'è attività umana che meriti 
veramente il nome di volontaria.</p>
<p>Il male si è che le parole "volontario" e "libero" hanno, 
nel linguaggio ordinario, un significato determinato ed ormai 
consacrato dall'uso. Venti volte al giorno io dico: voglio, e mi 
sento libero di eseguire la mia volontà. Se qualcuno mi viene 
a dire che tale mia persuasione è frutto di una "illusione", il 
mio buon senso si ribella, e sono inclinato a dar del 
mistificatore al mio interlocutore. Che se poi le sue ragioni 
mi convincono, io ne risento un effetto deprimente, e 
propendo verso una concezione fatalistica della vita.</p>
<p>È che la violazione dell'uso corrente delle parole non 
avviene quasi mai impunemente; tosto o tardi la confusione si 
produce, con danni teorici e pratici talora gravissimi. È come 
se qualcuno spacciasse monete con valore effettivo inferiore 
al loro valor nominale, e credesse d'essere scevro di 
ogni responsabilità, e di avere evitato ogni inconveniente, per 
non essersene egli valso se non per il loro valore effettivo, 
dichiarando oltre a ciò il valore stesso alla persona ricevente. 
A parte la possibilità della frode e di illecito guadagno per 
quest'ultima, è certo che vi sarà tosto o tardi chi prenderà le 
monete per il loro valore nominale, se qualcuno non ne 
arresta il corso denunziando l'inganno. Non altrimenti 
avviene per le parole adoperate in un senso troppo diverso 
dall'usuale. Il linguaggio ha un valore essenzialmente sociale, 
quasi direi pubblico, e a nessun singolo è lecito farlo variare 
arbitrariamente. Ogni parola desta in noi, occorre non 
dimenticarselo, una folla di associazioni, che solo in parte 
soggiacciono al nostro controllo cosciente. Le "questioni di 
parola" che generalmente sono considerate come 
disquisizioni sterili ed oziose, hanno invece una importanza 
grande appunto per ciò: che una parola, a meno che non sia 
coniata <foreign lang="lat">ex novo</foreign>, porta seco una moltitudine 
di rappresentazioni associate che è vano il volere 
assolutamente sopprimere negli altri, e perfino in 
noi.<note place="foot">
"In qual modo definire un nome può non solo esserne 
una indagine di considerevole difficoltà e intricatezza, ma 
può implicare considerazioni penetranti e profonde nella 
natura stessa delle cose definite. Tali, p. es., sono le ricerche 
che formano l'oggetto dei più importanti fra i <title>Dialoghi</title> 
di Platone, come: "Che cos'è la Retorica?", argomento del 
Gorgia; oppure: "Che cos'è la Giustizia?", tema della 
Repubblica. Tale è anche la domanda rivolta per ischerno da 
Pilato: "Che cos'è la Verità?", e la questione fondamentale 
per i moralisti di tutti i tempi: "Che cos'è la Virtù?". Sarebbe 
un errore il rappresentare queste nobili e difficili indagini 
come non aventi altro scopo se non di accertare il valore 
convenzionale di un nome. Sono ricerche non tanto per 
determinare ciò che è, ma ciò che deve essere il significato di 
un nome, le quali, come altre questioni pratiche di 
terminologia, richiedono per la loro soluzione che si debba 
entrare, talvolta molto profondamente, nella proprietà non 
solo dei nomi ma delle cose rappresentate" (MILL, 
<title lang="eng">System of logic</title>, B. I, Ch. VIII, par. 7).</note> Il 
chiedersi se ad un dato oggetto sia applicabile un dato nome 
equivale praticamente a chiedersi se tale oggetto possegga le 
qualità che da tal nome sono o debbono essere rappresentate 
ed evocate, se cioè tale oggetto debba farsi registrare nella 
"classe di oggetti" che il nome designa. Ogni questione di 
parola pertanto, coinvolgendo più o meno direttamente una 
questione di classificazione, è nello stesso tempo anche una 
questione di pensiero: la sola differenza fra essa e la 
"questione di fatto" consistendo in ciò, che mentre in 
quest'ultima si tratta di vedere se esista un determinato 
oggetto o quali sono i suoi rapporti con altri, nella prima si 
discute se quei rapporti (ad es. di somiglianza) che abbiamo 
constatati fra più oggetti e che vengono connotati da un nome 
si estendano anche ad un altro oggetto: il che si 
esprime dicendo che questo oggetto deve o non deve essere 
chiamato in quel dato modo.</p>
<p>Non si meravigli quindi alcuno se ravviserà nella 
presente discussione del problema del libero arbitrio i 
caratteri propri della "questione di parola". È appunto solo 
sollevando una "questione di parola" che le nostre idee sul 
libero arbitrio e i suoi rapporti colla responsabilità morale e 
giuridica potranno farsi chiare; ed è dal non averla sollevata 
per tempo che dipende, in gran parte, lo sterile dispendio di 
forze intellettuali che intorno a questa questione si è prodotto.</p>
<p>L'inconveniente, che rende difficili tutte le questioni 
del genere di questa del libero arbitrio, non è, come alcuno ha 
creduto, ch'esse non abbiano per oggetto l'esperienza 
accessibile e che perciò offrano soluzioni le une e le altre 
egualmente indimostrabili come vere; ma che i concetti e le 
idee sono in esse rappresentate da parole il cui significato, 
volgare o filosofico, ha variato storicamente e non è oggi 
facile a definirsi, e che quindi recano implicazioni 
intellettuali o sentimentali aventi coi concetti maestri, per 
così dire, un semplice rapporto di contiguità e non di 
dipendenza logica. Vedremo ciò meglio or ora. Ma è così che 
spesso gli avversari discutono come se asserissero cose 
irreconciliabilmente opposte, mentre in realtà fanno 
affermazioni che potrebbero benissimo sussistere l'una 
accanto all'altra senza nuocersi: ed avviene altresì che 
ciascuno di essi, trasportato dalla foga della disputa e dallo 
spirito di scuola, nonché tratto in inganno dal suono stesso 
delle proprie parole, trascura di fare le necessarie distinzioni 
e si rifiuta di ammettere quelle parti della dottrina avversaria, 
spesso le più fondamentali, alle quali egli non avrebbe di per 
sé alcuna obbiezione da fare. Avviene pertanto che l'errore di 
ciascuno consista piuttosto in ciò che ognuno indebitamente 
nega dell'altro, anziché in ciò ch'egli afferma di cognizione 
propria; e nelle conseguenze ch'egli da questa indiscriminata 
negazione trae.</p>
<p>- È generalmente nota la distinzione fra quei giudizii che 
il Kant chiama analitici e quelli ch'egli chiama sintetici, e che 
furono per lo addietro designati come proposizioni 
<hi rend="italic">essenziali</hi> e proposizioni <hi rend="italic">accidentali</hi>. Mentre 
colle proposizioni sintetiche, che possono anche essere 
chiamate proposizioni <hi rend="italic">reali</hi> (Mill), intendiamo asserire 
qualche cosa di <hi rend="italic">nuovo</hi> nell'oggetto designato da un 
nome, che perciò non era implicato nel <hi rend="italic">significato</hi> del 
nome stesso, nelle proposizioni analitiche, che possono essere 
considerate come <hi rend="italic">verbali</hi>, noi "asseriamo di una cosa 
sotto ad un nome determinato solo ciò che è asserito di essa 
per il semplice fatto di averla chiamata con quel 
nome" (Mill).<note place="foot">
Si vegga a questo proposito il <title lang="eng">System of logic</title>, 
B. I, Ch. II, par. 4, e le critiche che gli fa <bibl><author>AUSONIO 
FRANCHI</author>, <title>Sulla teorica del giudizio</title> ecc., <pubPlace>Milano</pubPlace>, 
<publisher>Salvi</publisher>, <date>1871</date></bibl>, vol. II, p. 187 (lett. X); 
critiche che non ci sembrano peraltro affatto stringenti.</note> Tale 
distinzione non ha forse quell'importanza che le venne da 
alcuni attribuita, per il fatto che praticamente riesce assai 
difficile il riconoscere quali sono le proposizioni analitiche e 
quali le sintetiche.<note place="foot">
Nel linguaggio ordinario, come osserva acutamente il 
VAILATI (<title>Osservazioni sulle questioni di parola</title>, p. 
11), manca, a meno di ricorrere a circonlocuzioni, un 
segno esteriore per designare se una proposizione appartenga 
all'una o l'altra categoria.</note> Le parole non conservano il 
medesimo significato da tempo a tempo, né da individuo ad 
individuo. Esse vanno ora estendendo il loro senso a 
proprietà che prima erano fuori dalla loro sfera 
d'applicazione, ora abbandonandone altre che prima in essa 
rientravano. Onde non sempre le proposizioni sono sintetiche 
o analitiche per tutti: certe proprietà, che per alcuni sono pure 
e semplici implicazioni del significato di una parola, per altri, 
più ignoranti o meno riflessivi, sono elementi nuovi, su cui la 
loro attenzione va espressamente richiamata.</p>
<p>"Le parole, scrive un arguto filosofo, che sono 
l'intermediario indispensabile fra il mio pensiero e l'altrui, 
hanno ben l'aria di essere un intermediario inutile ed 
incomodo fra il pensiero e il suo oggetto. Il pensiero per sua 
natura è dinamico e vivente; esso non è, ma diventa, è un 
<hi rend="italic">progresso</hi>, non una cosa; esso è un organismo di cui le 
immagini rappresentano le cellule, con questa differenza, che 
"ogni cellula occupa un punto determinato del corpo, mentre 
un'idea veramente nostra riempie tutto il nostro organismo" 
(Bergson). Le immagini si avviluppano, si generano, si 
penetrano fra di loro; esse formano un tessuto vivente. 
Questo tessuto, il linguaggio lo lacera, lo mette in brandelli, 
poi ch'esso esige che "noi stabiliamo fra le nostre idee le 
medesime distinzioni nette e precise, la medesima 
discontinuità che fra gli oggetti materiali" 
(Bergson).<note place="foot">
<bibl><author>L. DUGAS</author>, <title lang="fre">Le psittacisme</title>, <pubPlace>Paris</pubPlace>, <publisher>Alcan</publisher>, 
<date>1895</date></bibl>, p. 51.</note> Come l'arcobaleno sulla 
cascata permane colla sua gamma di vivaci colori nonostante 
il fluire incessante delle molecole liquide che ne sono quasi il 
sostegno materiale, come il corpo umano si mantiene colle 
sue fattezze pressoché inalterate attraverso al perenne 
rinnovarsi della materia organica che lo compone, così, 
mentre il pensiero si trova in uno stato di plasticità e di 
fluidità continue, le forme del linguaggio che servono ad 
esprimerlo hanno la fissità dei solidi che non mutano 
d'aspetto se non per la lenta corrosione degli elementi 
esteriori. Parole rimaste quasi inalterate a traverso i secoli 
sono passate a poco a poco per infinite sfumature di 
significato, in modo da trovarsi alla fine della loro evoluzione 
a contatto, per così dire, con pensieri diversissimi da quelli 
ch'esse rappresentavano originariamente.<note place="foot">
Il medesimo rapporto di maggiore o minor fluidità si 
riscontra fra il linguaggio e la scrittura, ed è quello che 
produce il divario fra l'ortografia e la pronuncia che rende 
così difficili ad impararsi alcune delle lingue straniere.</note> La 
storia delle scienze e della filosofia ci offre innumerevoli 
esempi di questa attitudine del pensiero a scivolare sotto alle 
parole. E ciò che si verifica per i popoli si verifica pure per 
gli individui. Per il medesimo individuo, nei diversi stadi 
della sua vita, a seconda dei diversi gradi della sua 
educazione e della sua esperienza, il significato di una parola 
cambia. Così pure se ci volgiamo a considerare i rapporti 
degli uomini fra di loro, vediamo che per quanto i diversi 
individui adoperino gli stessi termini a designare a un 
dipresso i medesimi oggetti, dietro a tale uso abbastanza 
uniforme si celano differenze notevoli nel <hi rend="italic">senso</hi> dei 
termini stessi. In altre parole, numerose espressioni, pure 
avendo per tutti la medesima <hi rend="italic">estensione</hi>, non hanno 
per tutti la medesima <hi rend="italic">comprensione</hi>: non altrimenti che 
gli oggetti sul mercato, vendutivi ad un prezzo ch'è eguale 
all'incirca per tutti, possono rappresentare per gl'individui che 
se li scambiano gradi diversissimi di valore 
<hi rend="italic">subbiettivo</hi>, cioè di "utilità marginale".</p>
<p>"Ciò dipende, dice il succitato scrittore,<note place="foot">
L. DUGAS, op. cit., p. 21.</note> dal modo in cui 
facciamo la conoscenza delle parole. È a forza di veder 
attribuire le medesime parole ad una quantità di oggetti 
differenti che si arriva ad indovinarne il senso, se pur ci si 
arriva: poiché di rado si osserva, e mai con grande precisione, 
e qualche volta non si osserva affatto ciò che tutti questi 
oggetti hanno in comune. Così "un fratello sa chi sono i suoi 
fratelli e le sue sorelle, molto tempo prima di avere una 
nozione qualsiasi della natura dei fatti implicati nel 
significato di tali nomi (MILL, <title lang="eng">System of logic</title>, I, 
1, Ch. II)". "Per provare che qualche fraintendimento 
esiste sempre in fondo alle conversazioni, basta considerarne 
parecchie che si succedono sul medesimo argomento. Il 
malinteso, impercettibile a prima vista, diventa allora patente 
e colpisce le menti anche meno accorte. È così che la storia 
si converte in leggenda. Il sistema filosofico più 
intelligibile in sé e più chiaramente esposto, se si propaga e si 
estende, è atto a diventare una raccolta di formole vane od 
una nuova dottrina. Esso non è più compreso o è mal 
compreso. E in tal modo che nel Medio Evo ogni commento 
alla filosofia di Aristotile è un traviamento oppure un 
pensiero originale. Ora la scolastica è un fatto di tutti i tempi: 
essa compare nell'antichità, e il Rinascimento l'ha appena 
rovesciata ch'esso la ristabilisce sotto altra forma".<note place="foot">
JANET et SEAILLES, <title>Hist. de la Phil.</title>, Paris, 
s. d., p. 492 e segg..</note></p>
<p>Comunque, è il fatto che le parole non hanno eguale 
<hi rend="italic">comprensione</hi> per tutti coloro che le adoperano, quello 
che rende quasi impossibile stabilire quali siano le 
proposizioni sintetiche e quali le analitiche.</p>
<p>Così si suol addurre generalmente, seguendo il Kant, 
come esempio di proposizione analitica la frase: <hi rend="italic">i corpi 
sono estesi</hi>, mentre quest'altra: <hi rend="italic">i corpi sono pesanti</hi>, 
sarebbe una proposizione sintetica. Ora ciò non è esatto, 
poiché se chi ha studiato nei libri di fisica, dove <hi rend="italic">corpo</hi> 
è generalmente definito come <hi rend="italic">ciò che occupa dello 
spazio</hi>, è probabile pensi che l'estensione è un attributo 
assai più direttamente implicato in tal nome; d'altra parte può 
darsi che l'operaio o il contadino, che assai più spesso ha 
sentito la pesantezza dei corpi di quel che non abbia 
ragionato sulla loro estensione, troverà più naturale attribuir 
loro la prima che la seconda. È vero che mentre tutti i corpi 
"occupano dello spazio", vi sono dei corpi che non pesano pel 
braccio che li solleva; ma se per pesante s'intende 
semplicemente soggetto alla gravità, si vedrà che la frase: 
<hi rend="italic">i corpi sono pesanti</hi>, è non meno <hi rend="italic">analitica</hi> 
dell'altra. Il principio d'inerzia, o di conservazione 
dell'energia, e quello della conservazione della materia ci 
appajono oggi così evidenti che sono da alcuno in ciò 
equiparati agli assiomi della aritmetica.<note place="foot">
SPENCER, <title lang="eng">First Principles</title>, cit. da VAILATI, 
op. cit., p. 19.</note> Eppure vi è stato un tempo in cui tali 
verità erano apertamente disconosciute, in cui si credeva che 
il movimento si esaurisse e la materia svanisse senza lasciar 
traccia di sé, ed è solo attraverso ad una lunga serie di sforzi 
intellettuali che gli uomini sono arrivati a convincersi del 
contrario.<note place="foot">
VAILATI, op. cit., p. 19.</note> Il principio che la 
materia "non si crea né si distrugge", è asceso al grado di 
giudizio analitico solo in tempi relativamente recenti.</p>
<p>In tesi generale il cammino della scienza tende ad 
aumentare il numero delle proposizioni che sono, o possono 
essere per chi le enuncia, analitiche. - Le leggi scientifiche 
formulano rapporti invariabili di coesistenza e successione fra 
fatti e proprietà; il che ci permette di <hi rend="italic">dedurre</hi> dalla 
presenza di un fatto o di una proprietà una catena sempre 
più lunga di fatti o proprietà. - Ora le proprietà di un 
oggetto sono quelle che servono alla sua <hi rend="italic">definizione</hi> - 
un oggetto è un insieme di proprietà costantemente legate fra 
loro. - Ciò che ci dà il <hi rend="italic">concetto</hi> di un oggetto non è che 
l'insieme delle sue proprietà essenziali: e tali sono quelle 
appunto che intendo attribuirgli quando gli assegno quel dato 
nome. E quando io affermo di un oggetto una di queste 
proprietà le quali sono, o possono essere contenute nella sua 
definizione, io enuncio una proposizione analitica.</p>
<p>Ora la scienza accresce il numero delle proprietà legate 
fra loro in modo, che la presenza di una di essa sia indizio 
certo della presenza delle altre. - Tutte le proposizioni 
<hi rend="italic">generali</hi> ch'essa enuncia sono sintetiche per chi le ode 
per la prima volta, ma sono atte a divenir analitiche per chi è 
familiare con esse. Se tutti gli oggetti designati da un nome 
posseggono <hi rend="italic">invariabilmente</hi>, oltre alle proprietà sin qui 
conosciute come costituenti la <hi rend="italic">connotazione</hi> del nome 
stesso, anche altre proprietà ciò vorrà dire che basterà d'ora in 
poi semplicemente aver applicato il nome stesso ad un 
oggetto per intendere che questo possiede, oltre a quelle, 
anche queste. "La scienza, scrive il Dugas,<note place="foot">
DUGAS, op. cit., p. 194.</note> è un linguaggio ben 
fatto, e questo linguaggio è l'espressione, ognora più 
abbreviativa e più semplice, di una realtà meglio conosciuta 
nei suoi particolari e nella sua complessità".</p>
<p>Ma se pertanto col progredire della scienza il numero 
dei giudizi analitici tende a crescere, talora per avventura 
accade che una proprietà, fino a un certo momento ritenuta 
"essenziale" ad un dato oggetto, si scopra non esser tale, sia 
perché si trovano altri oggetti, pur aventi tale comunanza di 
proprietà con quello da costringerci a chiamarlo collo stesso 
nome, ma mancanti di quella proprietà in particolare; sia 
perché una nuova corrente di pensiero porti a negare 
quell'opinione finora generale. In breve, anche nel cammino 
della scienza bisogna tener conto dell'errore possibile. Che 
avverrebbe se domani si verificasse un caso ben constatato di 
annullamento della materia? - Quando si scopre l'errore, cioè 
si riconosce che una data proprietà non è affatto, come si 
credeva, caratteristica di un dato oggetto, una scelta si 
impone: o si mantiene il nome di prima a quel gruppo 
d'oggetti, rifiutando d'ora innanzi la definizione che se ne 
dava mediante quella proprietà; o si seguita a ritenere quella 
proprietà <hi rend="italic">essenziale</hi> all'applicabilità del nome, 
affermando così che il tal gruppo di oggetti non "merita" più 
tal nome.</p>
<p>Ad ogni modo tutto ciò mette sempre capo ad un rifiuto 
o ad una sostituzione di <hi rend="italic">definizione</hi>. Tale rifiuto o 
sostituzione non interessa gli oggetti reali se non per ciò che 
riguarda quella o quelle determinate proprietà. Gli oggetti 
rimangono integri pel rimanente, né apprendiamo nulla sulla 
loro esistenza o meno. Non sempre però di ciò si tien conto. 
Accade, abbiamo visto, che coloro i quali sono avvezzi a 
sentir definire l'oggetto mediante quella proprietà particolare, 
si rifiutino d'ora innanzi ad applicare il nome di quell'oggetto 
al complesso di proprietà rimanenti, o, ciò che è lo stesso si 
rifiutino di ammettere l'esistenza di oggetti a cui quel nome 
sia applicabile, col pretesto che quelli che esistono "mancano 
delle proprietà necessarie per potere essere così chiamati". 
Che cosa ne deriva? che siccome invece nel linguaggio 
ordinario il nome indica anche la presenza delle altre 
proprietà, il loro rifiuto è male interpretato, si crede che 
"l'oggetto" sia addirittura negato, e se ne desumono delle 
conseguenze che sono altrettante erronee quanto difficili a 
dimostrarsi tali. Infatti la premessa onde si parte, il rifiuto di 
applicare un dato nome, può esser giusta; ma 
<foreign lang="lat">secundum quid</foreign>, vale a dire secondo la 
definizione particolare che del nome è stata data. D'altra parte 
le conseguenze sono tratte da quel rifiuto preso <foreign lang="lat">sic et 
simpliciter</foreign>, come riguardante il nome nella sua più 
completa ed usuale connotazione. Ci troviamo quindi 
dinnanzi ad un sofisma, che spesso si cela sotto le pieghe di 
una sottilissima e complicatissima dialettica, ma che non è 
per questo meno fecondo di danni.</p>
<p>- Se ora consideriamo più particolarmente la questione 
del "libero arbitrio" vediamo subito come ad essa si applichi 
tutto ciò che abbiamo detto sin qui sulla influenza di un 
linguaggio poco preciso nel rendere pressoché insolubili certi 
problemi. - La fusione del problema del fatalismo con quello 
della "causalità delle umane azioni" è stata ed è 
prevalentemente favorita dalla non sufficiente accuratezza 
nell'accertare <hi rend="italic">che cosa si intende dire</hi> colle parole 
<hi rend="italic">causa</hi>, <hi rend="italic">necessità</hi>, <hi rend="italic">libertà</hi>, quando si 
afferma che anche le volizioni umane sono necessarie, che di 
esse si potrebbero determinare le cause con altrettanta 
sicurezza come a riguardo di qualunque fenomeno naturale; 
che l'uomo pertanto non è "libero". Senza tener conto di ciò, 
rimarrà sempre inesplicabile come la conciliazione fra i 
concetti di <hi rend="italic">libertà e necessità</hi> appaia agli uni così 
semplice ed evidente, mentre ad altri essa appare addirittura 
una cosa "enorme".<note place="foot">
Vedi BRUSA, <title>Il posit. e la giust. pen.</title>, p. 217
e RENOUVIER, <title>Critique philos.</title>, III, année I, p.
229; così pure, <bibl><author>SCHOPENHAUER</author>, <title lang="fre">Essai sur le libre 
arbitre</title>, <publisher>Alcan</publisher>, <date>1900</date></bibl>, (8a ed.), p. 
92.</note> - Alla domanda: esiste il libero arbitrio? - si potranno 
dare risposte in apparenza contraddittorie, in realtà 
suscettibili di essere nello stesso tempo vere e false, fintanto 
che non si è data una soluzione alla prima questione: che cosa 
cioè s'intenda, o si debba intendere per libero arbitrio. 
Originariamente, <foreign lang="lat">liberum arbitrium</foreign> non 
poteva voler dire altro che la facoltà di scegliere 
<hi rend="italic">volontariamente</hi> fra le diverse azioni quella che si 
preferisca, e di menare ad esecuzione il verdetto della 
volontà. Libero arbitrio e volontà non potevano avere 
significato diverso, e questione del libero arbitrio non poteva 
rappresentare se non la questione se e fino a che punto l'uomo 
possa <hi rend="italic">volere</hi> ciò che fa. Solo più tardi questa - se 
l'uomo possa volere ciò che fa e fare ciò che vuole - venne 
considerata come la questione semplicemente della libertà 
<hi rend="italic">fisica</hi>, - questione facilmente risolubile in senso 
affermativo; mentre la questione detta del "libero arbitrio" fu 
trasportata in una sfera più alta, quella della "libertà 
metafisica" in cui pur si stimò conservasse gran parte della 
sua importanza pratica e morale e seguitasse ad essere il 
fondamento della responsabilità etica ed anche giuridica. Tale 
libertà metafisica poi fu fatta consistere nell'indipendenza più 
assoluta da ogni vincolo di causalità.</p>
<p>Per comprender per qual processo psicologico sia 
avvenuto tale trapasso, occorre considerare che per lungo 
tempo, specialmente sotto l'influsso del pensiero teologico, fu 
creduto che l'indipendenza dalla causalità costituisse 
effettivamente l'"essenza" dell'atto volontario, e la proprietà 
fondamentale per cui questo potesse dirsi libero e quindi 
responsabile. La parola libertà poteva dunque per tutto questo 
tempo "connotare" indifferentemente l'attributo della 
volontarietà e quello della mancanza di causalità. Ma quando 
cambiò il modo di considerar la natura dell'azione volontaria; 
quando si suppose o si credette dimostrato che anche di essa 
potevano rintracciarsi le cause; ne venne che chi al nome 
libertà faceva corrispondere soprattutto il secondo degli 
attributi si credette poter affermar legittimamente che l'uomo 
non fosse libero, e conseguentemente anche che non fosse 
neppur responsabile delle proprie azioni. Ne nacque quindi la 
credenza che alla responsabilità morale nell'uomo non 
bastasse la libertà fisica, pratica, ch'egli asserisce ad ogni 
istante della sua vita dicendo: io voglio, - ma fosse necessaria 
una libertà più elevata e recondita, di cui fu fatto un 
problema a parte. Ora è intorno a questo concetto di 
una libertà "superiore" che verte tutta la questione. 
L'estensione della parola libertà a quest'ulteriore problema è 
cosa legittima, e tale da non ingenerare equivoci? Ed è 
proprio questa la libertà in cui ha suo fondamento il concetto 
dell'umana responsabilità?</p>
<p>La nostra opinione è che il problema della libertà è uno 
solo. Ed è il problema della <hi rend="italic">volontarietà</hi>. Ogni 
indagine avente per oggetto una libertà "ulteriore", più 
profonda e verace di questa implica un impiego abusivo di 
termini atto a traviare il pensiero filosofico, e pertanto da 
scartarsi.</p>
<p>Quando, nella discussione intorno al libero arbitrio, gli 
uni asseriscono che l'uomo non è libero, l'importo vero della 
loro asserzione è che l'uomo non <hi rend="italic">possa dirsi</hi> libero 
secondo la definizione speciale data del <foreign lang="lat">liberum 
arbitrium indifferentiae</foreign> dai loro avversari. Senza tener 
conto di ciò ogni apprezzamento della loro dottrina e delle 
sue conseguenze riescirà malsicuro. Essi intendono 
semplicemente negare che delle volizioni umane sia 
assolutamente impossibile rintracciare le cause, e di "negare" 
quindi quel concetto di libertà che in tale assenza di cause la 
faceva consistere.</p>
<p>Ma la parola libertà, come le altre che occorrono in 
questa questione, "causa", "necessità", e simili, hanno - giova 
ripeterlo - un significato ormai consacrato dall'uso. La 
distinzione fra atti liberi e non liberi è una distinzione che ci 
serve continuamente nelle vicissitudini quotidiane. Tutti noi 
profferiamo continuamente giudizi sulla libertà nostra o 
l'altrui, valutiamo l'innocenza o la colpevolezza di questo o 
quell'individuo, ne ricerchiamo le scuse, le attenuanti o le 
aggravanti, senza mai aver ragionato se le nostre affermazioni 
implichino la negazione della causalità e senza il più delle 
volte sospettare neppure di trattar come risolto "un problema 
metafisico della più alta importanza e difficoltà". Prendiamo 
le parole così come ci vengono presentate dall'uso volgare, e 
le applichiamo, senza troppo esitare, ai casi pratici ogni 
qualvolta in essi ravvisiamo certi caratteri, certi <hi rend="italic">segni</hi>, 
che sono, logicamente parlando, quelle che si chiamano le 
<hi rend="italic">note</hi> dei nostri concetti, e formano la connotazione 
delle parole. Determinare quali sono queste <hi rend="italic">note</hi>, e 
qual è pertanto il contenuto dei giudizi che tutti noi, uomini 
incolti e scienziati, confusi nelle esigenze della vita pratica, 
dieci e dieci volte al giorno profferiamo, è compito 
d'importanza, non solo psicologica, ma anche logica e 
filosofica grandissima. Esso è anzi lo scopo di gran parte 
dell'indagine filosofica passata e presente. Non 
altrimenti vanno considerate tutte le speculazioni che 
soglionsi raggruppare sotto il nome di <hi rend="italic">teoria</hi> della 
conoscenza. Le classiche ricerche di Berkeley sul concetto di 
realtà, di Hume sul concetto di causa, per tacer d'altre, non 
hanno, come venne da molti creduto, lo scopo di rispondere 
alla domanda "se la realtà esista" o "sia conoscibile" se si 
possano o no ritrovare le <hi rend="italic">cause</hi> vere dei fenomeni; ma 
piuttosto di analizzare il <hi rend="italic">contenuto</hi> di tali concetti, da 
dirci che cosa intendiamo dire quando enunciamo giudizi 
sulla realtà dei fenomeni e sulle loro cause.<note place="foot">
Cfr. VAILATI, op. cit., pp. 20, 21, 22, e la 
nostra comunicazione al Congresso di Filosofia a Parigi nel 
1900, <title lang="fre">Métaphysique et Positivisme</title>.</note></p>
<p>Sarebbe assurdo il pensare che tali giudizi siano privi 
di senso, e che i termini corrispondenti meritino addirittura di 
essere cancellati dal nostro vocabolario "scientifico". Si potrà 
discutere quali siano i caratteri su cui si basa la distinzione fra 
atti liberi e non liberi, non già rifiutarla senz'altro. Alcune 
distinzioni, specie se create <hi rend="italic">artificialmente</hi> dallo 
scienziato in vista di certe differenze fra i fatti, possono bensì 
essere scartate senza scrupolo e abbandonate per sempre, ove 
si riconosca inesistente la differenza su cui si fondavano: ma 
altre invece - che troppo di frequente ci servono nel 
linguaggio parlato e che è lecito quindi presumere siano 
basate su differenze <hi rend="italic">reali</hi> fra i fenomeni, se anche 
generiche e difficili a determinarsi - non possono esserlo 
senza gravi inconvenienti. "Si potrebbe dire, scrive il Vailati, 
che la tattica più opportuna da adottarsi dal filosofo e dallo 
psicologo, di fronte ad una parola che, dalla tradizione o dal 
linguaggio comune, gli venga presentata con significato 
indeciso o viziato da pericolose associazioni, sia quella 
consigliata dal vangelo rispetto al peccatore: "non si deve 
desiderare la morte ma ch'essa si converta e viva"; che cioè 
essa, spogliata e purificata da ogni indeterminatezza od 
ambiguità, entri a far parte del linguaggio tecnico assumendo 
un senso quanto meno è possibile disforme da quello che 
vagamente e quasi istintivamente il linguaggio comune le 
attribuisce" .<note place="foot">
VAILATI, Rec. del PETZOLD, <title lang="ger">Einführung in der 
Philosophie der reinen Erfahrung</title>, in <title>Nuovo 
Risorgimento</title>, dicembre 1900.</note></p>
<p>Se ora interroghiamo l'uso popolare; se ci domandiamo 
che <hi rend="italic">cosa vogliamo dire</hi> quando diciamo di essere liberi 
di scegliere questo piuttosto che quel corso d'azione, vediamo 
che in ogni caso ci riferiamo alla nostra facoltà di 
<hi rend="italic">volere</hi> una cosa piuttosto che un'altra, e di 
eseguire la nostra determinazione volontaria.<note place="foot">
Cfr. HANAU, <title>Un equivoco nella questione del 
libero arbitrio</title>, in <title>Riv. di Fil. scient.</title>, serie II, vol. 
IX, dicembre 1890.</note> Qualunque sia il 
risultato dei moderni studi di psicologia e di fisiologia sulla 
volontà; qualunque sia la risposta che la scienza moderna sarà 
per dare a quell'altro e "più elevato" problema: se le nostre 
azioni siano o no determinate da cause; resterà sempre per 
noi ridubitata l'esistenza di un'azione volontaria come distinta 
dall'azione involontaria. Spetterà allo psicologo, al fisiologo, 
al filosofo il determinare su che si basi tal distinzione, lo 
spinger quindi più innanzi l'indagine intorno alla natura dei 
fatti implicati nel nostro discorso quando diciamo di volere. 
Ma <hi rend="italic">il fatto</hi> che talora vogliamo, e talora non vogliamo 
agire, che talora la nostra volontà resta senza efficacia, talora 
invece sortisce il suo pieno effetto, non potrà essere distrutto 
da alcuno sforzo di dialettica.</p>
<p>Avremo fatto un gran passo innanzi quando ci saremo 
convinti che ciò che il senso comune ha in ogni tempo 
postulato non è la libertà "metafisica", consistente nell'esser 
sciolti da ogni vincolo di "causalità", ma è la libertà pratica, 
"fisica" di fare ciò che vogliamo. - Aggiungiamo che a questo 
riguardo il responso della scienza e della filosofia non può 
essere che la piena giustificazione di quello del senso 
comune. L'uomo è dotato di aspirazioni sentimentali ed 
ideali, di una ragione capace di guidar la sua mano nella 
scelta dei fini e dei mezzi, di una mente cioè, nella quale si 
rispecchia l'avvenire e dalla quale l'avvenire è in parte 
plasmato; ciò sarà sempre vero, sia che la mente stessa segua 
ne' suoi processi una tal qual regolarità che ci permetta un 
giorno di determinarne le leggi, sia che questo debba restar in 
eterno vietato agli sforzi degli psicologi.</p>
<p>Poiché tale è la sola pretesa legittima che possano 
vantare i "deterministi". E se essi hanno così spesso palesata 
la tendenza a negare o almeno a deprezzare l'efficacia 
direttiva della nostra ragione sulle nostre azioni, nel che 
consiste propriamente la <hi rend="italic">volontà</hi> e così pure la 
<hi rend="italic">libertà</hi>, ciò dipende oltre a tutto dal persistere in loro di 
un concetto della causalità e della necessità, che essi stessi 
poi magari in altre occasioni professano di rigettare. - È ciò 
che osserva il Mill in un celebre capitolo del suo <title>Sistema 
di logica</title>.<note place="foot">
MILL, op. cit., B. VI, Ch. II, par. 3.</note> "Molti non 
credono affatto, egli dice, e pochissimi sentono praticamente 
che non v'è nella causalità nulla oltre ad una invariabile, 
certa ed incondizionale successione. Pochi sono 
coloro ai quali la semplice costanza di successione appaia un 
vincolo di unione abbastanza stringente per un rapporto di 
natura così speciale come quello di causa ed effetto. - Anche 
se la ragione lo ripudia, l'immaginazione conserva il 
sentimento di una connessione più intima, di un qualche 
strano legame o misteriosa costrizione esercitata 
dall'antecedente sul conseguente. Ora è appunto ciò che, 
considerato in applicazione alla umana volontà, confligge 
colla nostra coscienza e rivolta i nostri sentimenti. - Siamo 
certi, che nel caso delle nostre religioni una tal costrizione 
misteriosa non esiste". "Coloro che credono che le cause 
traggano seco i loro effetti per un mistico legame hanno 
ragione di credere che la relazione fra le volizioni e i loro 
antecedenti sia d'altra natura. Ma essi dovrebbero fare un 
passo innanzi, e riconoscere che questo è anche vero del 
rapporto di ogni altro effetto col suo antecedente. Se un tal 
vincolo è considerato come implicato dalla parola necessità, 
la dottrina non è vera delle azioni umane; ma neppure è essa 
allora vera degli oggetti inanimati. Sarebbe assai più corretto 
il dire, che la materia non è vincolata da necessità, che 
l'affermare ciò della mente". La cosa apparirà anche più 
chiara ove si rifletta all'<hi rend="italic">origine psicologica</hi> di questo 
concetto di un legame più intimo e stringente fra i fenomeni 
della natura esteriore che non fra quelli del nostro mondo 
interno. A dirimere i rapporti fra gli elementi della natura 
esteriore è necessario un certo <hi rend="italic">sforzo</hi>. - Cosicché 
l'affermazione che una cosa è causa di un'altra viene ad essere 
il più delle volte anche l'espressione della nostra impotenza, 
assoluta o relativa, di <hi rend="italic">impedire</hi> che, data la causa, 
l'effetto si produca; il che esprimiamo dicendo che è 
necessario, che è inevitabile, che il tal fatto si produca, che 
non sta in nostro <hi rend="italic">potere</hi> di modificare il rapporto fra 
esso e i suoi antecedenti, o che per far ciò si richiede da parte 
nostra la spesa di una certa somma di energia. I rapporti del 
concetto popolare della causalità col sentimento dello sforzo 
furono a torto trascurati dal Hume e dal Mill.<note place="foot">
Vedi <bibl><author>CATTANEO</author>, <title>Opere</title>, <pubPlace>Firenze</pubPlace>, 
<date>1892</date></bibl>, vol. VII, pp. 202 e 258.</note> È 
evidente che lo sforzo non è altro che l'indice che qualche 
cosa si oppone all'esecuzione della nostra volontà. Se la 
necessità indica sforzo, relativa impotenza, allora necessità e 
volontarietà sono termini antagonistici.<note place="foot">
Si veda la definizione d'ARISTOTILE, <title lang="lat">Ethica 
magna</title>, I, II: "La parola volontario designa, propriamente 
parlando, ciò che noi facciamo senza esservi costretti da una 
necessità qualsiasi. Involontarie sono le cose che si fanno per 
forza maggiore o per ignoranza".</note> Azioni volontarie sono 
quelle che per eccellenza stanno nel nostro potere.<note place="foot">
Vedi l'analisi che fa del concetto di <hi rend="italic">potere</hi> il 
LOCKE, <title lang="eng">Essay</title>, B. II, Ch. XXI.</note></p>
<p>Non è peraltro l'estensione alle azioni volontarie 
di questa causalità o necessità in senso più stretto quella che i 
deterministi possono volere, poiché essa implicherebbe una 
contraddizione nei termini. - Essi non possono affermare se 
non che anche della produzione delle azioni volontarie è 
possibile stabilire le <hi rend="italic">leggi</hi>. Ma legge qui non indica se 
non <hi rend="italic">prevedibilità</hi>. Ogni legge stabilisce che dati certi 
elementi della realtà, se ne potranno prevedere certi altri. 
Essa presuppone altresì che altri elementi nel caso contrario 
non vengano a disturbare il rapporto così stabilito. La 
combinazione di più elementi dà luogo ad effetti che sarebbe 
stato impossibile argomentare <hi rend="italic">a priori</hi> dall'esame di 
ciascun elemento separato ma che, data la combinazione, si 
possono con ogni certezza prevedere. Onde se si 
conoscessero le leggi dell'azione combinata di tutti gli 
elementi presenti in un dato oggetto, ad un istante dato, 
sarebbe possibile dedurne con tutta sicurezza ciò che avverrà 
nel momento successivo. Nella sfera della volontà, ciò 
significa che se all'istante che precede immediatamente 
l'azione io conoscessi tutti gli elementi presenti, potrei 
predire infallibilmente l'azione che seguirà. Quest'asserzione 
teorica non fa del resto che mostrarci la quasi-impossibilità 
pratica che tale predizione avvenga. - Ben lungi dal 
convincere l'agente della <hi rend="italic">inevitabilità</hi> delle proprie 
azioni, essa deve fargli presente che ogni suo pensiero, ogni 
sua considerazione - quella "se esista o no il libero arbitrio" 
compresa - introduce per ciò solo un nuovo elemento al 
complesso di <hi rend="italic">cause</hi> che determineranno l'evento. I 
rapporti di causalità che lo studioso avrà riscontrati fra i fatti 
del suo pensiero e le sue azioni non saranno mai per 
riprodursi indisturbati ogni qualvolta egli vorrà servirsene per 
predire il corso del <hi rend="italic">proprio</hi> pensiero o della 
<hi rend="italic">propria</hi> attività nel momento prossimo successivo; e 
questo perché? perché il semplice fatto di conoscere tutto ciò 
in anticipo rende deforme la realtà concreta dalle 
<hi rend="italic">premesse</hi> delle leggi da lui stabilite: tale conoscenza 
può fornire motivi nuovi ed inaspettati ad una delle 
alternative possibili. - E così via all'infinito.<note place="foot">
Se si vuole un curioso esempio di ciò, si legga il 
dialogo sul libero arbitrio, in <bibl><author>A. HERZEN</author>, <title>Analisi 
fisiologica del libero arbitrio</title>, <pubPlace>Firenze</pubPlace>, 
<date>1879</date></bibl>, pp. 128-131.</note></p>
<p>Come si vede, si può ammettere la possibilità di 
determinare le leggi dell'azione volontaria e nello stesso 
tempo affermare nell'uomo il potere più assoluto di 
modificare a suo talento il corso delle proprie azioni, 
dichiarando antiscientifica e contraddittoria ogni concezione 
fatalistica della volontà. Nulla di più può essere postulato dai 
moralisti più rigorosi ed esigenti, per ciò che riguarda la 
pratica possibilità della morale, la quale sarebbe 
certamente nulla ove l'uomo non potesse disporre dei suoi atti 
a suo talento. Ogni esame degli scritti loro, non meno che 
ogni indagine della coscienza popolare, ci convincerà che ciò 
che è veramente necessario alla morale terrena è l'esistenza di 
quella libertà che alcuni hanno chiamata, con frase inesatta ed 
equivoca, libertà fisica.<note place="foot">
L'espressione "libertà fisica" è equivoca perché tende a 
far credere che per esser libero basti non aver impedimenti 
"esteriori", mentre sono necessarie altre condizioni che più 
oltre si specificheranno.</note> "L'uomo, scrive il Carrara, ha la 
facoltà di determinarsi nelle sue azioni, preferendo a proprio 
talento il fare e il non fare <hi rend="italic">dietro i calcoli del proprio 
intelletto</hi>. Questa potenza è quella che costituisce la sua 
libertà d'elezione. È in virtù di tale facoltà che gli si chiede 
conto degli atti a cui si determina" .<note place="foot">
CARRARA, op. cit., Parte gen., par. 272.</note> "Il 
magistrato trova in un individuo la causa <hi rend="italic">materiale</hi> di 
un atto e gli dice: tu facesti: imputazione <hi rend="italic">fisica</hi>. Trova 
quell'individuo con volontà intelligente e gli dice: tu facesti 
<hi rend="italic">volontariamente</hi>: imputazione <hi rend="italic">morale</hi>".<note place="foot">
CARRARA, op. cit., Parte gen., par. 8.</note> "La 
morale, scrive il Brusa, insegna che l'uomo ha, fra i 
<hi rend="italic">previsti</hi>, l'obbligo di renderne reale uno, il quale possa 
ragionevolmente adattarsi come degno de' suoi fini ideali. 
La morale dice e dirà sempre all'uomo finché essa sussisterà: 
tu <hi rend="italic">devi</hi>. Ora se tu devi, gli è che tu puoi".<note place="foot">
<bibl><author>BRUSA</author>, <title>Il nuovo positivismo e la giustizia 
penale</title>, <pubPlace>Torino</pubPlace>, <date>1887</date></bibl>, par. XII.</note> Orbene, 
che cosa v'è in una libertà così concepita, che cozzi 
veramente contro l'ammissione di un vincolo di causalità fra 
la volontà e i suoi antecedenti, quale siamo venuti 
delucidando? Dobbiamo andar più oltre, e col Ihering, il 
grande filosofo del diritto, non certo sospetto di non aver 
stimato al suo giusto valore la funzione della volontà nelle 
opere individuali e sociali dell'uomo, che senza una qualche 
causalità riesce difficile addirittura il <hi rend="italic">concepire</hi> la 
volontà? "Senza ragion sufficiente, egli dice, un movimento 
della volontà è altrettanto impensabile quanto il movimento 
della materia: la libertà del volere nel senso, che la volontà si 
possa mettere in moto spontaneamente senza alcuna causa 
impulsiva, è qualche cosa di simile al barone di 
Münchhausen, traente sé stesso per i capelli fuor della 
palude".<note place="foot">
<bibl><author>IHERING</author>, <title lang="ger">Der Zweck im Recht</title>, <pubPlace>Leipzig</pubPlace>, 
<date>1878</date></bibl>, I, p. 34.</note></p>
<p>Comunque, il moralista non ha bisogno, per concepir la 
possibilità della morale fra gli uomini, di suppor risolta in 
senso negativo la questione "se le nostre azioni obbediscano 
o no al principio di causalità". Quand'anche fosse 
dimostrato irrevocabilmente che la legge di causalità non 
soffre eccezione alcuna neppure nella sfera dell'attività 
umana, rimarrebbe sempre indiscussa l'esistenza di azioni 
volontarie distinte da quelle che tali non sono<note place="foot">
Ben osserva il Ferri che il far riposare tutto l'edifizio 
della morale e del diritto su un libero arbitrio definito come la 
interruzione della causalità di fronte all'azione umana 
vorrebbe dire dare loro una base oltremodo ipotetica.</note>. Non è 
quindi nella negazione del "libero arbitrio", nel senso 
tradizionale di questa espressione, che possa fondarsi 
logicamente la negazione della responsabilità dell'uomo di 
fronte al suo simile per le azioni commesse; ed ogni 
affermazione dei positivisti come di altri la quale implichi 
una tal premessa è pertanto inammissibile.</p>
<p>- Noi abbiamo fin qui parlato della <hi rend="italic">volontarietà</hi> 
delle nostre azioni come sufficiente a costituire il fondamento 
della responsabilità dell'uomo <hi rend="italic">di fronte ai propri simili</hi>. 
Con questo non abbiamo voluto affermare ch'essa sia 
sufficiente ad altre esigenze, principalmente a quelle del 
sentimento religioso. Ciò che basta a stabilire la 
responsabilità dell'uomo di fronte ad un altro uomo può non 
bastare a stabilirne la responsabilità di fronte a Dio.</p>
<p>Per farsi una idea di come sia sorta e si sia radicata 
l'opinione che alla possibilità di una imputazione morale sia 
necessaria una libertà consistente nell'indipendenza da ogni 
causalità, bisogna tener conto della parte importantissima 
rappresentata dal "problema del libero arbitrio" nella teologia 
cristiana. È noto infatti com'esso costituisca, per così dire, il 
pernio delle questioni più gravi e difficili che abbiano agitato 
il pensiero teologico: la predestinazione, la grazia, il peccato 
originale, la redenzione, la stessa bontà, preveggenza, e 
onnipotenza divina; e sia stato nel seno della chiesa, dai 
tempi primitivi fino ai nostri giorni, una delle più vivaci 
sorgenti d'eresie e di scismi.</p>
<p>Il sentimento religioso è fenomeno oltremodo 
complesso, composto di elementi morali ed intellettuali che 
spesso si trovano in conflitto fra loro. Qualunque sia esso 
stato al suo inizio: sia esso stato il frutto del primo svegliarsi 
della curiosità scientifica, abbia esso avuto origine nel 
sentimento di terrore dell'uomo primitivo dinnanzi ai paurosi 
fenomeni della natura, oppure nelle prime e malcerte 
esigenze del suo senso morale,<note place="foot">
<bibl><author>M. GUYAU</author>, <title lang="fre">L'irréligion de l'avenir</title>, <pubPlace>Paris</pubPlace>, 
<publisher>Alcan</publisher>, <date>1903</date></bibl> (8a ed.), partie I.</note> il certo si 
è che nelle nostre religioni più evolute si riscontra la presenza 
di questi vari elementi, per quanto trasformati e sublimati. La 
divinità è anzitutto concepita come "spiegazione" 
suprema dell'universo, come suprema verità,<note place="foot">
<quote rend="block"><lg type="terzina" part="F"><l>. . . . . . il ver . . . .</l>
<l>Di fuor dal qual nessun vero si spazia.</l></lg></quote>
DANTE, <title>Par.</title>, IV, 125-26.</note> ed è 
considerata come la causa prima ed il sostrato essenziale di 
tutti i fenomeni. Le sue attribuzioni sono l'infinità e l'eternità, 
l'onnipotenza e l'onniveggenza; ogni limite imposto alla 
personalità divina ripugna alla coscienza religiosa dei tempi 
moderni. Ma nello stesso tempo la divinità personifica e 
rappresenta il principio e la sanzione morale suprema, <hi rend="italic">il 
fine</hi> di ogni esistenza, la sua giustificazione. Affinché il 
sentimento religioso sia pienamente soddisfatto, affinché una 
religione sia veramente tale (<foreign lang="lat">religio</foreign>?), occorre che 
la divinità, oltreché pensata, possa essere anche venerata ed 
amata. Il valore delle religioni non sta tanto nell'essere esse 
una spiegazione dell'universo, quanto nell'essere una 
spiegazione ottimistica, consolatrice, confortante. In questa 
loro missione sentimentale va ravvisata una delle principali 
ragioni della loro forza. Ma per ciò, bisogna che la divinità 
possa apparirci come immensamente giusta ed 
immensamente buona, come la raddrizzatrice di ogni torto, la 
compensatrice della infelicità della vita, come quella che 
risolve, insomma, il problema del male: in essa deve 
convergere non la sola fede, ma anche la speranza e la carità 
degli uomini. Fino a che punto è possibile l'accordo fra 
queste esigenze del sentimento religioso?</p>
<p>Il problema non ha mai cessato di agitare la mente dei 
credenti. Esso è, per così dire, il problema teologico per 
eccellenza. Se Dio è causa di tutte le cose, come spiegare la 
presenza, d'altronde incontestabile, di tanto dolore e di tanta 
perversità nell'universo? Se Dio è onnipotente ed onniscente, 
come non ammetterlo nello stesso tempo o indifferente, o 
addirittura malevolo a nostro riguardo? Come sopratutto 
ammettere in lui il <hi rend="italic">diritto</hi> di castigare l'uomo per aver 
commesso un fallo la cui responsabilità ultima risalirebbe a 
lui? "L'ultimo autore di tutte le nostre volizioni, scrive Hume, 
fu il creatore del mondo, che per il primo impresse il 
movimento a questa immensa macchina e pose tutti gli esseri 
in quella posizione particolare, dalla quale ogni evento 
successivo doveva risultare per una inevitabile necessità. Le 
azioni umane possono dunque o non contenere malizia 
alcuna, come quelle che procedono da una causa così 
perfetta, oppure, se ne contengono, debbono coinvolgere il 
creatore nel biasimo che meritano, dal momento che si 
riconosce ch'egli ne è la causa ultima e il vero autore. 
Perocché come un uomo che ha appiccato il fuoco ad una 
mina, è responsabile di tutte le conseguenze di questo 
atto, tanto se la miccia è lunga come se è corta, - così, 
dovunque si trovi una catena continua di modificazioni 
necessarie, l'Essere, finito o infinito, che ha prodotto la prima 
deve essere considerato anche come l'autore di tutte le 
altre".<note place="foot">
HUME, <title lang="eng">Essay on liberty and necessity</title> 
(<foreign lang="lat">ad finem</foreign>).</note></p>
<p>Di qui l'ipotesi del libero arbitrio, secondo la quale la 
volontà è essa stessa un anello terminale nella catena delle 
cause, è essa stessa una causa prima. La necessità di tale 
ipotesi s'impose ai dottori della chiesa sin dai tempi più 
antichi. "Né gli elogi, né i supplizi, dice Clemente 
d'Alessandria, sono fondati in giustizia, se l'anima non ha il 
libero potere di desiderare e d'astenersi, e se il vizio è 
involontario". Ma subito aggiunge: affinché per quanto è 
possibile Dio non sia la causa dei vizî degli uomini.<note place="foot">
<title>Strom.</title>, I, par. 17.</note> I Manichei, che, com'è 
noto, negavano il "libero arbitrio", erano costretti ad 
ammettere un altro principio del male (<foreign lang="grc">Hylè</foreign>). Essi 
furono combattuti vivacemente da Sant'Agostino, il quale 
peraltro credette risolvere la questione concludendo che 
l'uomo non ha avuto il "libero arbitrio" se non prima della 
caduta, ma che da allora in poi, divenuto preda del peccato, 
non ha più da sperare la propria salvezza se non dalla 
predestinazione e dalla redenzione.</p>
<p>Ad un grado maggiore di maturità è giunta la 
controversia con S. Tommaso d'Aquino. L'uomo è dotato di 
libero arbitrio "<quote lang="lat">alioquim frustra essent consilia, 
exhortationes, praecepta, prohibitiones, praemia et 
poenae</quote>".<note place="foot">
<title>Summa Theol.</title>, I, 83, 1.</note> Il libero 
arbitrio però v'è identificato colla volontà,<note place="foot">
<quote lang="lat">"Voluntas et liberum arbitrium non sunt duae 
potentiae sed una"</quote>: I, 83, 4; I, 1, 1; I, 1, 
2.</note> e la distinzione fra volontario ed involontario v'è 
fondata sulla definizione datane da Aristotile.<note place="foot">
<quote lang="lat">"Hoc autem importat nomen <hi rend="italic">voluntarii</hi>, 
quod motus et actus sit a propria inclinatione; et inde est, 
quod voluntarium dicitur esse, secundum definitionem 
Aristotelis</quote> [3, <title>Eth. nic.</title>, cap. I] <quote lang="lat">et 
Gregorii Nysseni et Damasceni, non solum 'cuius principium 
est intra, sed cum additione scientiae'. Unde cum homo 
maxime cognoscat finem sui operis, et moveat seipsum, in 
eius actibus maxime voluntarium invenitur"</quote> (<title>Summa 
Theol.</title>, I, 2, 6, 1).</note> Dio è sempre la causa 
prima di tutte le cose, e naturali, e volontarie. Ma "come per 
le cause naturali egli non toglie, movendole, che i loro atti 
siano naturali, così, movendo le cause volontarie non toglie 
che le azioni loro siano volontarie, ma piuttosto ciò produce 
in loro, poiché opera in ciascuna cosa secondo la proprietà 
sua".<note place="foot">
<title>Summa Theol.</title>, I, 83, 1.</note> S. Tommaso 
ammette dunque la predestinazione: tuttavia egli la 
concilia colle esigenze opposte mediante la dottrina delle 
<hi rend="italic">cause contingenti</hi>.<note place="foot">
<quote lang="lat">"Sic igitur et ordo praedestinationis est certus, et 
tamen libertas arbitrii non tollitur, ex qua contingenter 
provenit praedestinationis effectus"</quote> (<title>Summa 
Theol.</title>, I, 23, 6).</note> Tale dottrina ha una importanza 
immensa nella concezione cosmologica del medio evo, in cui 
fra le altre cose, serviva a spiegare la presunta influenza degli 
astri sul corso della vita umana, come appare anche in 
Dante.<note place="foot">
<title>Purg.</title>, XII, vv. 67-90.</note> Secondo questa 
concezione, che risale alle dottrine d'Aristotile sulla 
<hi rend="italic">materia</hi> e sulla <hi rend="italic">forma</hi> - sebbene vi sia chi discute 
ch'essa sia una riproduzione genuina del pensiero di lui - 
l'ordine che regge l'universo e che emana da Dio non è 
costante in tutte le sue parti. Il mondo ci presenta una 
gerarchia digradante da una maggiore ad una minor 
perfezione, regolarità, ed uniformità.<note place="foot">
<title>Summa Theol.</title>, I, 116, 1.</note>. Il tipo della 
uniformità e della regolarità era la sfera esteriore del Cosmo, 
l'Aplanes (Empireo) coll'innumerabil genere delle stelle fisse 
incastonate in esso, eterna e sempre in moto nella medesima 
orbita circolare, per necessità della sua stessa natura, e senza 
alcuna potenzialità di fare altrimenti. Ma la terra e i corpi 
elementari, organici ed inorganici, sotto alla sfera lunare e 
nell'interno del Cosmo, apparivano di perfezione inferiore e 
di natura diversa. Erano invero in parte governati e pervasi 
dal movimento e dall'influenza della sostanza celestiale nella 
quale erano comprese, e dalla quale prendevano in prestito la 
loro <hi rend="italic">forma</hi> implicata colla <hi rend="italic">materia</hi>, col principio 
cioè di potenzialità, di trasformazione, di mutabilità, di 
irregolarità, di generazione e distruzione. Vi sono dunque nei 
corpi sublunari e tendenze fisse e tendenze variabili. Le 
tendenze costanti sono quelle che costituiscono la 
<hi rend="italic">natura</hi>, la quale sempre aspira al bene, o alla perpetua 
rinnovazione di <hi rend="italic">forme</hi> perfette al massimo grado, per 
quanto impedita in quest'opera dalle influenze avverse, e 
perciò atta a non produr mai se non individui difettosi e 
destinati a perire (<quote>per ch'a risponder la materia è 
sorda</quote>). La parte variabile è costituita dalla "spontaneità" o 
"caso" i quali costituiscono un agente indipendente che 
accompagna inseparabilmente la natura, sempre 
modificandone pervertendone, frustrandone i propositi. 
Inoltre, i diversi agenti naturali di frequente reagiscono gli 
uni sugli altri, mentre le tendenze irregolari agiscono alla loro 
volta su essi tutti.<note place="foot">
<title>Summa Theol.</title>, I, 116, 1.</note> Nella misura 
in cui agisce la natura, in ciascuno dei suoi agenti distinti, i 
fenomeni sono regolari e prevedibili: tutto ciò ch'è 
uniforme, o che, senza essere del tutto uniforme, ricorre 
naturalmente e frequentemente, è opera sua. Ma, oltre ed 
accanto alla natura, vi è l'influenza del caso e della 
spontaneità, che è essenzialmente irregolare e imprevedibile: 
sotto questa influenza vi sono possibilità tanto pro che contro: 
di due eventi alternativi, tanto l'uno che l'altro possono 
egualmente prodursi.<note place="foot">
S. TOMMASO, <title lang="lat">Summa</title>, I, 14, 13: 
<quote lang="lat">"Causa contingens se habet ad opposita; et sic 
contingens non subditur per certitudinem alicui cognitioni. 
Unde quicumque cognoscit effectum contingentem in causa 
sua tantum, non habet de eo nisi conjecturalem 
cognitionem"</quote>.</note> [Grote, <title>Aristotle</title>, I, pp. 
164-165].</p>
<p>Per noi, che siamo oggi portati a vedere nella apparente 
assenza di cause determinanti piuttosto un segno della nostra 
ignoranza che non dell'irregolarità della natura, tale concetto 
di una irredimibile contingenza può non parere accettabile. 
La parola <hi rend="italic">contingenza</hi>, se rimanesse nel nostro 
vocabolario filosofico, non designerebbe se non quei fatti 
che, per la complessità e il numero delle loro cause, per la 
remota disparità degli elementi che concorrono a formarli, 
per la loro attitudine a modificarsi per ogni più piccola 
influenza sopravveniente, ci è impossibile, allo stato attuale 
delle nostre cognizioni, di prevedere.<note place="foot">
<quote lang="fre">"Au point de vue physique</quote> - scrive il 
BOUTROUX (<title>Introd. à la trad. de la Phil. des Grecs de 
Zeller</title>, Paris, p. XIX) - <quote lang="fre">le contingent est l'apparition, 
au sein d'une sphère naturelle donnée, d'un phénomène qui 
n'est pas determiné par les lois immanentes à cette sphère, 
mais par l'intervention de lois propres à une autre sphère. 
C'est déja en ce sens qu'Aristote, au fond, definissit le 
<foreign lang="grc">synbebekos</foreign> (<title>Phys.</title>, II, 5; 
<title>Met.</title>, V, 30). Ici encore, la contingence n'est 
que relative. Elle s'évanouit quand, du particulier, on passe au 
général et au tout"</quote>. Come si vede, secondo l'opinione del 
Boutroux, il concetto aristotelico della contingenza non 
sarebbe diverso da quello moderno: non è così per il GROTE, 
loc. cit.. Logicamente considerata, ci pare che dovrebbe 
esser giusta l'opinione del BOUTROUX: se è vero infatti che, 
per Aristotile, la <hi rend="italic">materia</hi> non passava dalla potenza 
all'atto se non ricevendo una <hi rend="italic">forma</hi>, e le forme 
obbediscono tutte ad un ordine regolare, ne conseguirà che 
nessuna cosa esistente potrà dirsi dipendente assolutamente 
dal "caso", se non semplicemente nel senso che a <hi rend="italic">noi</hi> è 
impossibile prevederla. La possibilità delle due alternative 
opposte (apofasi) non esisterà che per noi spettatori, non per 
la natura reale.</note> - Essa starebbe cioè a rappresentarci 
piuttosto la presenza di leggi molteplici, intreccianti i loro 
effetti, la esistenza cioè di un ordine più complicato, che non 
la mancanza di ogni legge. La contingenza in questo senso 
non sarebbe che relativa, non assoluta. Se per causa s'intende 
non il complesso degli elementi <hi rend="italic">necessari e sufficienti</hi> 
alla produzione di un fenomeno, ma anche quelli 
semplicemente <hi rend="italic">necessari</hi>, causa contingente 
significherà quel fattore che può dar luogo a prodotti diversi a 
seconda della diversità degli altri fattori con cui si trova in 
combinazione; così il sole sarebbe una causa 
contingente rispetto all'esistenza della vita organica sui 
pianeti. - Così intesa, la distinzione fra cause necessarie e 
contingenti può riescire di qualche utilità, ed è forse ad averla 
trascurata che sono dovuti alcuni errori che si sono accreditati 
e diffusi nel mondo scientifico moderno.<note place="foot">
Ad esempio, la teoria del "materialismo storico", se 
intesa in modo eccessivo ed unilaterale. I fattori economici 
sono bensì fra le cause più potenti della evoluzione delle 
società, senza le quali è impossibile spiegare i più profondi 
fra i rivolgimenti della storia. Ma gli effetti loro non sono 
necessariamente determinati, ma contingenti. Data una 
condizione economica per cui la società sia <hi rend="italic">sotto 
pressione</hi>, per così dire, il movimento che si produrrà 
potrà essere diverso a seconda dell'influenza di altri 
coefficienti, intellettuali e morali.</note></p>
<p>In questo senso - nel senso di una maggior complessità 
di cause - si può dire, senza timore di sollevare contestazioni, 
che le azioni volontarie rientrano nella contingenza. Ma oggi 
in generale, per la nostra educazione scientifica, siamo poco 
disposti ad ammettere che vi sia una porzione dell'universo 
ove la <hi rend="italic">legge</hi> e l'ordine non estendano il loro dominio: 
una contingenza come quella di S. Tommaso ci ripugna ed 
urta contro tendenze ormai inveterate in noi. Giova osservare 
però che non mancano tentativi, anche modernissimi, di 
ripristinare un concetto di contingenza analogo a quello di S. 
Tommaso; e ciò sempre, osserviamolo, per fini e mire 
essenzialmente teologiche.<note place="foot">
V. JAMES, <title lang="eng">The Dilemma of Determinism</title>; in 
<title lang="eng">Will to Believe</title>.</note></p>
<p>Certo si è che la contingenza in senso assoluto 
rappresenta pur sempre quella soluzione di continuità nella 
catena causale, che è indispensabile per evitar di concepire il 
male come una emanazione della divinità. Il male allora non 
sorge e si sviluppa se non in quella parte dell'universo ove 
domina la contingenza.<note place="foot">
<quote lang="lat">"Malum non habet causam nisi sed per 
accidens"</quote> (<title>Summa theol.</title>, I, 49, 3).</note> Il 
dualismo inerente ad ogni religione positiva qui si fa 
manifesto: da una parte Dio e la "natura" che, "obbedendo 
all'istinto a lei dato che la porta", aspira alla perfezione; 
dall'altra una potenza avversa, sia essa il caso, la materia, la 
volontà umana od uno spirito maligno, il demonio.<note place="foot">
<p>Tale anche la concezione cosmologica di Dante, 
espressa nei famosi versi:</p>
<quote rend="block"><lg type="terzina"><l part="F">"Le cose tutte quante</l>
<l>Hanno ordine fra loro; e questa è forma</l>
<l>Che l'Universo a Dio fa somigliante.</l></lg>
<lg type="terzina"><l>Qui veggion l'alte creature l'orma</l>
<l>Dell'eterno valore, il quale è fine</l>
<l>Al quale è fatta la toccata norma.</l></lg>
<lg type="terzina"><l>Nell'ordine ch'io dico sono accline</l>
<l>Tutte <hi rend="italic">nature</hi>, per diverse sorti,</l>
<l>Più al principio loro e men vicine;</l></lg>
<lg type="terzina"><l>Onde si muovon a diversi porti</l>
<l>Per lo gran mar dell'essere, e ciascuna</l>
<l>Con istinto a lei dato che la porti.</l></lg>
<lg type="terzina"><l>Questi ne porta il fuoco in ver la luna</l>
<l>Questi nei cor mortali è per motore</l>
<l>Questi la terra in sé stringe ed aduna.</l></lg>
<lg type="terzina"><l>Né pur le creature, che son fuore</l>
<l>D'intelligenza, quest'arco saetta,</l>
<l>Ma quelle che hanno intelletto ed amore.</l></lg>
<lg type="terzina"><l>La provvidenza, che cotanto assetta</l>
<l>Del suo lume fa il ciel sempre quieto</l>
<l>Nel qual si volge quel ch'ha maggior fretta.</l></lg>
<lg type="terzina"><l>Ed ora lì, come a sito decreto,</l>
<l>Cen porta la virtù di quella corda</l>
<l>Che ciò che scocca drizza in segno lieto.</l></lg>
<lg type="terzina"><l>Ver è, che come forma non s'accorda</l>
<l>Molte fiate all'intenzion dell'arte</l>
<l>Perch'a risponder la matera è sorda.</l></lg>
<lg type="terzina"><l>Così da questo corso si diparte</l>
<l>Talor la creatura, ch'ha potere</l>
<l>Di piegar, così pinta, in altra parte.</l></lg>
<lg type="terzina"><l>(E si come veder si può cadere</l>
<l>Fuoco di nube), se l'impeto primo</l>
<l>A terra è torto da falso piacere."</l></lg></quote>
(<title>Par.</title> c. I, vv. 106-135).</note></p>
<p>Fino a qual punto la teologia sia riescita a 
togliere la contraddizione fra l'infinità e l'onnipotenza di Dio 
e la presenza di questa potenza avversa, è questione troppo 
grave per esser qui discussa; tanto più che contraddizioni 
siffatte, insuperabili dalla fredda ragione, possono benissimo 
essere superate ove intervenga un atto di fede. In ultima 
analisi, per la teologia il problema della predestinazione si 
risolve coll'ammettere si tratti di un mistero: è 
imperscrutabile il giudizio per cui la divinità permette 
talvolta il trionfo del male. Alla provvidenza spetta, secondo 
S. Tommaso, permettere alcuni difetti nelle cose,<note place="foot">
<title>Summa theol.</title>, I, 73, 3.</note> e l'apparente 
ingiustizia della giustizia divina non è che una conseguenza 
della limitatezza della nostra ragione<note place="foot">
<quote rend="block"><lg type="terzina"><l>"Or tu chi sei, che vuoi seder a scranna</l>
<l>Giudicando da lungi mille miglia</l>
<l>Con la vista più corta di una spanna?</l></lg>
<lg type="terzina"><l>Certo a colui che meco s'assomiglia</l>
<l>Se la Scrittura sopra noi non fosse</l>
<l>Da dubitar sarebbe a meraviglia,</l></lg>
<lg type="terzina"><l>O terreni animali, o menti grosse!</l>
<l>La prima volontà, ch'è per sé buona</l>
<l>Da sé, che è sommo ben, mai non si mosse.</l></lg>
<lg type="terzina"><l>Cotanto è giusto, quanto a lei consuona</l>
<l>Nullo creato bene a sé la tira,</l>
<l>Ma essa, radiando, lui cagiona. "</l></lg></quote>
(<title>Par.</title> XIX, vv. 79-90).</note>.</p>
<p>"Niente, osserva il Vailati, prova meglio la 
<hi rend="italic">inevitabilità</hi> dell'ipotesi del libero arbitrio per i teologi, 
quanto il constatare le enormi assurdità in cui furono costretti 
a cadere ogni qualvolta tentarono di rigettarla. Così, per 
esempio.... dalla negazione del libero arbitrio Lutero fu 
costretto ad ammettere la credenza, moralmente mostruosa, 
che la salvezza o la dannazione eterna degli uomini non 
dipendesse affatto dalla loro condotta, ma solo dal 
beneplacito (grazia) di Dio, il quale creandole sapeva già che 
una parte di essi era irrevocabilmente destinata alle pene 
dell'inferno. Per adoperare la sua immagine, ingenua e cinica 
nello stesso tempo: quando Dio nei sacri libri esorta gli 
uomini al ben fare, fa come quei genitori che, ai loro bambini 
non ancora abili a camminare, dicono di venir verso di loro, 
ben sapendo che non lo possono fare onde essi sian costretti 
ad invocare il loro aiuto".<note place="foot">
Rec. del MONRAD, in <title>Archivio di Psichiatria</title>, 
vol. XIX, fasc. V-VI.</note></p>
<p>Insomma, "fu soprattutto la difficoltà di 
conciliare l'esistenza troppo evidente del male nel mondo, 
colla credenza, troppo preziosa, nella prescienza e nella 
giustizia divina, quella che rese necessaria l'introduzione di 
un'ipotesi che, come questa del libero arbitrio, sgravasse da 
una parte il creatore dalla taccia di aver creato un mondo 
imperfetto e pieno di miserie di ogni genere, e dall'altra 
attribuisse a queste il carattere di "punizioni" o "espiazioni" 
provocate e rese necessarie dalle disubbidienze e dai peccati 
degli uomini. I metafisici che credono che la questione del 
libero arbitrio possa continuare ad avere un senso qualunque 
all'infuori di ogni implicazione teologica rassomigliano a 
quegli amputati che si illudono di sentir ancora dei dolori e 
delle trafitture nel membro che non hanno più; essi sono dei 
teologi. con una gamba di legno".<note place="foot">
VAILATI, rec. del MONRAD, cit..</note></p>
<p>- Una cosa infatti altamente degna di nota è che il 
"problema del libero arbitrio", nella forma in cui è oggi 
comunemente inteso, pare fosse totalmente sconosciuto ai 
grandi pensatori dell'antichità. I più fra essi, è vero, sembrano 
aver ammesso insieme con Aristotile un elemento di 
spontaneità e di variazione irregolare nell'universo, ma questa 
era per loro una veduta puramente cosmologica. 
Consideravano la causalità e la volontarietà delle umane 
azioni come due questioni differenti, da trattarsi 
separatamente e irrilevanti l'una per l'altra; non le 
raggruppavano insieme in un solo problema <hi rend="italic">globale</hi>, 
per così dire, pressoché insolubile se non per mezzo di un 
mistero. Ciò è tanto vero che secondo alcuni di essi, p. es. 
Epicuro, la volontà, governata dai motivi, non rientra affatto 
nella cerchia, pur da loro ammessa, dei fenomeni 
essenzialmente irregolari e spontanei.<note place="foot">
GROTE, op. cit., II, p. 441.</note></p>
<p>Questa mancanza del problema "del libero arbitrio" 
nella filosofia antica è quella che fa far le alte maraviglie allo 
Schopenhauer, e gli ispira anzi per essa un certo qual 
disprezzo. "Gli antichi, egli scrive, non sono da consultarsi su 
tale questione, perché la loro filosofia, per così dire ancora 
allo stato d'infanzia (?), non si era ancora fatta un'idea 
adeguata dei due più profondi o più gravi problemi della 
filosofia moderna, quello cioè <hi rend="italic">del libero arbitrio</hi> e 
quello della <hi rend="italic">realtà del mondo esteriore</hi>, ossia del 
rapporto fra l'ideale e il reale. Quanto al grado di chiarezza e 
di comprensione al quale avevano portata la questione del 
libero arbitrio, è ciò di cui si può rendersi conto in 
modo soddisfacente coll'Etica a Nicomaco di Aristotile (III, 
c. 1-8); si riconoscerà che il suo giudizio a questo 
proposito non concerne essenzialmente che la libertà fisica ed 
intellettuale, ed è perciò ch'egli non parla che 
dell'<foreign lang="grc">ekousion</foreign> e dell'<foreign lang="grc">akousion</foreign>, 
confondendo gli atti volontari cogli atti liberi. Il problema 
assai più difficile della libertà morale non gli si è ancora 
presentato, sebbene a momenti il suo pensiero si estenda fino 
a questo punto, sopratutto in un punto dell'Etica a Nicomaco 
(II, 2 e III, 7), ma egli commette l'errore di dedurre il 
carattere dalle azioni, anziché queste da quello".<note place="foot">
<bibl><author>SCHOPENHAUER</author>, <title lang="fre">Essai sur le libre arbitre</title>, 
<pubPlace>Paris</pubPlace>, <publisher>Alcan</publisher>, <date>1900</date></bibl>, p. 130.</note></p>
<p>Ebbene ciò non fa, a nostro parere, che far risaltare in 
questo la superiorità di Aristotile sul filosofo tedesco. La sua 
concezione è assai più positiva - se per positivo s'intende chi 
possiede una visione netta della realtà ed i suoi problemi e chi 
sa di questi discernere gli elementi essenziali da quelli 
puramente accessori - di quella dello Schopenhauer. La 
ragione per cui Aristotile, in un'opera di morale, non fa parola 
del "problema del libero arbitrio" è ch'esso, - inteso come lo 
intenderebbe lo Schopenhauer, - <hi rend="italic">non è neppur veramente 
un problema nel senso proprio della parola</hi>. Il trasporto 
della questione della causalità delle umane azioni volontarie - 
problema cosmologico e teologico - nel campo della morale, 
e l'applicazione alla questione così trasportata del nome di 
libero arbitrio, hanno fatto credere che nella morale esista un 
problema là dove veramente non ne esiste nessuno. Quando il 
moralista ha constatato che esiste una volontà e che questa è 
pienamente efficace, tutte le sue esigenze sono soddisfatte. E 
questo è il solo significato legittimo, a nostro parere, della 
parola libertà. L'immaginare una libertà ulteriore, la sola 
"verace", consistente nella "possibilità di volere diversamente 
da come abbian voluto, pur rimanendo costanti <hi rend="italic">tutti 
quanti</hi> gli antecedenti della nostra volizione"; libertà che 
non sia quella di cui si parla ogni giorno quando si afferma di 
esser liberi perché sì può far ciò che si vuole, ma da cui 
dipendano nondimeno tutte le conseguenze che soglionsi 
generalmente far dipendere da quella; - il sostituire insomma 
al concetto "pratico" della libertà un presunto concetto 
"trascendentale"; - equivale a voler a tutti i costi considerare 
come non risolta una questione che già lo è. Sarebbe difficile 
trovare un sintomo più caratteristico di quella che i tedeschi 
chiamano <foreign lang="ger">Grübelsucht</foreign>, e che consiste in una 
tendenza insaziabile a dubitar di tutto, della propria 
esistenza, della esistenza degli oggetti che ci circondano, 
della nostra capacità a pensare, a sapere, <hi rend="italic">a 
volere</hi>;<note place="foot">
<bibl><author>V. JAMES</author>, <title>Princ. di Psic.</title>, <pubPlace>Milano</pubPlace>, 
<date>1909</date></bibl>, p. 706. Il GALLUPPI, al 
principio del libro IV del suo <title>Saggio filosofico</title> dice: 
"L'oggetto di questa opera è di rispondere adeguatamente a 
queste due questioni: Primo: posso io sapere qualche cosa? 
Secondo: che cosa posso io sapere? Ciò è lo stesso che 
esaminare la realtà, la certezza, ed i limiti della conoscenza." 
Ora notiamo che alla prima domanda la risposta affermativa è 
evidente: so che l'ossigeno e l'idrogeno messi insieme in date 
condizioni mi danno dell'acqua, che se cado da una certa 
altezza mi faccio male, che Napoleone fu battuto a Waterloo. 
Alla seconda sol tutta la scienza e l'esperienza umana 
possono dare, o tentar di dare, risposta soddisfacente.</note> 
mentre è evidente che, se la parola certezza ha un significato 
qualsiasi, essa è applicabile a questi casi della nostra 
esperienza più immediata e giornaliera.</p>
<p>Quelli che lo Schopenhauer chiama "i due più profondi 
e gravi problemi della filosofia moderna" non hanno altra 
origine. Alla "realtà del mondo esteriore" abbiamo accennato 
in un altro scritto, parlando della teoria della "relatività della 
conoscenza". Abbiamo osservato, che l'affermazione di una 
siffatta "relatività" non implica alcuna diminuzione della 
nostra certezza riguardo alla realtà delle cose; ciò deriva da 
una errata interpretazione del valore e della funzione delle 
indagini del Berkeley. Tali indagini non avevano per scopo di 
dirci <hi rend="italic">se le cose esteriori esistano</hi>, di insegnarci cioè 
qualchecosa sulla <hi rend="italic">veridicità</hi> della nostra conoscenza, 
ma solo di analizzare la natura del nostro giudizio 
nell'esistenza delle cose, che cosa intendiamo dire quando 
diciamo: la tal cosa esiste. Così il problema dei rapporti fra 
l'ideale ed il reale non può essere che il tentativo di stabilire 
<hi rend="italic">su che si basi</hi> tale distinzione. Vi è una parte della 
realtà che noi crediamo particolarmente legata al nostro 
<hi rend="italic">io</hi>, un'altra che crediamo "indipendente" da esso. Vi è 
una parte più <hi rend="italic">apparente</hi> della realtà (le parvenze 
sensibili delle cose), un'altra più recondita, a conoscer la 
quale giungiamo per mezzo del ragionamento (di cui 
argomentiamo l'esistenza). Così l'astronomo giunge a 
determinare per mezzo del calcolo i movimenti <hi rend="italic">reali</hi> 
degli astri, in contrapposto ai loro movimenti <hi rend="italic">apparenti</hi> 
sulla volta celeste. È questo - e non altro - ciò che volevano 
dire gli antichi coll'antitesi fra i <foreign lang="grc">nooumena</foreign> (le 
cose come reali) e i <foreign lang="grc">phainomena</foreign> (le cose 
apparenti); ma un concetto qual è quello del noumeno 
Kantiano non era ancor venuto loro in mente. O la distinzione 
fra il fenomeno e il noumeno serve a discernere alcuni fra gli 
oggetti della nostra conoscenza da altri, ed allora ha un senso, 
e può essere utile: o serve a designare il rapporto fra tutta 
quanta la nostra conoscenza, (cioè tutto il nostro 
mondo) reale <hi rend="italic">e possibile</hi>, e una presunta realtà al di 
fuori di essa, ed allora essa è addirittura un <hi rend="italic">non 
senso</hi>.<note place="foot">
V. CALDERONI, <title>Mét. et pos.</title>, Bibl. Du 
Congrès de Phil., 1900, I, p. 68.</note></p>
<p>Lo stesso può dirsi della "libertà trascendentale". 
Questa, si chiami essa libertà d'indifferenza o libero arbitrio, 
sta precisamente alla libertà nel senso comune della parola, 
come il noumeno, la realtà trascendentale sta a quella cui 
possiam pervenire mediante le operazioni ordinarie del nostro 
intelletto. I teorici della conoscenza, Berkeley, Hume, Kant 
hanno, si dice, dimostrato <hi rend="italic">l'inconoscibilità</hi> di una realtà 
siffatta. Bisogna andar più oltre, e dichiarare 
<hi rend="italic">l'inesistenza</hi> di essa, come rappresentata da una 
nozione assurda, contraddittoria e quindi 
<hi rend="italic">inconcepibile</hi>. Non facendo ciò, si trarranno sempre da 
tali teorie conseguenze illegittime in senso scettico: si crederà 
cioè, esservi una porzione della realtà <hi rend="italic">esistente</hi> che sia 
stata da tali studi dichiarata inaccessibile alla mente umana, 
mentre non si è fatto che abolire un concetto, e più che un 
concetto, una parola la quale, essendo vuota di senso, non è 
applicabile ad alcunché di reale.</p>
<p>Per convincersi che simile è il caso per la libertà 
metafisica o morale, basta considerare le definizioni che se ne 
sogliono dare, sia che essa si affermi, sia ch'essa venga 
negata. È impossibile definire questa libertà senza dare 
artificialmente a tutte le parole della definizione un senso 
diverso dall'usuale; un senso "trascendentale". "Per libertà 
morale o libertà volitiva o libero arbitrio, scrive il Ferri, si 
intende: la facoltà per cui l'uomo può volere una determinata 
cosa piuttosto che un'altra, indipendentemente da ogni causa 
o motivo, <hi rend="italic">esterno o interno, che lo determini 
necessariamente</hi> a quella data volizione o decisione della 
volontà. Questa è appunto la libertà che forma l'oggetto della 
tanto dibattuta questione, e si esprime così: io posso voler 
fare questa cosa o quella, <hi rend="italic">a mio piacere</hi>, all'infuori ed 
in opposizione ad ogni motivo, a qualsiasi causa 
<hi rend="italic">necessaria</hi>, fisica o psichica, esterna od 
interna".<note place="foot">
<bibl><author>FERRI</author>, <title>La teoria dell'imputabilità e la negazione 
del libero arbitrio</title>, <pubPlace>Firenze</pubPlace> <date>1878</date></bibl>.</note> A chi 
ben guardi questo periodo, apparrà chiaro che il suo contesto 
si presta egualmente bene ad indicare quel genere di libertà 
che è semplicemente implicato dalla <hi rend="italic">volontarietà</hi> delle 
nostre azioni. Il Ferri parla di un <hi rend="italic">uomo</hi> che può agire 
<hi rend="italic">a suo piacere</hi>, indipendentemente da qualsiasi causa o 
motivo, senza vincolo di sorta, esterno od interno, che lo 
determini <hi rend="italic">necessariamente</hi>. Sembra dunque che, 
secondo tale definizione la libertà che il Ferri combatte 
postuli la presistenza di un qualchecosa che si chiama 
<hi rend="italic">uomo</hi> con un "piacere" suo proprio, e ne implichi la 
indipendenza di fronte ad <hi rend="italic">altre</hi> cause, i motivi, siano 
essi esterni (?) od interni. Ora la facoltà di poter perseverare 
<hi rend="italic">nella propria volontà</hi> a dispetto di motivi 
<hi rend="italic">ulteriori</hi>, è certo uno dei dati della credenza comune 
nella libertà. Il negare questo potere; postulare l'uomo 
esistente come forza, qualunque ne sia l'origine, ed 
immaginare questa forza annichilita, impotente di fronte ad 
altre forze da lei distinte, non è questa la concezione del 
fatalismo? È appunto la negazione di <hi rend="italic">questa</hi> libertà 
così definita che può condurre i lettori (e gli scrittori stessi) a 
conseguenze prettamente fatalistiche. Ma tale invece non era 
il pensiero di chi questa definizione enunciava: le parole, 
inadatte ad esprimere cose tanto elevate, lo hanno tradito. Il 
potere di agire a piacer nostro, di cui qui si tratta, non è quel 
potere, che tutti sappiamo di possedere, di agire come ci 
<hi rend="italic">pare opportuno, utile, buono</hi>, perché questa è la libertà 
fisica, su cui non v'è discussione aperta. La libertà "morale" è 
qualchecosa di molto più elevato, e si libra in una sfera ove la 
debolezza dell'umana ragione può invano sperare di 
raggiungerla. Essa non è la libertà <hi rend="italic">di fare</hi> ciò che <hi rend="italic">si 
vuole</hi>, perché questa viene sdegnosamente rigettata come 
libertà fisica; non è la libertà consistente nel <hi rend="italic">volere</hi> 
questa o quella cosa, e neppure, checché se ne dica, quella 
consistente nel <hi rend="italic">voler volere</hi>, - poiché anche gli sforzi 
dell'attenzione, l'ostinazione a persistere in un proposito a 
dispetto di tutto e di tutti, l'acciecamento volontario sono 
suscettibili di una spiegazione "deterministica". Che cosa è 
dunque questa libertà? Essa è una creatura vaporosa, che 
sparisce appena facciamo il gesto di mettervi sopra la mano, 
che si dilegua in alto, sempre più in alto, che precede 
l'inseguitore come l'ombra precede il corpo, indefinitamente. 
La libertà, secondo Malebranche, è un "mistero".</p>
<p>Ora per lo scienziato, che studia il problema della 
libertà come gli vien posto dal senso comune, la libertà non 
può essere un mistero. Un problema deve essere almeno 
<hi rend="italic">concepibile</hi> perché egli tenti di darne una soluzione. 
Egli può studiare il problema della <hi rend="italic">volontarietà</hi> delle 
umane azioni, e può studiare il problema della 
<hi rend="italic">causalità</hi> delle umane azioni. Sono due problemi 
differenti. Ma il problema della "<hi rend="italic">libertà</hi>" è uno solo. La 
parola libertà, come tutte le altre parole del nostro linguaggio, 
è stata creata dagli uomini per il loro uso e consumo. Essa è 
fatta per essere riempita di buona e solida sostanza, tolta al 
mondo nel quale viviamo e a conoscere il quale si affaticano 
le nostre intelligenze; non per essere vuotata 
pneumaticamente di ogni contenuto sensibile e respirabile 
e poi conservata e ammirata con superstiziosa 
venerazione, come se ancor contenesse qualche essenza 
preziosa. Le parole nostre tutte hanno un senso determinato 
(o determinabile) ed umano, né ci è lecito, per capriccio, dar 
loro un preteso senso trascendentale che - per il fatto che 
siamo noi stessi uomini - non potrebbe essere se non un vero 
e proprio <hi rend="italic">non senso</hi>.</p>
<p>Di tali <hi rend="italic">non sensi</hi>, prodotti da parole che restano 
campate in aria dopo che loro fu tolto ogni valore 
assegnabile, ve ne sono stati nella storia del pensiero assai più 
di quanto non parrebbe possibile a prima vista. È compito 
dello scienziato e del filosofo lo scoprirli appena si formano e 
toglierli di mezzo, e questo suo lavoro è tutt'altro che privo di 
importanza, vista la facilità che hanno gli uomini a cadere 
nelle forme più svariate di <hi rend="italic">psittacismo</hi>. Ma quello che 
giova notare, è che la negazione di "concetti" consimili, 
<foreign lang="lat">nulli ab initio</foreign>, per così dire, per la presenza di 
elementi contraddittori, non è da confondersi affatto 
coll'affermazione dell'<hi rend="italic">inapplicabilità</hi> dei concetti veri a 
determinati oggetti o alla realtà in genere: tale negazione non 
è che la constatazione, rispetto ai primi, della loro intima ed 
essenziale nullità. Il loro annientamento non lascia quindi 
alcun <foreign lang="lat">vacuum</foreign> nel mondo del pensiero, alcuna 
limitazione di esso, che possa dare adito a scetticismo di 
sorta; la loro forma è già subito riempita efficacemente, né 
alcuna soluzione di continuità resta a segnare il luogo ove 
essi già furono.<note place="foot">
<quote lang="fre">"Il faut passer par les jeux d'une métaphysique 
nébuleuse, et lutter contre des ombres que la philosophie a 
douées de corps, avant d'aborder au pays de la lumière et des 
realités toutes nues. L'idole qu'on doit abattre offusque 
d'abord la vue: son antiquité, sa divinité pretendue imposent 
aux plus hardis, et telle est la force du prejugé que chacun 
s'attend à voir la nature entière s'abimer quand tombera le 
Dieu. Les coups mêmes qu'on lui porte ont quelque chose de 
phantastique et rendent des sons étranges. Mais l'oeuvre de 
démolition n'est pas aussitôt accomplie qu'un étonnement 
tout nouveau se produit: l'idole est connue pour ce qu'elle est, 
on en touche le bois qui est vermoulu et lorsque enfin elle 
tombe en poussière, il se trouve que rien n'est changé autour 
d'elle; chaque chose a conservé sa place et son nom, il ne s'est 
point fait de vide dans la réalité"</quote> (<bibl><author>RENOUVIER</author>, 
<title lang="fre">Essais de critique générale</title>, <pubPlace>Paris</pubPlace>, 
<date>1854-69</date></bibl>, I, p. 42).</note></p>
<p>Risulta così illegittimo ogni dubbio sulla nostra 
<hi rend="italic">libertà</hi> non meno che sulla esistenza o realtà in genere 
delle cose. Come, quando ho debitamente constatato, con tutti 
i mezzi di prova che come uomo ho a mia disposizione, la 
presenza di un oggetto, la mia credenza nell'esistenza di esso 
ha ogni grado immaginabile e desiderabile di certezza, né v'è 
luogo a dubbio ulteriore - tutte le conseguenze teoriche e 
pratiche che decorrono da tale credenza sono d'ora innanzi 
legittime; - così, quando ho constatato di trovarmi 
nella condizione di poter scegliere <hi rend="italic">a mia volontà</hi> fra 
più azioni possibili, non mi è lecito dubbio alcuno sulla 
libertà mia.</p>
<p>Concludendo dunque il dilemma che il più delle volte 
si crede posto dalla "questione del libero arbitrio" - quello 
cioè fra la credenza nell'assoluta <hi rend="italic">imprevedibilità</hi> degli 
atti volontari, e l'accettazione di un fatalismo deprimente e 
distruttore di ogni morale responsabilità, - è un falso 
dilemma. L'analisi logica della questione ci ha condotto a 
ravvisarvi due problemi distinti, suscettibili ciascuno di 
soluzioni opposte, ma indipendenti fra loro. Da una parte, la 
questione <hi rend="italic">se le nostre azioni dipendano dalla nostra 
volontà</hi>; o meglio - poiché è evidente che ve ne sono 
alcune che ne dipendono - <hi rend="italic">quali sono</hi> le azioni che ne 
dipendono; <hi rend="italic">fino a che punto</hi> cioè siamo liberi, e 
pertanto responsabili. Rientrano in tale questione tutti quegli 
studi sulla psicologia e la patologia della volontà che sono di 
tanta utilità così al sociologo, come al moralista e al giurista. 
Dall'altra parte, la questione più "elevata" forse, ma certo 
praticamente meno importante, e ad ogni modo irrilevante per 
l'altra, se alle nostre azioni sia o no applicabile il principio di 
causalità. Chi tale applicabilità nega, intende asserire che i 
fenomeni della nostra mente, che sono gli antecedenti 
dell'azione volontaria, posseggono una fondamentale ed 
irrimediabile irregolarità: che cioè una previsione sicura dei 
loro effetti, come non si ha ora, non si potrà <hi rend="italic">mai</hi> avere. 
Essi pretendono in altre parole segnare sin d'ora un limite 
insuperabile alla psicologia della volontà.</p>
<p>Quale delle due opinioni contrarie sia la vera è cosa 
assai ardua a decidersi allo stato presente delle nostre 
cognizioni. Certo si è che col progredire della scienza si 
vanno scoprendo di continuo nuovi casi di uniformità e 
regolarità fra i fenomeni, e non sfuggono a questa sorte i 
fenomeni psichici, per quanto in modo meno spiccato degli 
altri. Molta della contingenza Aristotelica o Tomistica si è 
ormai dileguata ai nostri occhi; e la materia, che per Aristotile 
rappresentava il principio della irregolarità, oggi, mutato 
significato, è venuta ad apparirci come la sede delle leggi più 
fisse e sicure che signoreggiano l'Universo, - le meccaniche, 
le fisiche e chimiche. Fin qui, la natura si è mostrata 
abbastanza docile ai nostri desideri: i fatti suoi si sono lasciati 
a poco a poco ridurre in <hi rend="italic">leggi</hi>, plasmare ad una forma 
più razionale di quella che ci vien presentata dal crudo ordine 
dell'esperienza; ed è ciò che ha permesso all'uomo di tanto 
estendere il suo potere sulle forze naturali, che ha prodotto le 
meraviglie del vapore e dell'elettricità, dell'industria, 
dell'igiene e della terapia moderne. Ma "fino a che punto, per 
dirla con un acuto pensatore americano, la natura si mostrerà 
così plastica nell'avvenire, nessuno può dire. Il nostro solo 
mezzo di saper ciò è di metterla alla prova".<note place="foot">
W. JAMES, <title lang="eng">The dilemma of determinism</title> (op. 
cit., p. 147).</note></p>
<p>Intanto a questa lotta dell'uomo contro l'oscura potenza 
del caso e del disordine possiamo assistere con una certa 
serena tranquillità, sicuri che, qualunque ne sia l'esito, esso 
non potrà essere fatale ad alcuno dei supremi postulati della 
nostra vita morale. Se fosse vero che dall'esito di questa lotta 
dipende per noi la possibilità di applicare il concetto di 
responsabilità, ogni progresso della fisiologia e della 
psicologia dovrebbe segnare una restrizione della sfera della 
morale. Ogni motivo per agire dovrebbe costituire 
un'attenuante dell'azione commessa.<note place="foot">
Vedi a questo proposito: CARRARA, op. cit., parte 
gen., par. 265; e le critiche del <bibl><author>PESSINA</author>: <title>Elementi 
di Dir. pen.</title>, <pubPlace>Napoli</pubPlace>, <date>1882-
.5</date></bibl>, I, p. 232 e segg..</note> Fortunatamente, 
non è dell'assenza di motivi e di cause che il diritto e la 
morale hanno bisogno: la loro base in tal caso sarebbe 
davvero troppo malsicura e ristretta. Essi hanno soltanto 
bisogno che l'atto sia l'emanazione del carattere e della 
personalità cosciente dell'individuo che valuta i motivi, in 
altre parole della <hi rend="italic">sua ragione</hi>. La suscettibilità al 
motivo, l'attitudine cioè ad agire in modo diverso a seconda 
della previsione delle conseguenze dei nostri atti, ben lungi 
dall'essere un argomento <hi rend="italic">contro</hi> la libertà e la 
responsabilità, è piuttosto la prova di essa. Nella vita, le 
persone di maggior volontà non sono quelle che persistono in 
un modo d'agire, sordi ad ogni voce in contrario, ma quelli 
che meglio si lasciano convincere dalla bontà degli 
argomenti; non i più impulsivi, ma i più riflessivi nell'azione: 
non quelli che seguono la randagia associazione delle idee, 
ma le regole della logica. Per meglio chiarire tutto ciò, non 
sarà male il far parola dei caratteri distintivi dell'atto 
volontario, e della natura dei fatti implicati in esso. Ne 
derivano infatti conseguenze per la morale ed il diritto che 
meritano forse di essere segnalate.<note place="foot">
<quote>"La virtù riferendosi alle passioni e agli atti degli 
uomini, e la lode ed il biasimo non concernendo se non le 
cose volontarie, è uno studio necessario, quando si cerchi 
rendersi conto della virtù, quello di determinare che cosa 
s'intenda per volontario ed involontario. Aggiungo che questa 
conoscenza è indispensabile anche ai legislatori, per 
illuminarli sulle pene e sulle ricompense ch'essi sanciscono"</quote> 
(ARISTOTILE, <title>Mor. a Nic.</title>, III, 1).</note></p></div1>
<div1 type="capitolo"><head>LA VOLONTÀ.</head>
<p>- Che cos'è un atto volontario? E perché l'atto volontario 
solo è atto responsabile?</p>
<p>"Atto volontario, dice Aristotile, sembra esser l'atto il 
cui principio è nell'agente stesso, che sa in particolare tutte le 
condizioni che l'atto suo coinvolge".<note place="foot">
ARISTOTILE, op. cit., III, 2 par. 12.</note> "La 
parola volontario designa, propriamente parlando, ciò che noi 
facciamo senza esservi costretti da una necessità qualsiasi. 
Involontarie sono quelle cose che noi facciamo per forza 
maggiore o per ignoranza".<note place="foot">
IDEM, <title>Gr. Morale</title>, I, 11.</note> "Una cosa fatta 
per forza maggiore è quella la cui causa è esteriore, e di tal 
natura che l'essere che agisce e che soffre non contribuisca in 
nulla a questa causa: per esempio, quando siamo trascinati da 
un vento irresistibile, o da gente che si è impadronita della 
nostra persona".<note place="foot">
IDEM, <title>Mor. a Nic.</title>, III, 1, par. 7.</note></p>
<p>Tali definizioni d'Aristotile, quantunque non si 
discostino dall'uso volgare delle parole, ed esprimano ciò a 
cui tutti siamo disposti a consentire, hanno forse bisogno di 
esser completate. Molti movimenti del nostro corpo 
sembrano aver il loro principio in "noi" senza per questo 
meritare il nome di volontari, nel senso più ristretto secondo 
il quale ci reputiamo responsabili per averli commessi. La 
nostra vita psichica reagisce continuamente sulla nostra vita 
fisica e fisiologica; essa produce in noi i movimenti riflessi 
ed istintivi, tutto quel complesso di reazioni svariate che 
costituiscono le emozioni,<note place="foot">
W. JAMES, <title>Princ. di Psic.</title>, cap. XXV.</note> 
eppure questi fatti rientrano in una categoria ch'è di somma 
importanza il poter distinguere da quella degli atti 
propriamente volontari. Di certi impulsi, di certi atti che 
hanno la loro sorgente nell'oscuro meccanismo della nostra 
vita reflessa e istintiva noi non sogliamo ritenerci 
responsabili se non nella misura in cui potevamo impedirli: 
cosicché la responsabilità, degradando poco a poco, svanisce 
addirittura quando tali impulsi superino un certo grado di 
intensità, che li rende "irresistibili". Come ed in che senso le 
passioni, che pur costituiscono tanta parte della nostra 
individualità, possono rappresentare una limitazione alla 
volontà, ponendosi di fronte a questa come potenze a lei 
avverse? Lo stesso Aristotile sembra imbarazzato a 
rispondere a questa domanda: "Così, egli scrive, non si 
possono a buon dritto chiamare involontari gli atti che ci 
fanno commettere la collera e il desiderio. Una prima ragione 
si è che, ciò ammesso, ne verrebbe di conseguenza che 
nessun essere all'infuori dell'uomo, agirebbe volontariamente, 
neppure i bambini. Possiamo dire che noi non facciamo 
niente di nostra piena e libera volontà, nelle cose della collera 
e del desiderio? Oppur dobbiamo far qui una distinzione, ed 
ammettere che noi facciamo il bene volontariamente e il male 
involontariamente? ma non sarebbe ridicolo di ammettere una 
distinzione simile, dal momento che non vi è che un solo e 
medesimo agente che cagiona tutti questi atti?".<note place="foot">
ARISTOTILE, <title>Mor. a Nic.</title>, III, 2, par. 
12.</note></p>
<p>Gli è che tali impulsi, istinti e passioni sono bensì fra i 
coefficienti della volontà, fra gli elementi che combinandosi 
dànno origine al fatto complesso della volizione, e senza i 
quali anche quegli atti che posseggono nel grado più 
eminente il carattere della volontarietà sarebbero 
inintelligibili. - Ma i movimenti che questi impulsi producono 
possono considerarsi come volontari o no a seconda del 
contenuto <hi rend="italic">intellettuale</hi>, per così dire, della nostra 
mente al momento in cui si eseguiscono e che su di essi 
infierisce. Mentre infatti fra gli scienziati e i filosofi non 
manca chi consideri tutta quanta la nostra vita impulsiva ed 
attiva, impulsi e stati sentimentali come manifestazioni della 
volontà (Schopenhauer), il linguaggio ordinario sembra 
riserbare la designazione di volontari a quelli fra gli impulsi 
che siano preceduti o accompagnati da una chiara e lucida 
coscienza dell'atto che sta per seguire, con una visione più o 
meno netta, più o meno penetrante, delle sue 
conseguenze.<note place="foot">
<quote>"La volizione può considerarsi come un movimento 
che non segue immediatamente ad una eccitazione, ma dopo 
una sospensione, nella quale vi è una anticipazione di 
coscienza del movimento medesimo"</quote> (<bibl><author>SERGI</author>, <title>Elementi 
di Psic.</title>, <pubPlace>Messina</pubPlace>, <date>1879</date></bibl>, Lib. V, cap. 
2, 4, 5, ecc.).</note> Questa coscienza è quella che 
permette ad altri impulsi, atti a controbilanciare il primo, di 
sorgere: che permette, cioè, il fatto dell'<hi rend="italic">inibizione</hi>, 
senza la possibilità della quale non vi è atto propriamente 
volontario.</p>
<p>Fermiamoci un momento a considerare che cos'è 
implicato da ciò. Non è raro di trovare scrittori che 
definiscono gli atti volontari come quelli a determinare i quali 
contribuiscono le nostre idee, le nostre rappresentazioni. Un 
tal modo di esprimersi non è tuttavia del tutto esatto. - Per 
adoprare una frase cara ad alcuni deterministi, non è vero che 
"ogni determinismo <hi rend="italic">interno</hi> rappresenti una 
determinazione volontaria". Le nostre idee e rappresentazioni 
possono produrre numerose reazioni che pur non sono 
volontarie. Se, per esempio, estendo il dito indice della mia 
mano, e ad occhi chiusi mi sforzo di rappresentarmi, più 
vivacemente che sia possibile, di tenere un revolver in mano 
e di premere il grilletto, mi avverrà certamente di sentire il 
mio dito a tremare per la tendenza a contrarsi; e, se fosse 
connesso con un apparecchio registratore, esso certamente 
tradirebbe il suo stato di tensione col segnare movimenti 
incipienti.<note place="foot">
<bibl><author>W. JAMES</author>, <title>Talks to teachers on Psych.</title>, 
<publisher>Longmans</publisher></bibl>, p. 175.</note> Questi non avvengono perché io 
<hi rend="italic">so</hi> di non avere in mano la rivoltella, e quindi io 
inibisco la tendenza iniziale. Ma quei movimenti incipienti 
tengono dietro ad una rappresentazione mia, e pur non sono 
volontari, anzi si compiono <hi rend="italic">contro</hi> la volontà mia. 
Altro esempio sono tutti i movimenti "<hi rend="italic">incoscienti</hi>" che 
si compiono quando alcuno di noi è internamente assorto 
nella meditazione o nella fantasticheria (<foreign lang="fre">rêverie</foreign>), 
come il parlar da soli accompagnandosi col gesto: e tanti altri. 
Per spiegare la produzione dell'azione volontaria bisogna 
dunque specificare maggiormente e ricorrere a fatti di natura 
più particolare. - Esiste una categoria di fatti psichici che è 
opportuno classificare a parte dalle semplici 
"rappresentazioni", o "idee", e sono le nostre <hi rend="italic">credenze</hi>, 
i giudizi che formuliamo sulle cose<note place="foot">
BRENTANO, <title lang="ger">Psychologie vom empyrischen 
Standpunkte</title>, B. II, Ch. VII.</note>. Ora è di somma 
importanza notare che è solo a quegli atti su cui hanno 
influito vere e proprie <hi rend="italic">credenze</hi> nostre, che diamo il 
nome di volontari. - Se prima io non ho premuto il grilletto, è 
perché ben <hi rend="italic">sapevo</hi> che il grilletto non esisteva che 
nella mia immaginazione. Il premere un grilletto immaginario 
è cosa assurda, e perciò non ho <hi rend="italic">voluto</hi> far ciò. - Così è: 
altra cosa è rappresentarsi un albero, altra cosa il 
<hi rend="italic">credere</hi> nella sua esistenza, il giudicare: l'albero è. 
Ogni giudizio presuppone l'esistenza di rappresentazioni, ma 
queste sono distinte da quello e possono anche esistere senza 
di esso. Nello stato anteriore alla determinazione volontaria, 
lo stato di deliberazione, ciò che si svolge nella nostra mente 
non è il conflitto di semplici <hi rend="italic">idee</hi> contraddittorie, 
richiamantisi l'una l'altra secondo le leggi dell'associazione 
per contiguità o per similarità: ma quello fra più 
<hi rend="italic">giudizi</hi> sull'atto che si compie o sta per compiersi, e le 
sue conseguenze certe o probabili. - Perché vi sia atto 
volontario, occorre che tali giudizi figurino fra le <hi rend="italic">cause</hi> 
dell'atto stesso: ch'essi cioè abbiano la facoltà di sospenderne 
o di modificarne la produzione. Se ben si considera, è 
proprio questo il criterio differenziale fra le azioni volontarie 
e le involontarie. - Se io sto per prendere una grave 
determinazione, per esempio, quella di commettere il suicidio 
gettandomi dalla finestra, fino ad un certo momento, ogni 
<hi rend="italic">considerazione</hi> nuova sopravveniente ha la capacità di 
sospendere l'esecuzione dell'atto: il dolore che proveranno i 
congiunti e gli amici, la condizione in cui rimarranno gli altri 
componenti la famiglia, la possibilità di porre rimedio alle 
cause della mia disperazione, l'irrevocabilità dell'atto, o 
semplicemente il male fisico della caduta sono considerazioni 
che possono, anche quando ho già scavalcata la ringhiera, 
indurmi a non condurre a termine l'azione incominciata. 
<hi rend="italic">Perciò</hi> io dico che tale azione dipende dalla mia 
volontà. Ma da un certo momento in poi: da quando il punto 
di appoggio è perduto e l'individuo si è abbandonato, ogni 
ulteriore considerazione è inutile: se ad un certo punto della 
discesa l'individuo è colto dal pensiero ch'egli si sfracellerà 
immancabilmente le ossa sul marciapiede, ciò non gli 
impedirà di seguitare a cadere secondo la legge inesorabile 
della gravità: l'atto non dipende più dal suo volere.</p>
<p>Lo stesso avviene quando spesso la nostra volontà si 
trova in lotta con le leggi del nostro organismo. Vi sono certi 
movimenti che si possono bensì non cominciare, ma che una 
volta cominciati non si possono interrompere. In altri 
l'impulso ad eseguirle cresce colla ripetizione degli atti: ad un 
certo momento della vita esso diventa realmente irresistibile. 
In altri ancora l'atto è irresistibile sin da principio quando 
l'agente si trovi in determinate condizioni; a lui non è 
possibile che evitare le condizioni stesse. È così che nascono, 
com'è noto, la maggior parte dei vizi di cui l'uomo si fa poi 
schiavo; è su ciò che è fondata la massima pedagogica: 
<foreign lang="lat">principiis obsta</foreign>. Tutto ciò rientra nella 
questione dei <hi rend="italic">limiti della volontà</hi>, lo studio della quale 
è d'importanza capitale per il pedagogo, il moralista, il 
sociologo, il giurista. Nella natura infatti i fenomeni che 
godono di questa singolare proprietà, per noi oltremodo 
preziosa, di poter esser modificati dalle nostre credenze e dai 
nostri giudizi, dalle considerazioni cioè che facciamo sul loro 
modo di svolgersi, sono in numero relativamente ristretto. 
Degli altri noi siamo spettatori, ma non motori. Le loro 
successioni e le loro coesistenze, i loro divorzi e i loro 
connubi sono stabiliti da vincoli così tenaci che possiamo 
bensì conoscerli, ma non possiamo infrangerli. Conosciuti, 
tali vincoli fra i fenomeni saranno gli elementi della nostra 
concezione scientifica dell'Universo, la base sempre più 
larga, sulla quale si erigerà quella possibilità di previsione 
delle conseguenze degli atti nostri, che è atta a renderci 
sempre più potenti nella nostra relativa impotenza di 
fronte all'immensa natura. Ma la nostra influenza su di essi 
non sarà che indiretta: se vogliamo renderci propizie le loro 
forze, se vogliamo piegarle ai nostri fini, non possiamo farlo 
se non per mezzo di quella parte della realtà, che realmente si 
mostra obbediente al semplice <foreign lang="lat">fiat</foreign> nostro. 
Che una parte siffatta della realtà esista, è indubitabile: tutti 
coloro che hanno come noi identificato la libertà colla 
volontarietà delle azioni, hanno considerato la libertà come 
un fatto evidente.</p>
<p>Hanno avuto torto però alcuni di essi di considerare 
questo fatto come un attestato diretto della coscienza. Ciò che 
ci dice che un dato atto, un dato movimento terrà dietro ad 
una determinata nostra credenza, è, non meno che per quelli 
che tengono dietro direttamente agli stimoli "esteriori", 
<hi rend="italic">l'esperienza</hi>. Desidero che domani piova, e la pioggia 
non cade per questo: stimo invece opportuno che il mio 
braccio si muova per prendere quell'oggetto, che la mia bocca 
articoli certi suoni, che la mia penna scriva le presenti parole, 
ed ecco! la cosa è fatta. Nel formulare il mio desiderio, io ben 
sapevo che esso si sarebbe realizzato nel primo caso, che non 
si sarebbe realizzato nel secondo. Onde io dal semplice 
esame del mio stato d'animo posso dire a priori se esso sarà 
efficace o no a diventare, secondo l'espressione del Kant, 
<hi rend="italic">la causa dell'esistenza del proprio oggetto</hi>; se quindi, io 
potrò formularlo nella forma risoluta: "io voglio", o dovrò 
limitarmi a quella più mite e modesta: "io desidero", o "io 
spero." - Ma ciò non è che un prodotto delle ripetute 
esperienze fatte, per mezzo delle quali ho potuto constatare 
"quali movimenti tengano dietro a quali pensieri." Tanto è 
vero che nel caso di paralisi il rapporto di successione 
normale è rotto, l'esperienza deve rifarsi da capo: in un 
paralitico di data recente, vi hanno tutti gli antecedenti 
dell'azione volontaria, compresa la certezza che l'azione 
seguirà - ma l'azione invece questa volta non si produce: il 
braccio non si alza, le labbra non si muovono ad articolare il 
suono, le gambe si rifiutano al comando che vien loro 
impartito col consueto vigore. È questo uno stato di cose a 
cui presto tien dietro la convinzione della propria impotenza; 
sparisce il vero e proprio carattere di volizione, e subentra il 
semplice desiderio, distinto dalla volontà vera e propria in 
quanto per questa è necessaria la previsione dell'atto.</p>
<p>- Un essere adunque che non avesse avuto esperienza 
anteriore non potrebbe, nel senso proprio della parola, 
<hi rend="italic">volere</hi>. Tutte le reazioni sue agli stimoli di ogni sorta 
sarebbero di natura inaspettata per lui. "I movimenti 
volontari, scrive il <hi rend="italic">James</hi>, debbono essere funzioni 
secondarie, non primitive, del nostro organismo. È questo il 
primo punto che deve essere capito nella psicologia della 
volontà. I movimenti reflessi, istintivi, emozionali sono tutti 
fatti primarii: i centri nervosi sono organizzati in modo che 
certi stimoli fanno scattare certe parti esplosive; e la creatura 
che assiste per la prima volta ad una di tali esplosioni, fa una 
esperienza nuova. Un giorno assistevo insieme ad un 
bambino all'arrivo rumoroso di un treno diretto nella 
stazione. Il bambino che si trovava assai vicino ad una 
piattaforma si scosse e si mise a piangere, divenne pallido col 
respiro affannoso, e gridando corse a me a nascondersi il 
viso. Sono convinto che quel piccolo essere non era meno 
maravigliato per il proprio contegno che per l'arrivo del treno, 
e certo più di quanto fossi io, che assistevo alla scena. 
Naturalmente, se una tale reazione si ripetesse spesso, 
sapremmo presto che cosa ci dobbiamo aspettare da noi 
stessi, e potremmo prevedere la nostra condotta, pur 
rimanendo questa involontaria ed incontrollabile come prima. 
Ma se, nell'azione volontaria propriamente detta, l'azione 
volontaria deve essere preveduta, ne consegue che nessuna 
creatura che non abbia un potere divinatorio potrà mai 
eseguire per la prima volta un atto volontario. Ora noi non 
siamo forniti di un potere di visione profetica dei movimenti 
che possiamo fare, più che delle sensazioni che possiamo 
avere. Come dobbiamo aspettare che le sensazioni ci si 
presentino, così dobbiamo aspettare che i nostri movimenti si 
siano compiuti involontariamente, prima di formarci l'idea di 
ciò che sono l'uno o l'altro di questi due processi. Noi 
impariamo per la via della esperienza tutte le possibilità che 
possediamo: quando un movimento particolare avvenuto una 
volta in modo casuale, reflesso e involontario ha lasciato una 
traccia di sé nella nostra memoria, il movimento può essere di 
nuovo desiderato, può essere proposto come fine, può essere 
deliberatamente voluto. Ma è impossibile vedere in qual 
modo avrebbe potuto essere voluto altrimenti. Una provvista 
di idee<note place="foot">
Non è necessario d'avvertire che, nel passo citato il 
JAMES chiama <hi rend="italic">idee</hi> ciò che noi abbiamo designato 
come credenze. Non è l'<hi rend="italic">idea</hi> di un movimento 
possibile, ma il <hi rend="italic">giudizio</hi> che un tal movimento è 
possibile quello che precede l'atto volontario.</note> dei vari 
movimenti possibili, formatasi nella memoria, per 
l'esperienza fatta compiendoli involontariamente, è pertanto il 
primo requisito della vita volontaria".<note place="foot">
JAMES, <title>Princ. di psic.</title>, p. 780. Vedi anche 
<bibl><author>BAIN</author>, <title>Les sens et l'intell.</title>, <pubPlace>Paris</pubPlace>, 
<date>1878</date></bibl>, p. 230, 291.</note></p>
<p>Vediamo dunque come le azioni reflesse ed 
istintive, che alcuni sogliono contrapporre alla volontà come 
qualchecosa di irreducibilmente diverso, siano invece il 
<hi rend="italic">materiale</hi> onde la volontà si vale e senza il quale 
sarebbe impossibile comprendere i suoi movimenti. Inoltre, 
ben lungi dal rappresentare antiche azioni volontarie rese 
incoscienti, o subcoscienti, dalla lunga ripetizione, esse sono 
qualchecosa di <hi rend="italic">anteriore</hi> alla volontà, qualchecosa che 
può bensì esservi senza che esista una vera e propria volontà, 
ma senza di cui una volontà qualsiasi è inintelligibile. Se ora 
forse molte delle nostre reazioni istintive sono azioni 
volontarie diventate automatiche, ciò vuol dire che prima 
ancora vi dovevano essere altre azioni automatiche, se anche 
diverse dalle attuali. La volontà presuppone quella che il 
<hi rend="italic">Bain</hi><note place="foot">
BAIN, op. cit., p. 224.</note> chiama <hi rend="italic">attività 
spontanea</hi> del sistema nervoso, per la quale a certi 
determinati stimoli, esteriori <hi rend="italic">od interiori</hi>, rispondono 
determinate reazioni. "Si può paragonare il sistema nervoso a 
un organo i cui mantici sono costantemente tesi e pronti a 
scaricarsi in tutti i sensi a seconda dei tasti che preme 
l'organista. Lo stimolo delle nostre sensazioni e dei nostri 
sentimenti (<foreign lang="eng">feelings</foreign>) non dà la forza interna, 
ma determina il punto ove si produrrà la scarica e come essa 
si produrrà.<note place="foot">
MÜLLER, cit. da BAIN, <title>Les sens et l'intell.</title>, 
pag. 225.</note></p>
<p>Questa attività diremo così <hi rend="italic">automatica</hi> del nostro 
sistema nervoso è la base di tutta quanta la nostra vita 
emozionale, sentimentale, affettiva. La vista di certi oggetti, 
di certi aggruppamenti di linee e di colori, il contatto di certi 
corpi, l'audizione di certi suoni, ogni sensazione insomma fa 
nascere nel nostro organismo certe reazioni determinate, 
piacevoli o dolorose, certe preferenze o repulsioni, certi 
impulsi ad agire, che non possono altrimenti chiamarsi se non 
istintivi. E nella vita istintiva hanno la loro radice, più o meno 
direttamente, tutti i nostri sentimenti, dai più elementari e 
volgari, ai più complessi, elevati e raffinati. - La vita istintiva 
fornisce alla volontà, oltreché, come abbiamo visto, i suoi 
materiali, anche ogni <hi rend="italic">fine</hi>, ogni <hi rend="italic">ragione</hi> in vista 
della quale essa si determina. I grandi fini, ai quali si 
vogliono talora ricondurre tutti gli altri subordinati: la nostra 
conservazione, la conservazione della specie, la felicità o il 
piacere; quelle tendenze che possono orientare tutta quanta la 
vita di un uomo, l'amore, il sentimento familiare o patriottico, 
la bramosia di sapere, la passione artistica, l'aspirazione 
umanitaria, che cosa sono in ultima analisi, se non grandi 
istinti, più degli altri "fondamentali"? E nel dire 
ch'essi sono istinti, noi non intendiamo affatto deprezzarli. Il 
fatto che un istinto, una nostra tendenza è "cieca", che è 
impossibile "giustificarla" con una "ragione" qualsiasi non 
dice nulla infatti sulla opportunità o meno per gli uomini di 
seguirla; imperocché ciò è vero di tutte le nostre maggiori 
tendenze. Una nostra tendenza, una nostra preferenza, non 
può giustificarsi se non mediante un'altra tendenza, un'altra 
preferenza; onde è forza pur far capo ad una tendenza, ad una 
preferenza che non ha bisogno di essere ulteriormente 
giustificata, ad un qualche cosa cioè, la cui preferibilità ci 
sembri perfettamente ovvia e naturale. Ogni sentimento, nel 
fatto, basta a sé stesso; e alla domanda di un perché non si 
può rispondere, nella massima parte dei casi, se non: 
<hi rend="italic">perché è così</hi>.<note place="foot">
<quote><p>"Perché - si chiede il JAMES - diversi animali debbono 
compiere cose che a noi sembrano così strane, in presenza di 
stimoli così alieni? Perché dovrebbe, ad es., una gallina 
sottoporsi alle noie di covare un gruppo di cose così poco 
interessanti e poco rassicuranti quali sono raccolte in un cesto 
di uova, se non avesse un qualche sentore profetico del 
resultato? La sola risposta possibile è <foreign lang="lat">ad 
hominem</foreign>. Noi possiamo interpretare gli istinti dei 
bruti solo mediante ciò che sappiamo degli istinti nostri. 
Perché, quando possono, gli uomini si siedono sempre sui 
soffici letti anziché sul duro terreno? Perché vanno attorno 
alla stufa d'inverno? Perché, trovandosi in una camera, 
novantanove volte su cento si volgono tutti verso il centro 
anziché verso i muri? Perché preferiscono tutti il filetto di 
montone e il vino di Champagne al pane secco e all'acqua 
sudicia? Perché la ragazza interessa tanto il giovinotto, che 
soltanto ciò che riguarda lei gli sembra più interessante e più 
importante di ogni altra cosa al mondo?</p>
<p>Possiamo dire soltanto che questi sono modi umani, e 
che ogni creatura <hi rend="italic">predilige</hi> i suoi propri modi, e tende 
naturalmente a seguirli. La scienza può prendere in esame 
questi modi e trovare che sono utili. Ma non è per la loro 
utilità ch'essi sono seguiti, sibbene perché al momento di 
seguirli sentiamo che quella è la sola cosa appropriata e 
naturale da farsi. Non v'è un uomo normale su un milione di 
persone che, andando a pranzo, pensi di far cosa utile. 
Mangia perché quel cibo ha buon sapore e gliene fa 
desiderare di più. Se gli chiedete <hi rend="italic">perché</hi> debba avere 
bisogno di mangiare ancora di ciò che ha quel dato gusto egli, 
invece di riverire in voi un filosofo, probabilmente riderà 
prendendovi per uno stolto. La connessione fra la sensazione 
gustatoria e l'atto ch'essa provoca è per lui assoluta e 
"<foreign lang="ger">selbstverstandlich</foreign>", è una sintesi a priori delle più 
perfette, che non ha bisogno di prova per la sua stessa 
evidenza. Per cercare il <hi rend="italic">perché</hi> di ogni atto istintivo 
umano, è necessario ciò che Berkeley chiama una testa guasta 
a forza di studiare il modo di fare apparir strane le cose più 
naturali. Ad un metafisico soltanto possono venire in mente 
questioni come queste: Perché ridiamo, quando siamo 
contenti, invece di diventar seri? Perché siamo capaci di 
parlare ad una folla allo stesso modo come parliamo ad una 
persona sola? Perché una certa ragazza deve sconvolgere 
tanto la nostra ragione? L'uomo comune può dire soltanto: È 
<hi rend="italic">naturale</hi> che si rida; <hi rend="italic">va da sé</hi> che il cuore ci 
palpiti in presenza di una folla: <hi rend="italic">si capisce</hi> che noi 
amiamo quella ragazza, quell'anima splendida racchiusa in 
una forma così perfetta, così pura e così fragrante da essere 
amata per l'eternità</p></quote> (JAMES, <title>Princ. di Psic.</title>, pp. 
705-706).</note></p>
<p>La ragazza piace al suo innamorato non per 
alcun fine indiretto o remoto, ma semplicemente perché gli 
piace: s'egli la sposa, anche per altri motivi per la sua 
posizione sociale o i suoi danari, s'egli ciò facendo crede di 
servire la patria, o, avendo una vena filosofica, è convinto di 
servire all'alto fine della conservazione della razza, tutti 
questi sentimenti sono elementi estranei all'amore, che 
possono bensì rinforzarlo e magari sostituirlo, ma che non 
possono essere, agli occhi dell'innamorato, la giustificazione 
della propria passione. Il bisogno di giustificare ai propri 
occhi un sentimento è già una prova ch'esso incomincia a 
vacillare.</p>
<p>Presso l'uomo non meno che presso gli animali esiste 
un certo numero di tendenze che non hanno altra 
giustificazione all'infuori della propria esistenza. Nel gatto la 
vista del topo fuggente, nella gallina la vista delle uova, nel 
cane l'odore di un buon boccone provocano l'impulso ad una 
serie di atti, il fine dei quali può benissimo essere conosciuto 
dall'animale in questione, ma che si compierebbero 
egualmente anche ove tale conoscenza mancasse. La gallina 
che ha già covato e veduti i pulcini, il gatto ed il cane che 
sanno ormai per esperienza qual complesso di raffinate 
sensazioni rappresentino il topo acchiappato e il boccone 
furato, alla vista degli oggetti stessi non provano più quel 
semplice e cieco impulso ad agire della prima volta: prima 
ancora di essersi mossi è sorta in loro la rappresentazione 
(previsione) degli effetti dei loro movimenti, e questi effetti 
possono presentarsi come desiderabili alla loro volta, cioè 
rinforzare l'impulso primitivo, oppure come dolorosi, e 
quindi neutralizzarlo. Nel caso del cane, accanto alla delizia 
del boccone può sorgere il ricordo e la previsione delle 
frustate del padrone. Dal momento in cui nasce la possibilità 
che un impulso sia frenato dalla previsione di conseguenze 
ulteriori, l'azione comincia a meritarsi il nome di volontaria.</p>
<p>Intanto l'azione si compierebbe egualmente anche 
senza quella nozione delle conseguenze desiderabili dell'atto, 
che costituisce ciò che ìmpropriamente chiamasi "l'idea del 
fine". Per la gallina il desiderio di covare le uova è altrettanto 
<hi rend="italic">finale</hi> quanto lo è per noi quello di mangiare quando 
abbiamo fame. Le uova le vengono presentate, ed essa vi si 
adagia sopra, né essa sa perché, se non che la cosa l'attrae e la 
seduce. Le uova sono per lei una fonte di emozioni, e 
l'oggetto di un forte sentimento, le cui ragioni trascendono di 
gran lunga le sue capacità intellettuali, e che per lei è cosa più 
naturale di questo mondo. Così parteciperanno per lei di 
questa tinta emozionale, per così dire, tutti quegli 
oggetti ch'essa giungerà ad associare colle uova stesse: le 
uova saranno suscettibili di diventar <hi rend="italic">fine</hi> per una 
quantità di atti ad esse relativi, atti in sé magari spiacevoli, 
ma eseguiti <hi rend="italic">in vista</hi> del piacere dato dalle uova 
stesse.<note place="foot">
Si vegga tutto ciò mirabilmente svolto nel capitolo del 
JAMES sull'<title>Istinto</title>, in <title>Principî di Psicologia</title>, 
pp. 703-744.</note></p>
<p>Abbiamo dunque veduto che cosa contraddistingua la 
volontà: l'influenza sui nostri atti dei giudizi che formuliamo 
intorno agli atti stessi. Abbiamo veduto altresì come ciò 
presupponga l'esistenza di impulsi, di tendenze, di preferenze 
per così dire automatiche del nostro organismo; i quali fatti 
costituiscono una terza categoria di fenomeni altrettanto 
distinta dalle credenze (giudizi) quanto queste lo sono dalle 
rappresentazioni.<note place="foot">
Cfr. BRENTANO, op. cit., B. II, Ch. VI, 
specialmente p. 262.</note> Essi sono la base di ogni nostra 
vita sentimentale ed affettiva, sia essa di natura inferiore 
come la vegetativa, o superiore come quella estetica e morale.</p>
<p>- Possiamo ora giungere a conseguenze di qualche 
importanza a riguardo del concetto di responsabilità. Se le 
azioni volontarie sono solo quelle e tutte quelle, su cui 
influiscono i nostri giudizi sulle conseguenze loro, ne 
consegue che solo l'azione volontaria potrà essere impedita 
dalla previsione di un male vicino o lontano che sia per 
derivarne a qualcuno (propria, persona, famiglia, amici, 
patria, umanità). Solo su di essa potrà agire il <hi rend="italic">motivo</hi>, 
egoistico od altruistico. Ora giova notare che non è la specie, 
la <hi rend="italic">qualità</hi> di tale influenza che importa alla 
responsabilità. Se io, dopo aver accertato tutte le 
conseguenze, sicure o probabili, dei miei atti; dopo aver 
<hi rend="italic">veduto</hi> con perfetta lucidità che agendo in una 
determinata guisa produrrò un determinato danno alla tal 
persona o alla tal cosa la integrità della quale è sancita dal 
senso morale pubblico: pur nondimeno persisto nel mio 
disegno semplicemente perché questa considerazione non mi 
fa alcuna impressione e mi lascia freddo ed indifferente, vale 
a dire se persisto nel mio disegno <hi rend="italic">per deficienza 
d'impulso</hi> al ben fare, io non sono meno responsabile per 
questo. In altre parole, <hi rend="italic">la deficienza sentimentale non è di 
per sé sola una minorante della responsabilità</hi>.</p>
<p>È questo un punto che merita di richiamare la nostra 
attenzione poiché costituisce, per così dire, il nodo della 
questione della responsabilità. Il principio che abbiamo 
enunciato è atto ad essere trascurato ai giorni nostri, in cui 
taluni sembrano credere che il non aver <hi rend="italic">sentito</hi> 
che <hi rend="italic">bisognava</hi> agire in un dato modo sia una 
scusa sufficiente per non aver fatto il proprio dovere. Eppure 
il principio è irrecusabile anche dal punto di vista 
deterministico. Ciò che intendiamo biasimare in un individuo 
è appunto questa mancanza dei sentimenti, nella quale si 
rivela la sua personalità. Affinché un individuo possa essere 
ritenuto responsabile occorre che l'azione fosse <hi rend="italic">in suo 
potere</hi>. Ma "essere in suo potere" che cosa implica, se non 
"l'assenza di ogni ostacolo insuperabile <hi rend="italic">eccetto</hi> la 
mancanza di spinta al bene?" È precisamente in questo caso 
che la punizione e l'espressione della disapprovazione morale 
sono <hi rend="italic">anche</hi> utili per fornire la forza impulsiva 
deficiente.<note place="foot">
SIDGWICK, <title lang="eng">The methods of Ethics</title>, B. I, Ch. 
V (<title lang="eng">Free Will</title>), p. 63.</note></p>
<p>La presenza di un sentimento malvagio, la mancanza di 
un sentimento buono, non alterano adunque la misura della 
responsabilità di un individuo. La preponderanza di un 
sentimento <hi rend="italic">qualsiasi</hi> è sempre necessaria all'azione. Se 
quindi, per dichiarare uno responsabile, bisognasse constatare 
che i sentimenti buoni e malvagi si controbilanciano in lui; ne 
deriverebbe la pratica inapplicabilità del concetto di 
responsabilità. Solo quando un sentimento acquista tale un 
sopravvento da invadere tutto quanto il campo della 
coscienza, togliendole quella lucidità ch'è necessaria per agire 
volontariamente: solo quando il sentimento degenera in 
passione, e più che in passione, in monomania, precludendo 
addirittura la via al sorgere di ogni considerazione a sé 
contraria, dando così alle reazioni dell'individuo qualche cosa 
della natura cieca e pressoché irresistibile dell'azione riflessa: 
solo allora potrà parlarsi di una diminuzione di responsabilità. 
Ma finché l'organismo <hi rend="italic">intellettuale</hi> rimane inalterato e 
rimane quindi la <hi rend="italic">possibilità</hi> che sorgano impulsi 
contrari alla passione dominante, la responsabilità persiste 
inalterata.</p>
<p>Qual'è il punto in cui si produce il tracollo, in cui la 
preponderanza della passione cioè diviene irresistibile? È 
questo il problema <hi rend="italic">pratico</hi> della responsabilità, quello 
a cui si trova di fronte il giudice e il moralista nei singoli casi 
concreti. Risolverlo astrattamente è cosa impossibile. I limiti 
del potere d'inibizione si spostano di continuo col crescere 
della civiltà col perfezionarsi della educazione. Vi è sempre 
un certo punto, in cui la coscienza generale quasi 
istintivamente riconosce che, crescendo più oltre l'impulso, 
esso diviene tale che nessuno dei consociati in circostanze 
determinate saprebbe resistergli. Si crea così una certa norma, 
una certa media intorno alle quali oscillano i limiti della 
responsabilità. Come tali, esse sono necessariamente 
imperfette, e necessariamente creano talora nel loro conflitto 
colla realtà delle cose, particolari ingiustizie e crudeltà come 
indebite indulgenze. Ma ciò è inevitabile, data la origine 
<hi rend="italic">sociale</hi> del concetto di responsabilità. Solo potrebbe 
essere un giudice infallibile di sé l'individuo stesso, ove fosse 
imparziale, oppure una divinità omnisciente.</p>
<p>Strettamente legata colla questione dei limiti della 
responsabilità è quella di stabilire quali sono gli oggetti su cui 
la volontà estende il proprio potere. Non manca chi pretende 
restringere gli effetti della volontà a quegli eventi che 
possono essere prodotti dalle contrazioni muscolari. Ora è 
certo che questi costituiscono la parte più ovvia ed evidente 
della sfera della volontà. Ma una parte non meno importante 
soprattutto moralmente è costituita dai cambiamenti che 
possiamo provocare nel corso dei nostri pensieri e dei nostri 
sentimenti. Se ciò avvenga con o senza il concorso del nostro 
sistema muscolare è questione non risoluta del tutto,<note place="foot">
Vedi BAIN, <title lang="eng">Emotions and Will</title>, 3° ed., p. 
370; <bibl><author>RIBOT</author>, <title>Psych. de l'attention</title>, 
<date>1889</date></bibl>, p. 32 e segg.; LANGE, <title>Phil. 
Studien</title>, IV, p. 413 e JAMES, op. cit., cap. XI, pp. 
314-334.</note> ma che ad ogni modo non toglie 
l'importanza del fatto in sé. Possiamo entro certi limiti 
dominare e dirigere i nostri pensieri ed i nostri sentimenti, 
specialmente mediante l'attenzione volontaria. Ed a proposito 
dell'attenzione è bene avvertire che anche a suo riguardo è 
impossibile concludere a priori la possibilità di una 
spiegazione "deterministica". Anche qui possiamo ripetere 
ciò che abbiamo detto in generale della volontà. Vi sono degli 
oggetti che attraggono quasi automaticamente la nostra 
attenzione (oggetti brillanti, nuovi insoliti, cose in sé 
piacevoli, ecc.), in modo da farci concentrare nella loro 
contemplazione, in piena dimenticanza di ogni altra realtà. 
Ma l'attenzione può svegliarsi, per qualche fine remoto, e 
appuntarsi in oggetti in sé privi di qualunque attrattiva: allora 
nasce propriamente l'attenzione volontaria, accompagnata da 
quel sentimento di sforzo nel quale alcuni hanno voluto 
vedere a tutti i costi un argomento in favore 
dell'indeterminismo assoluto. Ma se noi persistiamo in una 
occupazione mentale anche a dispetto degli ostacoli oppostici 
dalla nostra stessa costituzione cerebrale, stanchezza ecc., 
ciò sarà sempre per qualche <hi rend="italic">ragione</hi> (perché crediamo 
sia utile, necessario, doveroso far ciò). Anzi la differenza fra 
l'attenzione volontaria ed involontaria starà tutta qui: che nel 
primo caso sappiamo <hi rend="italic">perché</hi> stiamo attenti alle cose, 
nel secondo no.</p>
<p>Restano infine fra gli effetti della volontà le alterazioni 
che possiamo produrre sulle nostre abitudini e le 
nostre future tendenze all'azione, per mezzo delle quali 
possiamo quasi, per così dire, rinnovare la nostra personalità. 
Nell'educazione non sarà mai troppa l'attenzione attribuita a 
questa terza categoria d'effetti. Lo scopo principale 
dell'educazione è di rendere l'individuo un "fascio di 
abitudini"<note place="foot">
W. JAMES, <title>Princ. di Psic.</title>, cap. IV 
(Abitudine), specialmente pp. 101-106; <title lang="eng">Talks to 
teachers</title>, cap. VIII.</note> buone, in modo che lo <hi rend="italic">sforzo</hi> 
ch'egli dovrà fare per tener la via retta d'azione sia quanto più 
lieve è possibile. Allora, quando l'individuo in sé stesso, o 
altri su di lui hanno ottenuto questo scopo, l'azione volontaria 
stessa diviene una cosa molto più semplice, in quanto ormai 
più non si rivolge che all'esterno: l'individuo non ha più 
bisogno di diffidare delle sue forze interne, dei suoi impulsi: 
è giunto il momento in cui l'educatore può rivolgere al suo 
pupillo le parole di Virgilio a Dante, giunto in cima alla bella 
montagna del Purgatorio:</p>
<quote rend="block"><lg type="terzina"><l>Tratto ti ho qui con ingegno e con arte;</l>
<l>Lo tuo piacere omai prendi per duce;</l>
<l>Fuor sei dell'erte vie, fuor se' dell'arte.</l></lg>
<lg type="nc"><l>..................................................</l></lg>
<lg type="terzina"><l>Non aspettar mio dir più, né mio cenno:</l>
<l>Libero, dritto e sano è lo tuo arbitrio,</l>
<l>E fallo fòra non fare a suo senno;</l></lg>
<lg type="nc"><l>Perch'io te sopra te corono e mitrio.</l></lg></quote>
<p>(<title>Purg.</title>, XXVII, 
130-132,139-142).</p>
<p>- Perché - qualcuno potrebbe chiedere - questa 
digressione sulla natura e i caratteri della volontà, dal 
momento che tutti sappiamo distinguere un atto volontario da 
un atto involontario? Ciò basta perfettamente per ogni 
bisogno pratico, ed è soltanto dal lato <hi rend="italic">pratico</hi> che la 
volontà è considerata dal moralista e dal giurista. La volontà 
è una delle cose a noi più direttamente note, e, anziché aver 
bisogno di esser "definita", può essa stessa servirci a definire 
una moltitudine di cose. Il meglio quindi da farsi per il 
moralista, il giurista e il sociologo è di assumere la volontà 
come un <hi rend="italic">dato</hi>, lasciando allo psicologo e al metafisico 
le ulteriori indagini, che per i primi non hanno alcun interesse 
diretto. Rispondiamo, che se tale è la conclusione a cui si 
<hi rend="italic">dovrebbe</hi> arrivare, non è per questo men vero che 
spesso non ne vien tenuto conto, ed è abbastanza, generale la 
convinzione che la scienza possa in qualche modo 
<hi rend="italic">negare</hi> la volontà o qualcuno de' suoi attributi 
essenziali alle esigenze pratiche: ed il rilevare, per 
quanto in modo sommario, i principali caratteri per cui, anche 
secondo la scienza psicologica più recente, si distingue il 
processo delle nostre volizioni, serve quindi ad evitare certi 
errori assai comuni, che tendono ad attribuire alla scienza 
stessa un aspetto assai più "rivoluzionario" di quanto in realtà 
non abbia.</p>
<p>Le conclusioni a cui siamo giunti non sono del tutto 
irrilevanti per una esatta comprensione della posizione della 
morale e del diritto di fronte alle scienze propriamente dette. 
Anzi tutto, abbiamo visto che ogni descrizione del processo 
volitivo è incompleta, la quale non rilevi come precedenti 
causali caratteristici della volizione siano le nostre 
<hi rend="italic">credenze</hi>, vale a dire i <hi rend="italic">giudizi</hi> che facciamo 
intorno alle cose, strettamente o lontanamente connesse 
coll'atto che stiamo per compiere. Abbiamo osservato d'altra 
parte, che ciò presuppone anche nel nostro organismo 
un'attività <hi rend="italic">automatica</hi>, per la quale tali credenze siano 
<hi rend="italic">impulsive</hi>, facciano cioè nascere in noi <hi rend="italic">tendenze</hi> 
a determinate azioni; e come le tendenze stesse costituiscono 
tutta la nostra vita istintiva, emozionale, affettiva, e sono 
perciò la base di ogni nostra <hi rend="italic">preferenza</hi>, di ogni nostro 
apprezzamento sulla desiderabilità delle diverse azioni 
possibili che, nello stato di deliberazione volontaria, si 
presentano come alternative.</p>
<p>Vediamo ora in che questo possa interessarci. Che la 
<hi rend="italic">credenza</hi>, e non la semplice rappresentazione in quanto 
da essa si distingue, sia il precedente causale dell'atto 
volontario, ci mostra subito che della produzione di questo 
nessuna meccanica di rappresentazioni, susseguentisi per via 
di semplice associazione, potrebbe render esatta ragione. La 
psicologia associazionistica inglese, e quella intellettualistica 
di Herbart non teneva abbastanza conto di ciò: essa tentava di 
derivare tutti quanti i processi mentali dalle rappresentazioni 
e dai loro rapporti.<note place="foot">
Vedi LOTZE, <title lang="ger">Mikrokosmus</title>, I Auslage, par. 
1, S. 192; <bibl><author>PAULSEN</author>, <title lang="ger">Einleitung in die 
Philosophie</title>, <pubPlace>Berlin</pubPlace>, <date>1898</date></bibl>, p. 118.</note> 
Nella psicologia più recente invece si manifesta la tendenza a 
mantener distinti da quelle sì i fatti di credenza come gli stati 
emozionali e volitivi, gli uni e gli altri indefinibili per mezzo 
delle sole rappresentazioni.<note place="foot">
La triplice classificazione dei fatti psichici in 
rappresentazioni, credenze, stati emozionali 
(<foreign lang="ger">Gemutsbewegungen</foreign>) è esposta dal 
BRENTANO, <title>Psych. vom empirischen Standpunkte</title>, 
cap. VI, VII, VIII: per le conseguenze che ne derivano 
rispetto alla morale in <title lang="ger">Vom Ursprung sittlicher 
Erkenntniss</title>, Leipzig, 1889.</note></p>
<p>Ora le nostre credenze, i nostri giudizi, sebbene non 
siano per nulla indipendenti dalle leggi per cui si 
susseguono fra loro le rappresentazioni (leggi 
dell'associazione psicologica), soggiacciono ad altre leggi 
loro particolari che da quelle non possono in alcun modo 
<hi rend="italic">dedursi</hi>. Tali leggi, che sono quelle per cui la evidenza 
(la <hi rend="italic">credibilità</hi>) di un giudizio scaturisce da quella di un 
altro giudizio, e su cui pertanto sono fondati tanto il processo 
di <hi rend="italic">spiegazione</hi> che quello di <hi rend="italic">dimostrazione</hi>, 
formano la base della <hi rend="italic">logica</hi> umana.<note place="foot">
BRENTANO, <title>Psych.</title>, p. 331.</note> Resta perciò 
salvato quello che può dirsi il carattere <hi rend="italic">razionale</hi> della 
volontà, carattere a cui per uno strano equivoco si è creduto 
che la "scienza" potesse in qualche modo attentare, e che 
viene implicato nelle definizioni che i moralisti più rigorosi 
ed esigenti dànno della facoltà di volere e quindi della 
libertà.<note place="foot">
Si vegga quella da noi citata del Carrara.</note> Affermare 
poi che la volontà presuppone altresì quegli stati emozionali e 
affettivi che costituiscono un terzo elemento irreducibile della 
nostra vita mentale, equivale a rilevare un'altra qualità della 
volontà che i deterministi sono troppo spesso portati a 
trascurare o a negare: voglio dire quella che potrebbe 
chiamarsi la sua <hi rend="italic">spontaneità</hi> ed <hi rend="italic">originalità</hi>; 
qualità che anch'essa pertanto non ha nulla di contraddittorio 
con un determinato bene inteso. Da nessuna combinazione di 
rappresentazioni o credenze potrebbe <hi rend="italic">dedursi</hi> quale 
sarà l'atto seguente ove non si conosca quale sarà il 
sentimento, nel senso più ampio della parola, ch'esse 
determineranno: in altre parole, quale sarà l'azione che 
l'agente <hi rend="italic">preferirà</hi>. Ora, come nelle leggi che regolano 
le nostre credenze va ricercato il fondamento della logica, 
così in altre leggi particolari secondo cui si svolgono le nostre 
preferenze, le nostre emozioni, va ricercato il fondamento 
psicologico sì dell'estetica come della morale propriamente 
detta.<note place="foot">
BRENTANO, <title>Psych.</title>, p. 331.</note></p>
<p>Scopo della morale è di determinare i fini che l'uomo 
deve proporsi nell'operare.<note place="foot">
SIDGWICK, op. cit., Ch. I, par. 1-2.</note> Ora 
tutto ciò che vogliamo, lo vogliamo come fine o come mezzo 
ad un fine. Il fine stesso poi può apparirci a sua volta come 
mezzo ad un fine ulteriore, e così via; vale a dire che 
possiamo via via "giustificare" le nostre azioni o i nostri 
proponimenti col riferirli a fini sempre superiori, creando così 
una scala od una gerarchia di fini gli uni agli altri 
subordinati.<note place="foot">
<bibl><author>BRENTANO</author>, <title>Vom Urspr. sittlicher 
Erkenntniss</title>, <pubPlace>Leipzig</pubPlace>, <date>1889</date></bibl>, par. 15, 
p. 12; JHERING, op. cit., 1, S. VI.</note> Ma - ritornando 
su ciò che abbiamo detto a proposito degli istinti in 
questo procedimento non potremo andare all'infinito: vi sarà 
un certo numero di fini che ci apparranno degni di essere 
desiderati innanzi a tutto e per sé stessi; la cui bontà o 
preferibilità ci apparrà così evidente da non aver bisogno di 
ulteriore "giustificazione".<note place="foot">
BRENTANO, <title>Vom Urspr. sittlicher 
Erkenntniss</title>, parr. 26, 27.</note> Ora, come nel decidere 
della rispettiva desiderabilità dei diversi fini, così nel 
decidere di questi fini ultimi il nostro "senso morale" è 
giudice inappellabile. Ogni tentativo di sfuggire in modo 
definitivo al suo verdetto è assurdo: non si farà che spostare 
la questione, per tornare, quando si tratti di deciderla, alla 
medesima autorità a cui abbiam voluto sottrarci. Insomma, 
senza qualchecosa di desiderabile in sé, senza un termine 
finale, la cui desiderabilità giustifichi le altre ma non abbia 
bisogno di essere giustificata; senza un "imperativo 
categorico" di qualche sorta, non vi è morale, né altra scienza 
pratica che sia possibile.</p></div1>
<div1 type="capitolo"><head>L'"INDIPENDENZA" DELLA MORALE.</head>
<p>- Da tutto ciò che abbiamo detto fin qui vediamo balzare 
in piena luce un principio spesso implicitamente od 
esplicitamente violato da scienziati e filosofi, che è merito 
della scuola criticista francese, fondata dal Renouvier, di 
avere strenuamente rivendicato, e che forma il cardine, per 
così dire, di quella filosofia. Vogliam parlare di quello che fu 
detto "principio della indipendenza della morale". Ciò che fin 
qui abbiamo detto può non considerarsi che come una 
illustrazione del medesimo principio. Sono due i modi con 
cui l'attività scientifica (comprendendo con questa tutti i 
tentativi di <hi rend="italic">spiegazione</hi> generale o speciale dei 
fenomeni, e quindi anche i sistemi metafisici le religiosi) 
hanno sembrato minacciare l'esistenza autonoma della 
morale: l'uno consiste nella <hi rend="italic">negazione</hi> della libertà, 
"condizione pratica" della morale; l'altro in una tendenza più 
o meno conscia a non considerare più come inappellabile il 
giudizio del senso morale, e nella corrispondente opinione 
che la scienza possa in certo qual modo sostituirlo nella 
determinazione di ciò che è <hi rend="italic">bene</hi> di fare. Per ciò che 
riguarda il primo punto, crediamo di aver dimostrato che il 
timore, che la scienza possa in alcun modo scalzare le basi 
della morale e del diritto, essere privo di fondamento. La 
negazione del "libero arbitrio", in quanto questo si confonde 
colla inapplicabilità del principio di causalità alle umane 
azioni, <hi rend="italic">non</hi> implica la negazione della libertà umana. 
Alla credenza dell'uomo nella propria libertà noi 
attribuiamo, con Aristotile e Cartesio, con Cousin e Mill tutta 
la forza di una verità scientifica. Non sempre ed in ogni caso 
- ma in generale e nella normalità - le nostre credenze hanno 
il potere di influenzare le nostre azioni; quel complesso di 
giudizi sulla realtà delle cose, come sono e come saranno in 
seguito al nostro atto, congiunto all'apprezzamento 
<hi rend="italic">etico</hi> che ne facciamo, ha per la massima parte di noi e 
in gran parte degli eventi della nostra vita, la facoltà di 
tradursi negli atti nostri. E in tale facoltà è ravvisata 
l'attuazione più piena e completa della libertà, quale è 
postulata dalla morale e dal diritto. Ogni altro senso della 
parola libertà è invero illegittimo e atto a traviare il pensiero. 
Andiamo dunque più oltre di coloro, i quali ritengono dover 
noi mantener la libertà come postulato supremo della morale 
e del diritto sol perché la credenza nella libertà è ancor 
generale fra gli uomini, e la morale ed il diritto, avendo uno 
scopo essenzialmente sociale, debbono tener conto della 
opinione della maggioranza e non di quella di solitari 
pensatori. Noi al contrario siamo convinti che la negazione 
della libertà quale base della morale e del diritto sia fondata 
su un vero e proprio sofisma, che <hi rend="italic">scientificamente</hi> non 
regge. Essa ha, come abbiamo osservato, lo stesso valore 
della "negazione della realtà esteriore" e simili tesi in cui pur 
troppo si è spesso smarrita l'alta filosofia. Come a chi negava 
la realtà delle cose esteriori fu da taluno risposto col dare un 
calcio ad una pietra; come a chi negava il moto fu risposto 
col mettersi a camminare, così è lecito a chiunque confutare 
un filosofo negatore della libertà col compiere la più 
insignificante delle azioni volontarie. - La prova che egli così 
fornisce non è soltanto in pieno accordo col senso comune: 
essa è del tutto conforme allo spirito scientifico e consona ai 
più rigidi canoni del metodo sperimentale.</p>
<p>A riguardo del secondo punto, qualche altra 
osservazione è forse necessaria. Che la scienza possa 
dimostrare "l'assurdità" di un ideale etico è opinione oggidì 
ancora comune, com'è ancora opinione comune che essa 
dimostri essere "illusioni" intere categorie di parvenze 
sensibili degli oggetti. È tutt'altro che raro, per esempio, il 
trovare fra gli scienziati chi vi affermi che quei fatti di special 
natura sui quali la scienza moderna ha attratto di preferenza 
l'attenzione degli studiosi, quali le vibrazioni degli atomi 
materiali, costituiscono la sola "realtà", mentre quelle 
apparenze, che assumono i corpi in quanto cadono sotto 
questo o quel senso, rientrano nel mondo delle "illusioni". 
Così il fisico vi dirà: noi <hi rend="italic">crediamo</hi> di veder rosso o 
turchino, ci <hi rend="italic">immaginiamo</hi> di udire una 
determinata nota, di provare una data sensazione, poniamo, di 
calore; ma <hi rend="italic">in realtà</hi> non esistono che certe vibrazioni 
dell'aria o dell'etere che colpiscono i nostri organi del senso. 
Tali affermazioni, che possono anche non avere un senso 
errato, implicano ad ogni modo un uso equivoco della parola 
<hi rend="italic">illusione</hi>. Chi ci dice così non si accorge che anche 
quelle vibrazioni cui egli accenna, non ci sarebbero note 
affatto se non possedessimo in qualche altro <hi rend="italic">senso</hi> il 
mezzo di percepirle, direttamente o indirettamente - senza o 
con l'aiuto di strumenti e del raziocinio. Egli non ha dunque 
alcun diritto di chiamare illusione alcuna delle percezioni 
stesse. Egli crede di dar la preferenza, sulla realtà che appare 
ai nostri sensi, ad una realtà diversa e più reale. - Nel fatto 
invece egli non fa che posporre una parte della realtà che gli 
appare ai sensi, ad un'altra parte della <hi rend="italic">medesima</hi> realtà.</p>
<p>Parimenti lo scienziato, il quale si rifiuta di ammettere 
come giusto un ideale etico col pretesto che la scienza ne ha 
dimostrata la assurdità, è sovente vittima di un'illusione sulla 
natura delle proprie ricerche. Egli crede in certo qual modo di 
potersi emancipare dai pregiudizi del bene e del male, uscir 
dalla sfera della morale, ma invece vi si trova sempre e 
necessariamente di nuovo rinchiuso. Egli potrà bensì eseguire 
tutte le operazioni che vuole sostituendo un fine etico ad un 
altro, ma nel far questo egli compie pur sempre opera di 
moralista e non di scienziato, e la sua posizione sarà 
altrettanto "poco scientifica" quanto prima. In altri termini, la 
scienza non può creare "valori etici", come non può neppure 
creare valori estetici. "L'osservazione ed il ragionamento 
scientifico, scrive il Vailati, non possono condurci che a 
prevedere le conseguenze delle nostre azioni o a determinare 
i mezzi per arrivare a questo o quello scopo. Le conclusioni 
alle quali si giunge possono essere poste sotto questa forma: 
<hi rend="italic">se si vuole, o non si vuole, la tal cosa, si deve volere la 
tale o tal altra cosa</hi>. Ma con nessuno sforzo di alchimia 
dialettica potrebbesi giungere a conclusioni della forma 
seguente: si deve volere, o non si deve volere, la tale o tal 
altra cosa".<note place="foot">
<bibl><author>VAILATI</author>, <title>Comptes rendus des séances du IV 
Congrès de Psych.</title>, <pubPlace>Paris</pubPlace>, <date>1901</date>, p. 
312</bibl>.</note></p>
<p>- È notevole l'analogia fra quella che chiamasi 
"giustificazione" nel mondo morale, e la "spiegazione" o 
"dimostrazione" nel mondo scientifico. Allo stesso modo 
come si "spiega" un fatto ed una legge mostrando che si può 
dedurre da un altro fatto o da un'altra legge, così non si può 
"giustificare" un atto od una norma (un modo generale di 
agire che ci par desiderabile) se non deducendola (mostrando 
ch'essa ne è un presupposto necessario) da un altro 
atto o da un altra legge. - Ma ciò con cui si "spiega", si 
dimostra, si prova un fatto (una credenza) non può essere che 
un altro fatto (un'altra credenza); così ciò con cui si 
"giustifica" una norma d'agire, e qualunque nostra 
aspirazione in genere, non può essere che un'altra norma 
d'agire, un'altra nostra aspirazione. Non si potrà mai 
"giustificare" un ideale etico per mezzo di una semplice 
credenza, come non si può spiegare nessun fatto per mezzo di 
semplici rappresentazioni.</p>
<p>Ora, il numero delle cose verso le quali proviamo una 
specie di tendenza impulsiva che ci appar così naturale da 
non aver bisogno di giustificarsi, è notevole. - Ci riferiamo a 
quello che abbiamo detto degli istinti. - Ogni istinto, con tutte 
le emozioni e gli affetti corrispondenti, è atto a costituire un 
fine in sé. E nell'uomo gli istinti, ben lungi dall'essere più 
scarsi che negli altri animali, sono assai più numerosi o 
svariati, ed è questa una delle ragioni della sua 
superiorità.<note place="foot">
JAMES, Princ. di Psic., Cap. sull'<title>Istinto</title> 
(XXIV).</note></p>
<p>Il bisogno di una "giustificazione" nasce solo 
allorquando fra i diversi impulsi, fra le diverse tendenze si 
produce un conflitto: quando cose di per sé indifferenti o 
ripulsive acquistano la capacità di muoverci verso di loro per 
i rapporti di dipendenza che giungiamo a stabilire fra esse e le 
cose che sono oggetto <hi rend="italic">diretto</hi> delle nostre aspirazioni e 
desideri. Se la cosa è indifferente, allora ad essa si trasmette, 
intatto, il suo valore emozionale; ma se la cosa invece ha un 
contenuto emozionale già di per sé, allora questo concorre ad 
accrescere o a diminuire lo stimolo che ci porta all'azione. 
Per raggiungere un fine, occorre passare sopra ad una 
quantità di mezzi sgradevoli o ripugnanti: vi è un punto però, 
nel quale la sgradevolezza dei mezzi supera il limite, e la loro 
adozione non è più "giustificata" dal fine. È così che si 
"costituisce il bilancio", per così dire, dei pro e dei contro di 
un determinato genere di condotta: se l'attivo supera il 
passivo, le azioni si compiono; altrimenti l'uomo si astiene 
dall'agire. Alla "costituzione del bilancio" la scienza 
concorre, ed abbiamo visto come: per opera sua la catena 
delle conseguenze prevedibili si accresce ogni giorno di 
preziosi anelli; ma ciascuno di questi anelli è, sin dalla sua 
comparsa, subito <hi rend="italic">valutato</hi> dal sentimento, ed in questa 
valutazione la "scienza" non ha nulla che vedere e deve 
dichiararsi incompetente.</p>
<p>Osserviamo ancora che la principale funzione del 
processo di giustificazione si ha nei rapporti degli uomini fra 
loro. Nonostante che ciascuno di noi abbia una 
quantità di fini separati che gli appaiono di per sé 
desiderabili; nonostante che vi sono per me e gli altri 
innumerevoli cose il cui perseguimento è assolutamente 
disinteressato e che si ricercherebbero egualmente anche se 
fosse assolutamente impossibile trovar per loro la più piccola 
"giustificazione"; nondimeno gli uomini sono continuamente 
in cerca di fini, che essendo universalmente riconosciuti 
come degni di essere appetiti, possano servire di 
giustificazione degli atti dei singoli di fronte ai consociati. La 
tendenza all'unificazione esiste tanto nella morale quanto 
nella scienza. Anche fra le credenze ve ne è un certo numero 
che per ciascuno di noi non ha bisogno di essere né spiegata, 
né dimostrata vera: ma ciò non toglie che il conoscerne la 
spiegazione, la dimostrazione mi mette in grado di 
convincere chi era restio ad ammetterla, col mostrargli 
ch'essa è una conseguenza de' principii che a lui e a me 
sono comuni o di fatti ch'egli stesso non può rifiutarsi di 
riconoscere come veri. - Così in morale sarebbe certamente 
desiderabile il trovare un principio etico, riconosciuto 
universalmente come giusto, un fine supremo a cui si potesse 
dimostrare che tutti gli altri corrispondono. Ciò è forse 
un'utopia: ma ad ogni modo, ogni qualvolta si riesce a 
dimostrare che un dato fatto, oltre a soddisfare ad un dato 
fine, soddisfa anche ad un fine ulteriore, che oltre ad essere 
desiderato per sé può anche essere desiderato <hi rend="italic">in vista</hi> 
di un altro bene, io faccio un effettivo passo innanzi verso 
quella possibilità di convincere tutti della opportunità di un 
dato corso d'azione, verso quella concordia su ciò che è 
<hi rend="italic">bene</hi> (in concreto), che è stata, in ogni tempo 
l'aspirazione suprema della morale.</p>
<p>I tentativi ordinari di unificazione degli scopi morali 
non corrispondono peraltro, troppo spesso, che 
apparentemente a tale aspirazione. Essi (come, p. es. per 
citare quello che appare il più plausibile, <hi rend="italic">l'utilitarismo</hi>) 
o non sono che delle unificazioni puramente verbali (in 
quanto che quando si tratti di definire, poniamo, il preteso 
scopo unico, il <hi rend="italic">bene della società</hi>, questo finisce collo 
scindersi in una quantità di beni desiderabili ciascuno per 
proprio conto), oppure equivalgono ad un'arbitraria 
<hi rend="italic">mutilazione</hi> delle aspirazioni morali dell'uomo, e ad 
una "ingiustificabile" soppressione o dedignificazione dei 
suoi più nobili impulsi <hi rend="italic">eccettuato uno solo</hi>, - come se 
non fosse meglio, di questi, averne a disposizione uno di più 
piuttosto che uno di meno.</p>
<p>Il torto loro è di tendere, non a mostrare, che la 
<hi rend="italic">bontà</hi>, per esempio, di certe cose o di tutte le cose 
buone, è accompagnata dalla loro <hi rend="italic">utilità</hi>; e che quindi 
convenga compierle anche a chi la loro bontà 
direttamente non sente; ma a mostrare che la 
<hi rend="italic">sola</hi> giustificazione <hi rend="italic">legittima</hi> delle cose è la loro 
utilità; nel che dicono, o una cosa ovvia di per sé, e quindi 
irrilevante, o addirittura basata sul falso.</p></div1>
<div1 type="parte"><head>LA "GIUSTIFICAZIONE" DEL DIRITTO DI PUNIRE</head>
<div2 n="IL DIRITTO DI PUNIRE">
<p>- La controversia fra i positivisti e i classici nel diritto 
penale verte, come abbiamo accennato, oltreché sul libero 
arbitrio, anche sulla giustificazione della pena. Dopo ciò che 
è stato detto sul processo di giustificazione non sarà troppo 
difficile il chiarire questo secondo punto.</p>
<p>La posizione assunta dalla scuola positivistica di fronte 
a quella classica, per ciò che riguarda il diritto di punire, è 
nettamente utilitaria. Essa pretende bandire dalle proprie 
considerazioni ogni idea di merito o di demerito, si propone 
di fare astrazione da ogni fine etico,<note place="foot">
FLORIAN, op. cit., p. 112. Per le origini e la 
storia della sociologia criminale italiana positiva, cfr. la 
splendida introduzione del MARRO ai suoi <title>Caratteri dei 
delinquenti</title>, Torino, 1887; <bibl><author>FRASSATI</author>, 
<title>La nuova scuola di diritto penale in Italia e all'estero</title>, 
<pubPlace>Torino</pubPlace>, <date>1891</date></bibl>.</note> e pretende di fondare la 
necessità della pena nel solo criterio della <hi rend="italic">pericolosità</hi> 
del delinquente, convertendo quindi il <hi rend="italic">diritto di punire</hi> 
nella semplice <hi rend="italic">necessità</hi> o <hi rend="italic">utilità</hi> per la società, 
simile in questo a qualsiasi organismo vivente nella natura, di 
difendersi da chi ne minaccia l'esistenza od il 
benessere.<note place="foot">
<quote>"Se la funzione punitiva è funzione naturale di difesa e 
di preservazione, evidentemente essa deve spogliarsi di ogni 
<hi rend="italic">fine trascendentale</hi> e di ogni significato di <hi rend="italic">morale 
retribuzione</hi>, di <hi rend="italic">espiazione</hi>, di <hi rend="italic">castigo</hi>, di 
<hi rend="italic">penitenza</hi>. Ne deriva altresì che il delitto, considerato 
dal punto di vista oggettivo, non può consistere che nella 
violazione di quelle fondamentali ed essenziali condizioni di 
esistenza proprie di una determinata società in un momento 
determinato, che il magistero punitivo è chiamato a 
difendere"</quote> (FLORIAN, p. 26; FERRI, <title>Sociologia 
crim.</title>, cap. III, nn. 45-53).</note></p>
<p>Se ben si guardi in fondo a questo proponimento di 
"evitar la morale" si vedrà la principale, se non la sola 
ragione sua sta nella premessa negazione del libero arbitrio. 
Ogni giudizio di merito presuppone l'imputabilità morale. 
Questa essendo, secondo i positivisti, dimostrata insostenibile 
per la negazione del libero arbitrio, ne deriva che il principale 
argomento in favore della loro tesi utilitaria è dato 
dall'impossibilità di dare altra base al diritto di punire. Un 
tale argomento però, crediamo di averlo dimostrato, non 
regge alla critica. La negazione del "libero arbitrio" lascia 
impregiudicata ogni questione di morale umana e 
sociale. Ma anche se ciò non fosse - ed è strano che i 
positivisti e gli altri sostenitori della loro tesi non l'avvertano 
-; anche se la negazione del libero arbitrio portasse seco di 
necessità "l'impossibilità della morale", e bene e male, virtù e 
vizio, merito e demerito, ricompensa e castigo dovessero 
essere d'ora innanzi nomi vani e senza subbietto; ciò 
avverrebbe ad ogni modo per essere stato dimostrato che sia 
per l'uomo impossibile proporsi <hi rend="italic">qualunque</hi> fine ed 
attuarlo; non soltanto i fini morali in particolare. Non solo il 
<hi rend="italic">bene</hi> morale, ma anche l'<hi rend="italic">utile</hi> dovrebbe essere 
bandito dal campo delle giustificazioni; la parola stessa 
"giustificazione" cesserebbe anzi di aver qualsiasi significato. 
Niente può servire meglio di queste conseguenze enormi 
come riduzione all'assurdo delle tesi fatalistiche che si 
annidano spesso più o meno inconsciamente nelle dottrine 
che assumono la negazione del libero arbitrio come loro 
punto di partenza.</p>
<p>Ai soli argomenti che soglionsi in generale addurre a 
favore dell'utilitarismo sono dunque ridotti coloro che 
vogliono sostituire la "difesa della società" senz'altro ad ogni 
altra base del diritto penale. La <hi rend="italic">verbalità</hi> di questa 
sostituzione colpisce subito lo sguardo. Sarebbe difficile 
invero trovare una espressione più vaga ed indeterminata, che 
meglio si adatti a tutti i gusti e meglio si presti a tutte le 
interpretazioni ed illazioni più svariate. Anzitutto, osserviamo 
che si tratta di un fine etico, non meno "trascendentale" di 
qualunque altro fine. Si presuppone come dimostrato che la 
"Società" sia desiderabile in sé, e debba avere la prevalenza 
indiscussa su tutti gli altri fini possibili. Oppure si suppone 
che scopo e giustificazione della società sia di essere la 
miglior condizione per l'attuazione di questi ultimi; - ed in 
questo secondo caso torna ad affacciarsi il problema: quali 
sono essi? E fino a che punto, credendo di fare il "bene della 
società" si corre il rischio di offendere questi fini? - E ci 
troviamo altrettanto lontani da una soluzione soddisfacente 
del problema quanto lo eravamo prima di introdurre il 
concetto della difesa della società. Che rimane dunque di tal 
concetto? Una frase equivoca, che dà addito al pericolo 
continuo di violazioni e soprusi nell'esercizio del magistero 
penale, per l'impossibilità di determinare che cosa si debba 
intendere per bene della società e la conseguente probabilità 
che qualche furbo l'identifichi con questo o quell'interesse 
transitorio e particolare.</p>
<p>Nel fatto, se la "difesa della società" come 
giustificazione del diritto di punire si presenta con un aspetto 
così plausibile, è appunto in grazia della sua grande elasticità. 
Se interpretata con sufficiente larghezza, tutti, 
compresi i classici, si possono trovare daccordo 
nell'accettarla.<note place="foot">
Vedi a questo proposito FERRI, <title>Sociologia 
crim.</title>, III, 2, 45-53. FLORIAN, op. cit., p. 
27.</note> Ma la dottrina "classica" ci offre, a mio avviso, una 
concezione assai più maturata, una definizione assai più 
rigorosa e scientifica <hi rend="italic">di qual genere di difesa</hi> sociale 
sia quella a cui serve il diritto penale; e tale da non essere 
affatto in contraddizione inconciliabile con ciò che forma la 
parte sostanziale del positivismo moderno. Nel mentre 
ch'essa ci dà un'approssimazione assai maggiore alla vera 
natura e funzione del magistero punitivo, non pregiudica 
d'altra parte, col suo principio della <hi rend="italic">tutela giuridica</hi>, 
alla questione dei fini a cui più specialmente questo deve 
servire, lasciando la determinazione loro a chi ne ha 
veramente la competenza, al moralista cioè e alla coscienza 
pubblica, manifestatasi per mezzo degli organi a ciò 
designati.</p>
<p>"Il delitto come <hi rend="italic">fatto</hi>, scrive il <hi rend="italic">Carrara</hi>, ha 
origine dalle umane passioni, le quali spingono l'uomo a 
ledere il diritto del proprio simile malgrado la legge che 
proibiva di farlo. Il delitto come <hi rend="italic">ente giuridico</hi> ha 
origine dalla natura della società civile. L'associazione (che 
all'uomo è imposta dalla legge eterna<note place="foot">
Uno scienziato moderno adoprerebbe forse espressioni 
diverse: <hi rend="italic">dalla propria natura</hi>, <hi rend="italic">dai propri istinti</hi>, 
<hi rend="italic">dai propri bisogni</hi>, ecc. Ma il senso in fondo è lo 
stesso.</note> come mezzo di conservazione e di progresso 
intellettuale), non sussisterebbe né risponderebbe ai suoi fini, 
se ciascuno dei consociati avesse libera ogni sua volontà, 
anche ingiusta e dannosa ad altrui. Di qui la necessità, di 
proibire certi atti che turberebbero l'ordine esterno, e 
decretare che qualora si commettano saranno considerati 
come delitti".<note place="foot">
CARRARA, <title>Programma</title> cit., Parte gen., par. 
33.</note> Il bisogno della difesa del diritto rende necessaria 
l'autorità dello Stato.<note place="foot">
IDEM, <hi rend="italic">id.</hi>, par. 606.</note> "La tutela giuridica, 
scrive egli nella mirabile introduzione alla parte speciale del 
suo Programma, non potrebbe convenientemente esercitarsi 
mercè la sola azione disgregata degli individui, nella quale 
non sempre sarebbesi trovata, razionalità, uniformità e 
potenza; per lo che avrebbe mancato del più necessario dei 
suoi elementi: <hi rend="italic">la certezza di sé</hi>. Così la costituzione 
della autorità sociale e il rispetto alla medesima è un precetto 
imposto all'uomo dalla stessa legge di natura, perché la forza 
umana alla quale è consegnato il mantenimento della 
sovranità del diritto si eserciti in modo razionale, uniforme e 
potente. Tranne per questo fine la costituzione dell'impero sui 
consociati non sarebbe che un abuso di forza".</p>
<p>"Riconosciuta così nell'autorità sociale la potestà 
legittima di esercitare una coazione efficace sugli individui 
per la conservazione della legge giuridica, lo esercizio di tale 
coazione piuttosto col mezzo del castigo che col mezzo della 
prevenzione diretta altro non è che la consguenza di uno 
<hi rend="italic">stato di fatto</hi> che rende necessaria quella forma 
piuttosto che questa. Essendo umanamente impossibile anche 
ad una autorità sociale, per quanto potentemente armata, 
fermare in precedenza il braccio del micidiale e dell'avido 
che muove alla violazione del diritto, la forza tutelatrice 
bisogna che si eserciti mediante la coazione morale. La 
necessità della coazione morale legittima la minaccia della 
pena. E poiché la minaccia della pena non sarebbe minaccia 
efficace ma vana parola, se allo avvenimento di una 
violazione la pena non cogliesse realmente il violatore; la 
necessità e legittimità della minaccia porta seco la necessità e 
la legittimità della irrogazione effettiva del castigo".<note place="foot">
CARRARA, <title>Programma</title> cit., Parte speciale, 
<title>Introduz.</title>, pp. 19-20. CALDERONI, <title>Scritti 
vari</title>.</note></p>
<p>Difficile è davvero comprendere in che cosa una 
concezione siffatta possa essere stata reputata in 
contraddizione formale coi portati della scienza moderna. In 
ogni stadio di civiltà vi è stato un certo numero di azioni che 
gli uomini stimarono <hi rend="italic">non doversi permettere</hi>, un certo 
numero di fini, individuali e sociali, il cui raggiungimento 
dovesse essere garantito. Di questi, che non hanno mai 
rappresentato <hi rend="italic">tutti quanti</hi> i fini a cui gli uomini 
aspirano, ma solo la parte più essenziale, una specie di 
<foreign lang="lat">minimum</foreign> di moralità sociale reputato 
indispensabile alla vita in comune, fu stimato necessario 
rilasciare la protezione all'autorità sociale, qualunque essa 
fosse; e sono quelli precisamente che quando sono raccolti a 
sistema costituiscono ciò che viene chiamato il <hi rend="italic">diritto di 
un popolo</hi>. La determinazione di questi fini, come già più 
volte affermammo, non spetta allo scienziato, e neppure al 
giurista in quanto egli li trova già elaborati dalla coscienza 
popolare, dal "senso morale" generale. Questi può talora, 
come legislatore, come interprete ed ispiratore della 
coscienza popolare, assumere anche in parte questa funzione 
- è nota la funzione che ebbero i giureconsulti e i magistrati 
nello svolgimento storico del giure romano; ma, in quanto 
egli determina non <hi rend="italic">che cosa è</hi> ma che cosa <hi rend="italic">deve 
essere</hi>, non è la semplice <hi rend="italic">scienza</hi> che parla in lui, 
ma la voce della coscienza morale sua o per mezzo suo quella 
generale del popolo.</p>
<p>Tali fini, sebbene dal vivere sociale elaborati e resi 
sempre più chiari collo svilupparsi del senso morale e 
giuridico, pure rappresentano alla loro volta in molta 
parte la ragione stessa per cui il vivere sociale si è costituito; 
sono quindi sotto molti rispetti la giustificazione della 
società, qualchecosa di più "fondamentale" ancora di essa, e 
che può essere considerata come ad essa anteriore.<note place="foot">
Così vanno intese, a parer mio, le parole del 
CARRARA, <title>Programma</title> cit., Parte speciale, 
<title>Introd.</title>, p. 21. Vedi anche Parte generale, par. 
612.</note> La "società" adunque, negli organi che la 
rappresentano o sono creduti rappresentarla, si "difende" 
contro l'azione che viola quei principî ch'essa ritiene 
indispensabile siano rispettati. Ma la difesa della società, se 
così chiamar si vuole, non si esercita contro un uomo libero 
(dotato di volontà) allo stesso modo con cui si eserciterebbe 
contro un pericolo naturale, un animale furioso, un pazzo 
infrenabile. Contro questi agenti la sola maniera di 
provvedere è di porre impedimenti <hi rend="italic">fisici</hi> 
all'effettuazione del danno. Ma sull'uomo libero, suscettibile 
di essere influenzato da motivi, capace pertanto di astenersi 
da una azione in vista delle conseguenze che questa porterà 
su lui o su altri, è possibile agire per via <hi rend="italic">morale</hi>. Nuovi 
motivi possono essere presentati od imposti alla sua 
considerazione per astenersi da atti che egli altrimenti 
avrebbe compiuti. Questi motivi possono essere 
considerazioni intorno all'immoralità o inciviltà dell'azione 
stessa, fornitigli per mezzo della persuasione e alimentati in 
lui dal fatto stesso che la coscienza sociale colpisce l'azione 
con una pena (vedi Brusa, <title>Proleg.</title>, p. 135) e 
simili; ma possono anche consistere nella minaccia di un 
male effettivo per l'agente, la quale chiami a raccolta, ove i 
sentimenti socievoli ed altruistici non bastino, anche i 
sentimenti egoistici a distogliere l'individuo dalla violazione 
del diritto.<note place="foot">
Il JUVALTA (<title>Prolegomeni ad una morale distinta 
dalla metafisica</title>, Pavia, 1901, p. 9) 
acutamente distingue, in ciò che suolsi generalmente 
chiamare esigenza pratica in morale, due esigenze diverse: 
l'esigenza <hi rend="italic">giustificativa</hi> e quella <hi rend="italic">esecutiva</hi>. 
"L'esigenza giustificativa è soddisfatta quando il fine, a cui 
sia ordinata la norma, sia giudicato da tutti come il fine 
superiore per tutti ad ogni altro fine, cioè tale che ciascuno 
debba riconoscere giusto per sé e per gli altri che sia 
anteposto ad ogni altro; e quindi è giusta che sia seguita la 
norma corrispondente. L'esigenza esecutiva è soddisfatta 
quando il motivo o i motivi, che inducono all'osservanza 
effettiva della norma, sono di tal natura ed efficacia da 
legittimare la presunzione che in ciascuno e in qualsivoglia 
circostanza possano essere anteposti ad ogni altro ordine di 
motivi". Come si vede, la pena sarebbe un mezzo per 
soddisfare, nei limiti dell'opportuno e del possibile, l'esigenza 
esecutiva formando nuovi motivi a certe azioni.</note> Così nasce 
la necessità della <hi rend="italic">pena</hi>, la quale può essere definita in 
genere come quel complesso di conseguenze dolorose 
artificialmente annesse a date azioni volontarie dalla legge o 
dalla pubblica opinione allo scopo di diminuirne il numero e 
di tranquillare la coscienza sociale. La pena dunque, 
ripetiamo, può essere considerata come un modo di 
"difesa"; ma essa è un modo di difesa <hi rend="italic">speciale</hi>, diretto 
contro speciali pericoli e speciali nemici.<note place="foot">
Cfr. <bibl><author>ALIMENA</author>, <title>I limiti della imputabilità</title>, 
<pubPlace>Torino</pubPlace>, <publisher>Bocca</publisher>, <date>1894-99</date></bibl>, 
pp. 15, 16, 17, 121.</note> Il giustificare quindi la 
pena colla difesa della società può anche non implicare un 
errore; ma a condizione di non significare se non ciò che altri, 
con locuzione più precisa, chiamano "tutela 
giuridica".<note place="foot">
Cfr. BRUSA, <title>Proleg. al Diritto penale</title>, parr. 
31, 32.</note></p>
<p>- Ove ben si consideri, tutte le altre dottrine che sono 
state escogitate per render ragione del diritto di punire sono 
deficienti per non aver tenuto conto di tutti i dati del 
problema, per aver contemplato un solo lato, se anche vero, 
della questione, facendo più o meno astrazione dalle esigenze 
pratiche alle quali soggiace in ogni suo stadio il 
diritto,<note place="foot">
JHERING, op. cit.</note> ed in qualche modo dimenticando 
che il diritto è un organismo concreto, la cui vitalità ed il cui 
retto funzionamento dipendono dal soddisfacimento di 
condizioni molteplici, fuor dalle quali esso corre il rischio di 
venir meno al suo fine; - per aver mancato, pertanto, di senso 
"positivo", nel significato più proprio di questa 
parola.<note place="foot">
Vedi le osservazioni che fa il CARRARA, 
<title>Programma</title> cit., parr. 613, 614 e seg. sul fine 
della pena. Veggansi pure in BRUSA, <title>Prolegomeni</title>, p. 
134, le geniali osservazioni intorno agli svariati e delicati 
effetti psicologici della pena sull'animo di tutti i consociati 
buoni e malvagi.</note></p>
<p>La teoria della giustizia assoluta - della espiazione - 
della pena fondata puramente ed assolutamente sulla 
proporzione fra il male e la colpa da compensarsi e retribuirsi 
col male del castigo,<note place="foot">
BRUSA, <title>Proleg.</title> cit., p. 137.</note> se si basa 
puramente sul giudizio del merito e demerito del colpevole e 
non viene in pratica limitata da altre considerazioni, mette 
capo, nonché ad una indebita confusione del diritto colla 
morale,<note place="foot">
CARRARA, <title>Programma</title> cit., Parte gen., par. 
601, p. 386.</note> ad un esagerato 
<hi rend="italic">subiettivismo</hi>.<note place="foot">
Cfr. <bibl><author>STOPPATO</author>, <title>L'evento punibile</title>, <pubPlace>Verona-Padova</pubPlace>, 
<publisher>Drucker</publisher>, <date>1898</date></bibl>, cap. I, par. 2.</note> Allo 
speculatore astratto essa si presenta come idealmente giusta, 
ed anche come idealmente efficace. Che cosa può meglio 
contribuire a far sì che gli uomini perseverino nella retta via, 
dell'idea che saranno puniti esattamente in proporzione del 
loro merito, tenuto conto di tutto ciò che può alleviare, di 
tutto ciò che può aggravare la loro responsabilità? Ma un tal 
giudizio richiede un giudice onniveggente ed 
infallibile,<note place="foot">
CARRARA, <title>Programma</title> cit., Parte gen., parr. 
610, 645, nota.</note> quale solo può ritrovarsi in una 
divinità. Non per nulla i sistemi religiosi hanno 
sempre avuta la tendenza ad accettare senza restrizioni la 
dottrina dell'espiazione. Nel fatto, siccome la giustizia terrena 
è amministrata da uomini atti ad ingannarsi ed a peccare, la 
teoria del perfetto adattamento del castigo al demerito è stata 
la fonte dei peggiori abusi. Essa è quella, che, abbandonando 
al giudice una discrezione illimitata, è stata uno dei più validi 
sostegni del sistema inquisitorio di procedura.</p>
<p>La teoria della <hi rend="italic">esemplarità</hi> della pena, d'altra 
parte, è esposta ad obbiezioni analoghe. Essa urta anzitutto 
contro il nostro sentimento di giustizia, poiché non sarebbe 
ammissibile che, <hi rend="italic">solo</hi> per dare un esempio agli altri 
fosse punito gravemente chi ha commesso un fatto, la 
responsabilità per il quale sia per molti riguardi mitigata. 
Intesa in questo senso, la teoria della esemplarità potrebbe 
legittimare anche la condanna del pazzo e di chi ha agito per 
forza maggiore, e perfino quei giudizi contro gli animali e le 
cose che furono comuni nel Medio Evo. Vero è che la 
maggior parte dei seguaci di tale dottrina la intendono in un 
modo assai più razionale: poiché, si può obbiettare, l'esempio 
non è efficace se non quando la punizione si applica a chi 
agisce in condizioni simili alle nostre, onde chi è, 
normalmente o per accidente, privo della facoltà di astenersi 
volontariamente da una azione, non deve esserne colpito. Ma 
allora si può rispondere che, con tali ed altre specificazioni, 
l'elemento della esemplarità trova il suo posto anche nella 
teoria "classica" della tutela giuridica. È ovvio che la ragione 
per cui alla minaccia della pena è indispensabile far seguire 
effettivamente la pena che altrimenti mancherebbe 
<hi rend="italic">l'esempio</hi>. Lo stesso Carrara novera l'esemplarità fra i 
requisiti della pena; ma nello stesso tempo pone in guardia 
contro la cattiva interpretazione e la indebita estensione del 
criterio della esemplarità. "La pena, egli scrive, deve essere 
<hi rend="italic">esemplare</hi>: tale cioè che ingeneri nei cittadini la 
persuasione che il reo ha patito un male. La mancanza del 
primo requisito (l'afflittività) fa cessare l'efficacia della pena 
rispetto al reo; la mancanza di questo secondo la fa cessare 
rispetto a tutti gli altri; e così nei buoni come nei malvagi per 
diversa ragione. Ma la esemplarità che richiedesi nelle pene 
non devesi riguardare come il fine precipuo a cui essa deve 
servire: ciò condurrebbe alla falsa dottrina della 
intimidazione. Deve piuttosto intendersi come una condizione 
<hi rend="italic">esteriore</hi> della pena nella sua irrogazione. Ma non deve 
spingersi all'effetto di aggiungere alla pena tormenti oltre alla 
<hi rend="italic">giusta</hi> misura sotto il pretesto di renderla più 
esemplare. La esemplarità, in una parola, deve essere un 
risultato che si deve ottenere dalla punizione, senza che, per 
ottenerla, se ne alteri la misura oltre il rapporto della 
giustizia".<note place="foot">
CARRARA, <title>Programma</title> cit., Parte generale, 
par. 641.</note></p>
<p><hi rend="italic">L'emenda</hi> del reo è pure incontestabilmente uno 
degli scopi a cui sarebbe desiderabile che corrispondesse la 
pena. Ma si può essa stabilire come criterio supremo, a cui 
tutti gli altri debbano cedere? Essa viola l'esigenza che la 
pena sia <hi rend="italic">certa</hi>, nonché l'altra ch'essa sia spiacevole e 
dolorosa.<note place="foot">
IDEM, <hi rend="italic">idem</hi>, parr. 640, 642, 645 e 
nota.</note> L'emenda non potrebbe ottenersi se non coi buoni 
trattamenti: il risultato d'altra parte sarebbe nella maggior 
parte dei casi problematico. Il fine dell'emenda dovrà dunque, 
fino a che la pena sarà destinata sopra ed anzitutto a 
guarentire la tranquillità dei consociati, sempre considerarsi 
come un fine subordinato.</p>
<p>Finalmente, la teoria dei "positivisti". È curioso notare 
come questa, per quanto si attenga sempre al semplice diritto 
di difesa sociale, pure quando si tratta di interpretarlo si 
presenti piuttosto come una dottrina eclettica, che fa larga 
parte alle diverse esigenze delle altre scuole, e mentre ora 
sembra accostarsi alle forme più utilitarie di difesa (colla 
giustificazione perfino della pena di morte), ora si accosta 
piuttosto alla dottrina dell'emenda, ed ora invece, col dar 
maggior rilievo all'elemento subiettivo nell'esame del 
delinquente, ai medesimi risultati cui mette capo la teoria 
dell'espiazione. Secondo il <hi rend="italic">Florian</hi>, gli scopi della pena 
sono tre: <hi rend="italic">a)</hi> porre il delinquente nella impossibilità 
materiale di nuocere (pura difesa); <hi rend="italic">b)</hi> cercare che il 
delinquente non ricada nel delitto e che in lui si destino 
sentimenti ed attitudini sociali (emenda); <hi rend="italic">c)</hi> trattenere 
gli altri dal delitto mediante la minaccia e 
l'intimidazione.<note place="foot">
FLORIAN, <title>Trattato di Diritto penale</title>, p. 
111.</note> Nella dottrina però dei positivisti è notevole la 
sfiducia rispetto a quest'ultimo fine, cioè all'efficacia della 
minaccia della pena a distogliere i male intenzionati dal 
delinquere. Se basata sulla negazione assoluta del "libero 
arbitrio", tale sfiducia è, come abbiamo visto, del tutto 
infondata; se invece derivata dal concetto della irresistibilità 
di <hi rend="italic">certi</hi> impulsi per <hi rend="italic">certe</hi> categorie d'individui, 
sordi perciò alla coazione morale, la questione è ben lungi 
dall'essere definitivamente risolta, ma si presenta come 
plausibile e di immenso interesse. Le ricerche e le intuizioni 
geniali del <hi rend="italic">Lombroso</hi> non hanno, e non dovrebbero 
avere, altro scopo che di stabilire se esistano tali categorie 
d'individui, <hi rend="italic">quali siano</hi> e <hi rend="italic">come riconoscerle</hi>. 
Tali ricerche possono portare a risultati preziosi, di 
grandissima importanza anche per il diritto penale, ma 
certamente non pare che il materiale di fatti sin qui 
accumulato sia sufficiente per poter ancora considerar la 
teoria come scientificamente provata. Troppo è ardua tale 
questione per poterla qui discutere: essa è di competenza 
dello psichiatra, del fisiologo e dell'antropologo più che del 
giurista, il quale si deve limitare ad accettare i portati dei loro 
studi ove abbia sufficienti garanzie ch'essi sono solidamente 
fondati. Non si tratta ad ogni modo - ed è questo il punto di 
massima importanza per la presente dissertazione - di una 
questione di assoluta affermazione o negazione, ma di una 
questione di misura. La teoria del <hi rend="italic">delinquente nato</hi> non 
può pretender di essere estesa a tutti quanti gli umani 
delinquenti. La tesi dell'inefficacia <hi rend="italic">assoluta</hi> della pena 
a prevenire il delitto mi par troppo contraria alla coscienza 
generale e alla esperienza particolare che ciascuno di noi sì è 
fatta della natura umana, per poter esser vera. - Le manca 
inoltre una base di fatto, poiché nessuno ha osato 
sperimentare che cosa diverrebbe la società ove per quindici 
giorni si decretasse l'impunità assoluta per ogni sorta di 
delitti. - Ma l'efficacia della pena ha certamente dei limiti - lo 
prova il fatto stesso che, a malgrado delle pene anche 
severissime, il delitto non ha mai cessato completamente 
d'esistere -; ed è di sommo interesse il conoscere quali sono 
questi limiti. Non è quindi <hi rend="italic">l'irresponsabilità</hi> in 
generale, ma sono alcuni casi di irresponsabilità che la nuova 
scuola farebbe risaltare; ed in questo la sua posizione è, <hi rend="italic">a 
priori</hi>, inoppugnabile.</p>
<p>Rimane l'affermazione della scuola positiva di voler 
fare astrazione da ogni concetto di merito o demerito, di 
retribuzione. Qui ancora, tale affermazione, se fondata nella 
negazione del libero arbitrio, è insostenibile. Il principio della 
difesa sociale non può d'altra parte fornirle appoggio di 
sorta.<note place="foot">
Contrariamente a quello che afferma il FLORIAN, op. 
cit., p. 26.</note> La nostra coscienza morale, come ci addita 
quali sono <hi rend="italic">i fini</hi> che debbono essere protetti contro 
eventuali violazioni, così pure ci addita <hi rend="italic">i limiti</hi> entro 
cui tale protezione, si designi essa come difesa sociale o 
tutela giuridica, va mantenuta - l'individualità umana, per la 
simpatia naturale che desta, costituendo di per sé stessa 
<hi rend="italic">un fine</hi> che va rispettato. Vi sarà quindi un punto in cui 
<hi rend="italic">il fine</hi> della sicurezza pubblica, la cui necessità è tanto 
più urgente quanto è più grave il male minacciato, non basta 
più a giustificare il sacrifizio dell'individualità - in cui la 
<hi rend="italic">pena</hi> (che, per essere una restrizione della personalità, 
è in sé un male) sembra un mezzo troppo increscioso per 
ottenere il risultato voluto. Quale è questo punto? 
Quello in cui la pena cessa di essere <hi rend="italic">giusta</hi>, perché 
sproporzionata al <hi rend="italic">demerito</hi> del colpevole. Nel 
determinare questo punto, la nostra coscienza morale sarà 
giudice inappellabile: dopo ciò che abbiamo detto nel suo 
corso di giustificazione non ci pare che ciò abbia bisogno di 
essere ulteriormente dimostrato.</p>
<p>Ecco dunque come il concetto del merito, di ciò che 
<hi rend="italic">è giusto</hi> subisca il delinquente come conseguenza del 
suo operato, è concetto che non si può assolutamente evitare, 
perché esso è un elemento che entra continuamente nei nostri 
giudizi. Che se poi invece l'affermazione dei positivisti di 
voler fare astrazione da tale idea indica il proponimento di 
escludere dal diritto penale le considerazioni d'indole più 
strettamente <hi rend="italic">etica</hi>, allora questo è un principio già 
ammesso nella distinzione rigorosa fra diritto e morale, in 
quanto quello riguarda un numero minore di azioni e si 
astiene, per motivi di garanzia individuale, da ogni ingerenza 
nella nostra personalità subiettiva.</p>
<p>Anche a questo riguardo dunque possiamo dire che la 
nuova scuola, combattendo la scuola "classica", ha un po' 
combattuto "contro i mulini a vento". È forse il caso di 
ripetere ancora una volta che molte controversie si potrebbero 
evitare, se chi combatte una dottrina si proponesse sul serio di 
comprenderla completamente, e se, anziché scegliere questa o 
quell'affermazione, staccata di questo o quell'autore, per aver 
facile giuoco di demolirla, si curasse di considerare la teoria 
avversa nella sua coerenza logica e nella sua forma più 
accettabile; se insomma invece di prendere le teorie per il 
loro lato più debole, si prendessero dal loro lato più 
<hi rend="italic">vero</hi>. È così che troppo spesso uno si maraviglia della 
facilità colla quale può sbaragliare un avversario creduto 
formidabile, mentre non si accorge che quella che ha dinanzi 
a sé non è l'avversario in carne ed ossa, ma una immagine 
impagliata, per così dire, del medesimo, posta inoltre nella 
maniera più acconcia per essere colpita. Un esame più attento 
gli avrebbe tosto chiarito l'inganno.</p>
<p>Spesso fatti e cose, che a prima vista ci appaiono 
illogici ed assurdi, cessano poi di apparirci tali appena uno 
studio più accurato e una conoscenza più precisa della 
complessa realtà ci forzano a riconoscere un fondamento ed 
una giustificazione che prima ci erano sfuggiti solo in grazia 
di ingenuo semplicismo e, diciamolo pure, di un'ignoranza da 
dilettanti. La lezione che ci dànno i fatti è spesso una lezione 
di modestia. È assai frequente, ed in special modo di fronte al 
diritto, un certo atteggiamento di fastidiosa impazienza e 
d'intolleranza, che dipende dall'incapacità di afferrare la 
ragione della molteplicità, della complicanza e 
sottigliezza delle esigenze a cui deesi piegare chi lavora in un 
campo pratico. Il diritto è un prodotto essenzialmente 
"storico", frutto di sforzi protratti per secoli in vista di 
risultati pratici di grande interesse ma di enorme difficoltà: 
esso ha dovuto nel suo svolgimento tener conto di 
innumerevoli esigenze talora contraddittorie, preferire spesso 
fra più mali il minimo, cercare il contemperamento delle 
varie tendenze, dei vari bisogni, delle varie idealità:<note place="foot">
<quote>"La storia è l'eterno contrasto fra i diversi principî"</quote> 
(<bibl><author>CATTANEO</author>, <title>Opere</title>, <pubPlace>Firenze</pubPlace>, <publisher>Le Monnier</publisher></bibl>, vol. IV, 
p. 125).</note> e rappresenta quindi l'accumulazione di una 
sapienza che spesso è di difficile comprensione al profano, e 
presta facilmente il fianco alle obbiezioni superficiali di un 
immaturo senso comune. Così chi guarda soprattutto 
all'esigenza di <hi rend="italic">far giustizia</hi> mal comprenderà perché il 
giudice sia inceppato da leggi che pretendono fissare 
anticipatamente la misura della responsabilità del colpevole. 
Chi guarda invece piuttosto all'emenda si stupisce della 
barbarie dei mezzi adoperati nella repressione del delitto, che 
sono in contraddizione con tutte le teorie moderne 
sull'educazione. Chi infine guarda alla necessità di difendere 
la società, ove non interpreti tale concetto con sufficiente 
larghezza, si maraviglierà di certe debolezze e 
condiscendenze, dell'inefficacia dei mezzi escogitati, oppure 
vorrà un adattamento della difesa al pericolo concreto, troppo 
superiore a quanto non permetta la necessità di determinare 
<hi rend="italic">legalmente</hi> la pena prima che la violazione effettiva si 
sia avverata. Le medesime considerazioni si possono fare, a 
parer nostro, anche intorno a quell'altra questione che ci 
interessa: quella cioè che più specialmente riguarda il metodo 
del diritto penale.</p></div2>
<div2 type="capitolo"><head>IL METODO DEL DIRITTO PENALE.</head>
<p>- La questione del metodo può dirsi il nodo della 
controversia fra i positivisti ed i "classici". Il metodo di cui i 
positivisti propugnano l'adozione anche nelle discipline 
penali è, com'è noto, quello stesso delle scienze naturali, 
"positive"; cioè l'osservazione e, entro i limiti del possibile, lo 
sperimento, che mettano in luce le vere cause del delitto, 
rimovendo le quali soltanto si può sperar di sopprimere il 
delitto stesso. "Il reato è un fatto dell'uomo, che si verifica in 
società e che alla società riesce dannoso; è quindi, un 
fenomeno individuale e sociale insieme. Or dunque è 
necessario prima di parlare del reato, studiare l'uomo che ha 
commesso il reato e l'ambiente, nel quale si produsse. Di qui 
l'indagine dei caratteri, che si mostrano propri della 
massa dei delinquenti, da un lato; dall'altro, l'esame delle 
peculiari condizioni dell'ambiente fisico e sociale, nel quale 
la delinquenza fiorisce. Appariva quindi evidente fin dagli 
esordi del nuovo indirizzo, che il reato, una volta studiato 
nelle sue manifestazioni reali e quotidiane, era il prodotto e il 
resultato di un triplice ordine di fattori: antropologici od 
individuali (fisici e psichici), fisici e sociali.<note place="foot">
FLORIAN, op. cit., p. 22.</note></p>
<p>Ora, che un tale studio possa essere fecondo di utili ed 
interessanti risultati, è cosa evidente. E appunto notiamo che 
l'ipotesi del <foreign lang="lat">liberum arbitrium indifferentiae</foreign> 
colla conseguente impossibilità di ogni studio scientifico del 
delitto, aveva per tal riguardo un effetto deprimente. Chi 
invece nega il libero arbitrio ha la speranza di poter un giorno 
fondare una scienza completa dell'uomo in tutte le 
manifestazioni della sua attività morale e materiale, e quindi 
anche di poter rintracciare tutte quelle cause molteplici che 
possono aver posto un individuo nella triste "necessità" del 
delitto. Ma un tale studio, se offre un interesse scientifico 
<hi rend="italic">e pratico</hi> grandissimo, può considerarsi come un 
metodo accettabile in <hi rend="italic">diritto penale</hi>, e tale da poter 
essere utilmente sostituito al metodo finora prevalente?</p>
<p>Anzitutto, occorre scartare una opinione, che più volte 
nel corso del presente lavoro abbiamo dichiarata errata: 
quella cioè che un'organizzazione, qual è quella del diritto, 
che ha per scopo la determinazione ed il raggiungimento 
<hi rend="italic">di fini</hi>, possa aver per base unica l'osservazione della 
realtà. Se una cosa <hi rend="italic">debba</hi> o <hi rend="italic">non debba</hi> essere è 
questione in cui la "scienza" non ha nulla che fare. Se una 
pena sia o no conveniente, giusta, opportuna è cosa che solo 
il nostro "sentimento" può decidere. Una pena potrebbe 
apparirci come la sola efficace a estirpare il delitto e pur 
essere scartata come quella che urta contro il nostro senso 
morale. La osservazione della realtà può dirci qual è il 
risultato dell'applicazione di una data pena: il nostro 
sentimento, se il provvedimento della pena comporti un grado 
di <hi rend="italic">desiderabilità</hi> tale da essere adottato per raggiungere 
questo risultato. In altre parole, anche dopo che la scienza, 
l'uso del metodo positivo, ci ha mostrati i mezzi necessari ove 
si voglia raggiungere il fine, resta sempre adito al giudizio 
etico <hi rend="italic">se valga la pena</hi> di adottarli in vista del 
medesimo. Perciò, sia che si tratti di elaborare il diritto o di 
stabilire le sanzioni per la sua violazione, l'uso 
esclusivo del metodo "positivo" è addirittura una 
impossibilità.</p>
<p>Ma se tutto ciò è vero, si dirà: se è vero che la sola 
osservazione oggettiva della realtà non può bastare né al 
giurista, né al moralista; pur nondimeno è sempre su un 
materiale concreto, <hi rend="italic">di fatto</hi>, che deve esercitarsi il 
giudizio nostro, se anche contiene elementi etici; e quindi 
quanto più la pena sarà stabilita caso per caso, quanto più 
essa terrà conto dei molteplici e variabili elementi che 
possono concorrere a modificare l'opportunità e la misura del 
gastigo, tanto più il nostro metodo sarà "positivo" nel senso 
più proprio della parola; poiché questo non disconosce la 
funzione del nostro senso etico nella determinazione del fine, 
ma richiama l'attenzione sulla impossibilità di raggiungere un 
fine qualsiasi senza conoscere la realtà sulla quale si deve 
operare.</p>
<p>Rispondiamo che tali osservazioni sarebbero 
perfettamente giuste se l'uso dell'astrazione non trovasse a 
sua volta la sua giustificazione nelle esigenze pratiche della 
materia. È impossibile evitar l'uso dell'astrazione nella 
scienza; tanto meno sarà possibile evitarlo in morale e diritto. 
Anche per ciò che riguarda la scienza, <hi rend="italic">i fatti</hi> concreti 
esorbitano sempre dalle categorie nette e precise ch'essa 
pone, e contengono sempre dei residui e degli elementi da 
essa non contemplati. Ciò è vero tanto delle scienze astratte 
quanto di quelle che si propongono espressamente di studiare 
i fatti. Il <hi rend="italic">fatto</hi> della scienza non è il fatto della natura. E 
le scienze stesse che hanno per oggetti i fatti procedono per 
due vie principali: la constatazione delle somiglianze e la 
determinazione di medie: processi nei quali l'astrazione si 
trova continuamente implicata.<note place="foot">
Vedi <bibl><author>A. NAVILLE</author>, <title lang="fre">Nouvelle classification des 
sciences</title>, <pubPlace>Paris</pubPlace>, <publisher>Alcan</publisher>, <date>1901</date></bibl>, p. 108. 
Specialmente il cap. I, parte II (<foreign lang="fre">Ce que c'est qu'un 
fait</foreign>).</note> Se non vi fossero anche nei fatti delle somiglianze e 
delle ripetizioni accanto alle loro diversità, non solo la 
scienza storica sarebbe impossibile, ma sarebbe perfino 
impossibile <hi rend="italic">riferire</hi> un fatto qualsiasi per mezzo delle 
parole; non avremmo che una successione d'impressioni 
indefinibili .<note place="foot">
Cfr. la dottrina di Aristotile sulla definizione. Vedi 
ZELLER, <title lang="ger">Die Philosophie der Griechen</title>, III, p. 
386. Si vegga anche SCHOPENHAUER, <title lang="ger">Parerga und 
Paralipomena</title>, I, p. 148, sulla impossibilità di definire 
una cosa la cui produzione sia assolutamente irregolare.</note> 
"L'ordine generale dei fatti non esclude certi disordini, né la 
regolarità certe irregolarità. Lo storico che generalizza, 
classifica, riassume, deve rendersi conto di ciò ch'egli fa; egli 
deve vedere che la complessità e la varietà del reale 
sorpassano ogni immaginazione e sfidano ogni sforzo 
di analisi completa; egli deve guardarsi dal negare la diversità 
col pretendere di ricondurla tutta quanta alle unità ch'egli 
constata.<note place="foot">
NAVILLE, op. cit., p. 125.</note></p>
<p>Nella morale poi, ed a più forte ragione nel diritto, per 
l'indole <hi rend="italic">sociale</hi> di queste discipline, la necessità di una 
certa astrazione si presenta come inevitabile. - La morale 
<hi rend="italic">sociale</hi> è certamente più astratta della morale 
individuale, quale può elaborarsi in un animo generoso, 
preoccupato della inevitabile insufficienza di tutte le 
soluzioni generali e a grandi linee dei problemi etici. Ogni 
precetto categorico, quando sia considerato dalla coscienza 
individuale desiosa di realizzare il minimo possibile di 
ingiustizia e d'immoralità, è atto ad apparir difettoso nel 
senso che vi sono dei casi rispetto ai quali esso non raggiunge 
assolutamente più il suo fine. La complicatezza e la 
sottigliezza della casistica etica è pressoché infinita.<note place="foot">
JAMES, <title>The moral phil. and the moral life</title>, in 
<title lang="eng">Will to Believe</title>, pp. 198-210.</note> Ne consegue 
pur troppo inevitabilmente, che ogni sistema dogmatico e 
assoluto di morale, ogni precettistica astratta, ogni 
"codificazione" delle nostre norme di condotta non può alla 
lunga non apparire insoddisfacente ed incompleta alle anime 
più nobili e raffinate, che sono senza posa alla ricerca del 
massimo bene e del minimo male, ed atta a patire, nei casi 
reali, di numerose eccezioni. Se alcune norme eterne di 
morale ci appajono universalmente giuste, come per esempio 
quella di non fare agli altri ciò che non vorremmo fatto a noi; 
ciò dipende e soprattutto dal fatto ch'esse esprimono piuttosto 
la condizione d'animo in cui si deve porre colui che vuol 
giudicare della via più retta nelle evenienze pratiche, che non 
una vera e propria regola pratica d'azione. Ma appena 
dall'indeterminatezza ideale si scende nel campo delle 
pratiche realtà per porre una regola definita da non derogarsi 
mai nelle vicissitudini della vita, allora nasce tosto il conflitto 
fra le più delicate aspirazioni dell'anima individuale e la 
grossolana rigidità della morale tradizionale e legale. E così 
l'opinione pubblica è in genere indulgente verso quelle grandi 
personalità che dànno, a torto o a ragione, maggiori garanzie 
di veder meglio e più lontano dagli altri, permettendo loro di 
violare, in vista di un resultato determinato, i canoni più 
indiscussi della morale costituita; è così anche che vediamo 
talvolta le persone veramente buone e generose mettersi in 
contrasto coi modi di pensare della società ove vivono, 
perdonando dove altri condannerebbe, e valersi della loro 
conoscenza del mondo morale per trovare 
giustificazioni ed attenuanti prima insospettate alle 
azioni dei loro simili, ammaestrandoci a guardare più 
benevolmente la vita degli altri e ad astenerci da ogni 
giudizio fondato su criteri troppo esclusivi, generali ed 
assoluti. "<quote lang="fre">De même que la grace est parfois plus belle 
que la beauté, de même il y a une chose encore plus juste 
que la justice: la bonté</quote>".<note place="foot">
<bibl><author>FOUILLÉE</author>, <title lang="fre">Tempérament et caractère</title>, <pubPlace>Paris</pubPlace>, 
<publisher>Alcan</publisher>, <date>1895</date></bibl>.</note></p>
<p>Un tal modo di pensare peraltro, ove si generalizzasse 
in epoche di senso morale malfermo ed incerto, ove non fosse 
usato con una certa diffidenza e mantenuto in una cerchia, per 
così dire, tutta individuale e <hi rend="italic">morale</hi>, sarebbe certo 
assai pericoloso. Il permesso di contravvenire alle norme 
riconosciute di condotta in vista di un fine superiore, se 
dispensato con troppa larghezza, può condurre, ai peggiori 
abusi: i risultati della morale gesuitica sono lì per 
ammaestrarcene. Ogni società richiede per conservarsi e 
prosperare che un certo numero di regole pratiche di condotta 
siano universalmente osservate dai consociati, e che la facoltà 
di violarle in singoli casi <hi rend="italic">non</hi> sia abbandonata 
all'arbitrio individuale. Il numero di queste regole varia coi 
tempi, ed è presumibile che diminuisca col crescere della 
civiltà e col perfezionarsi del senso morale.<note place="foot">
<bibl><author>SPENCER</author>, <title lang="eng">The data of Ethics</title>, <pubPlace>London</pubPlace>, 
<date>1879</date></bibl>.</note> Intanto possiamo vedere che già si 
cammina per certi riguardi in questo senso. Nelle vecchie 
società a base consuetudinaria ed autoritaria un numero 
enorme di atti, quale oggi a grande stento riusciamo a 
rappresentarci, era sottratto all'arbitrio individuale e regolato 
secondo precetti rigidi e fissi, valevoli per ogni tempo ed ogni 
circostanza sanzionati da pene severissime ed inflessibili. In 
tali stadi di civiltà sembra, come osserva il Bagehot, essere 
stato profondamente, se non consapevolmente sentito che per 
i popoli ancora all'inizio della propria evoluzione è meglio il 
seguire una norma purchessia, che il non seguirne 
alcuna.<note place="foot">
<bibl><author>BAGEHOT</author>, <title lang="eng">Physics and Politics</title>, <pubPlace>London</pubPlace>, 
<date>1896</date></bibl> p. 25.</note> Oggi invece siamo in 
un'epoca di piena discussione: vediamo l'individuo ergersi 
colla propria ragione e col proprio sentimento di fronte alla 
collettività, senza tollerare altre ingerenze nella sua facoltà di 
crearsi una vita secondo le proprie aspirazioni e di gudicare 
della opportunità dei proprii atti nelle singole circostanze, 
all'infuori di quelle più strettamente necessarie. La libertà, 
non solo di fronte alle leggi, ma anche di fronte alla pubblica 
opinione e alle consuetudini, la reciproca tolleranza in fatto di 
pensiero e di moralità, tutta questa maggior fluidità e 
plasticità di tutto l'ambiente sociale sono sintomi della 
maggior fiducia riposta nell'individuo e della 
corrispondente diffidenza verso le regole di viver sociale di 
carattere troppo fisso, troppo asssoluto e troppo durevole. Ma 
che siamo ben lontani ancora dall'epoca in cui si potrà fare a 
meno di ogni regola fissa, ce lo mostrano d'altra parte tutte le 
nuove leggi sorte in epoca recente allo scopo di guarentire 
precisamente questa libertà individuale contro i soprusi e gli 
arbitrii dei singoli, tutti i complicati organi del diritto 
pubblico odierno, col loro meccanismo di freni e contrappesi, 
di reciproca vigilanza e controllo, che costituiscono uno dei 
caratteri delle moderne democrazie. Onde è a dirsi che si 
tratti piuttosto di una <hi rend="italic">sostituzione</hi> di norme piuttosto 
che di una vera e propria loro diminuzione, e che si è in cerca 
di regole che contemperino il massimo di libertà e 
indipendenza individuale, il massimo di fluidità sociale, con 
quella regolarità e con quell'equilibrio necessario alla vita di 
una società; non del modo di poter fare a meno di qualunque 
norma; - tesi quest'ultima che solo gli anarchici, nel loro 
incoercibile ottimismo, possono aver l'audacia di sostenere.</p>
<p>Tali norme pertanto, che la loro sanzione sia 
semplicemente esercitata dall'opinione (morale), o dallo stato 
(diritto), non possono in qualche modo non partecipare della 
natura dell'astrazione: il diritto non può, per la sua stessa 
natura di disciplina sociale, piegarsi ai fatti particolari nella 
loro complessità talora formidabile. È così che nasce il 
conflitto fra la legge e l'equità, fra il <foreign lang="lat">jus 
strictum</foreign> e il <foreign lang="lat">jus equum</foreign>, fra il diritto 
civile e il naturale, fra il diritto e la giustizia. Il diritto, come 
disse il Vico, ha bisogno anzitutto del <hi rend="italic">certo</hi>; ora il 
certo non si può ottenere se non fissando dei limiti e delle 
categorie generali ed astratte, che, appunto come tali, hanno 
qualche cosa in sé dell'arbitrario.<note place="foot">
Secondo il Vico, l'evoluzione del diritto si compie dal 
<hi rend="italic">certo</hi> verso il <hi rend="italic">vero</hi>. VICO, <title>Principî di una 
scienza nuova</title> (trad. francese), Paris, 
1827, p. 318.</note></p>
<p>Di questi inconvenienti - e come potrebbe essere 
diversamente? - partecipa anche il diritto penale. La pena 
accompagna il precetto giuridico come sua sanzione, precede 
quindi la violazione del precetto medesimo e non può 
pertanto non essere astrattamente commisurata, in base a ciò 
che per una misura media appar giusto, utile.<note place="foot">
Cfr. ROMAGNOSI, <title>Genesi del Diritto penale</title>, 
Milano, 3a ed. 1825, p. 474.</note> E ciò 
per una necessità difficilmente evitabile senza andare 
incontro ad inconvenienti maggiori.</p>
<p>È necessario che ogni cittadino conosca che cosa lo 
attende ov'egli commetta questa o quella azione lesiva del 
diritto. È necessario veder guarentito l'individuo contro 
l'arbitrio personale del giudice, contro l'impeto 
momentaneo del sentimento pubblico, contro il prevalere di 
considerazioni estranee al magistero penale. L'individualità 
moderna è troppo gelosa della propria integrità per esporla al 
capriccio variabile e alla mutevole forza del sentimento.</p>
<p>Fra le garanzie reclamate oggidì dall'individuo, la 
principale è senza dubbio quella consacrata dall'art. 1 del 
codice penale nostro, il principio cioè che nessuno possa 
essere punito per una azione che non sia stata nelle debite 
forme e anteriormente al suo compimento, dichiarata reato. 
<foreign lang="lat">Nullum delictum, nulla peona sine praevia lege 
poenali</foreign>. Come il giudice di un fatto deve essere 
designato prima che il fatto sia compiuto, così prima del fatto 
deve essere stabilito che esso costituisce delitto e qual'è la 
pena sua. Onde il grave pericolo insito in ogni pena 
<hi rend="italic">indeterminata</hi>. La pena quindi deve essere eseguita 
quale fu stabilita dalla legge, e non in base ad una presunta 
temibilità del reo, argomentata dai suoi caratteri particolari. 
"La pena, scrive il Carrara, non può essere che una pena. 
Mite sì; giusta. Ma adeguata al passato; e inamovibile per 
fatti posteriori".<note place="foot">
CARRARA, <title>Programma</title> cit., Parte gen., par. 
645, nota.</note> Ed ecco la semplice e naturale giustificazione 
di quel metodo astratto che considera il reato come <hi rend="italic">ente 
giuridico</hi>, contro al quale i positivisti sollevano tante 
obbiezioni. Ma a prescindere dal suo "sapor metafisico", non 
poco irritante forse per i positivisti più profondamente 
penetrati dallo spirito di scuola, nella espressione <hi rend="italic">ente 
giuridico</hi> non è a vedersi se non l'espressione della 
necessità di una determinazione <hi rend="italic">legale</hi> del delitto, del 
valore comparativo dei delitti fra loro e colle rispettive pene, 
- e ciò puramente a scopo di pubblica garanzia.</p>
<p>Fissar la pena prima del resto vuol dire 
necessariamente fissarla per mezzo di dati astratti, di 
generalizzazioni, ed in base ad una media: quindi esporla ad 
essere nei casi concreti, malgrado la discrezione limitata 
concessa al giudice, ora troppo severa, ora troppo mite. Ma 
come evitar ciò? È un'imperfezione pressoché inevitabile in 
ogni istituzione sociale ch'essa non debba tener conto di certe 
esigenze individuali, e consideri le grandi linee e le grandi 
masse; ciò a cui dobbiamo mirare essendo che di queste 
ingiustizie ve ne sia il minor numero possibile. - Intanto i 
seguaci della nuova scuola, col voler ridurre senz'altro il 
giudizio penale ad un libero esame della <hi rend="italic">temibilità</hi> 
dell'individuo, tolgono, senza essere forse abbastanza consci 
della gravità ciò che propongono, una delle più valide 
garanzie di libertà individuale, una di quelle più 
faticosamente acquistate in epoche recenti.<note place="foot">
Il divieto di punire senza una legge penale anteriore 
data dal 1776 (Dichiarazione americana dei 
diritti).</note> D'accordo in ciò colle dottrine in apparenza più 
discordi dalle loro, come, p. es., quella della espiazione, essi 
tendono in pratica a rinnovare le forme più schiette del 
procedimento inquisitorio, col subbiettivismo, coll'arbitrio 
eccessivo del giudice, colla pena indeterminata e 
straordinaria e la confusione delle parti in giudizio, che a 
questo sistema sono inerenti.<note place="foot">
BRUSA, <title>Proleg.</title>, par. 12, e <title>Positivismo 
nella giustizia penale</title>, passim.</note> Qualunque sia il nostro 
parere sulla desiderabilità di ovviare agli inconvenienti che 
oggi si verificano, non si può negare l'importanza di simili 
considerazioni e la necessità di non mai perderle di vista, nel 
tentar qualunque riforma. Anche per ciò che riguarda il 
metodo nel diritto penale, possiamo dunque dire che le 
affermazioni dei positivisti, a meno, che non siano corrette da 
numerose restrizioni, sono eccessive o peccano di 
unilateralità, non tenendo sufficiente conto di esigenze e 
pericoli pratici per volgere l'attenzione di preferenza a uno 
solo dei dati del complesso problema della giustizia pratica. 
Anche qui, possiamo dire che peccano di semplicismo ed 
ottimismo, mancando pertanto di senso "positivo".</p>
<p>- Tutto ciò ci mostra qual'è la funzione possibile, e nello 
stesso tempo quali sono i limiti, del "metodo positivo" nel 
diritto penale. Non vogliamo dire che le nuove dottrine non 
rappresentino una tendenza giusta e vera, che il metodo 
astratto non sia la fonte, in molti casi concreti, di deplorevoli 
inconvenienti, che la corrente di pensiero scientifico, la quale 
ha influito così potentemente nel trasformare tutte le 
condizioni di vita nell'epoca presente, debba restare senza un 
efficace infiusso nel diritto penale. Ben diverso è il nostro 
pensiero. Crediamo piuttosto, che se i positivisti forse non 
hanno recato tutto il vantaggio che possono recare, se si sono 
attirata da parte dei "classici" un'antipatia e una ripulsione 
eccessiva, ciò è dovuto al fatto ch'essi non hanno saputo 
sempre discernere la parte sana delle loro dottrine, ch'essi 
hanno interpretato il "positivismo" in un modo troppo 
angusto e parziale, traendone conseguenze affrettate ed 
estreme e mancando di quello spirito conciliativo ed 
equanime, senza il quale ogni collaborazione scientifica è 
impossibile.</p>
<p>Qualunque sia l'opinione a cui si arrivi sulla necessità 
di introdurre questa o quella riforma nell'indirizzo prevalente 
nel diritto penale, indirizzo che risale al Beccaria, ciò che non 
gli si può contestare è l'amore verso la libertà umana 
ed i diritti individuali, a cui sono ispirati i suoi principi. - 
Ogni giudizio su di esso che non tenesse conto delle sue 
origini nel grande movimento razionalistico del secolo XVIII 
correrebbe il rischio di essere ingiusto e manchevole. Come 
reazione a tutto un sistema, inveterato da secoli di soprusi e 
d'arbitrii, per cui l'individuo era continuamente minacciato di 
pene oscure ed incerte, motivate dall'argomento senza 
repliche della ragione di stato,<note place="foot">
Si legga lo splendido quadro delle condizioni della 
giustizia punitiva prima della riforma, in BRUSA, 
<title>Proleg.</title>, p. 278.</note> niuna meraviglia ch'essa abbia 
talora forse anche trapassato il segno in senso contrario. 
Vediamo infatti il movimento di riforma accennarsi in sulle 
prime nel Beccaria stesso con forme che a noi parrebbero 
eccessivamente dogmatiche ed intransigenti, spiegabili in lui 
per il fatto ch'egli si era trovato a contatto col sistema, contro 
il quale combatte, in tutta la sua crudità, mentre non era 
naturalmente in grado di misurare gli eventuali danni del 
sistema opposto. Sono caratteri della dottrina del Beccaria: 
l'intolleranza assoluta di ogni interpretazione della legge 
penale, non giustificabile neppure con giudici peggiori di 
quelli del tempo suo; un ossequio alla legge e alla certezza 
della pena portato fino all'acciecamento di non volerne saper 
neanche del diritto di grazia; la mancanza di ogni senso 
storico.<note place="foot">
BRUSA, op. cit., p. 281.</note> Tolto quindi 
assolutamente l'arbitrio del giudice; e alle pene arbitrarie 
sostituite pene assolutamente determinate e fisse.<note place="foot">
BRUSA, op. cit., p. 286.</note> "Chi potrebbe lagnarsi 
della proclamazione di questi principi, osserva il Brusa 
riferendosi alla nuova legislazione criminale, per ciò solo che 
di un tratto essi non tennero conto di certe esigenze ulteriori 
della giustizia pratica? Se il diritto criminale avesse dovuto 
attendere la propria risurrezione prima dallo spirito storico 
che non da quello speculativo, neanche la riforma leopoldina 
e le altre contemporanee avrebbero potuto precorrere la 
rivoluzione del 1849. Chi può anzi dire se, 
per esempio, l'obbrobrioso mercato della giustizia che 
profittava a giudici e sovrani avrebbe altrimenti allora 
cessato, insieme all'abuso delle mitigazioni per motivi futili 
ed indegni, come quella che il bigamo avesse, sposando una 
meretrice, elevato questa ad una vita onorata?".<note place="foot">
BRUSA, op. cit., p. 288.</note></p>
<p>La stessa giustificazione utilitaria del diritto di punire, 
la stessa dottrina del contratto sociale, per quanto oggi 
si possano riconoscere i loro difetti come teorie generali, 
hanno nella mente del Beccaria e dei suoi contemporanei una 
funzione ed un valore che sarebbe ingiusto disconoscere. Essi 
rappresentano la <hi rend="italic">negazione</hi> degli abusi di un sistema 
anteriore: la teoria utilitaria, come quella che vuol rattenere la 
pena entro i limiti della necessità di reprimere solo le azioni 
che <hi rend="italic">veramente</hi> turbano l'ordine e la tranquillità sociale; 
la teoria del contratto sociale come quella che denuncia le 
ineguaglianze stridenti, non più fondate nella reciprocità dei 
servigi e contrarie al sentimento di giustizia.</p>
<p>Oggi la pratica delle legislazioni è venuta introducendo 
via via quelle limitazioni ai principii assoluti, che apparvero 
necessarie ad un migliore contemperamento delle varie 
tendenze. - Al giudice si è concesso quell'arbitrio che è 
indispensabile al retto esercizio delle sue funzioni; entro i 
limiti fissati dalla legge egli può graduare la pena adattandola 
quanto è più possibile alla particolare gravità del fatto. Per 
ciò che riguarda il convincimento, il sistema delle prove 
morali, sostituito a quello delle prove legali, nel quale 
massima è la diffidenza verso la personalità del giudice, già 
segna un passo grandissimo in una direzione nella quale si 
può molto avanzare. Perocché quando è lasciata al giudice la 
facoltà di condannare od assolvere secondo il proprio 
convincimento, sì può intravedere anche la possibilità di 
lasciargli secondo il proprio convincimento graduare le pene. 
E l'istituzione stessa dei giurati, per quanto la si voglia 
limitata al puro giudizio del fatto, pure è un segno della 
medesima tendenza. In pratica, i giurati sono i rappresentanti 
della coscienza popolare anche per ciò che riguarda la 
<hi rend="italic">valutazione</hi> del fatto come delitto o no, e perciò 
forniscono un avvicinamento, per quanto limitato, alla 
"individualizzazione" della pena.</p>
<p>Ma in tutto ciò il canone più indicato del metodo 
positivo è di procedere gradatamente, senza sacrificare nulla 
di ciò che si è ottenuto, in vista di risultati che possono essere 
problematici ed incerti. La "individualizzazione della pena" 
non è l'aspirazione esclusiva di nessuna scuola speciale, ma la 
tendenza naturale del progresso; la sola questione da 
discutersi essendo <hi rend="italic">fino a qual punto</hi> essa si possa 
conciliare con garanzie essenziali di libertà contro gli arbitrii 
di qualunque specie. Tale questione è troppo grave per essere 
discussa nel presente lavoro, che pretende più che altro 
esporre alcune osservazioni <hi rend="italic">pregiudiziali</hi> sulle 
questioni che più spesso si discutono intorno al diritto 
punitivo; - la forma stessa in cui tale questione è da noi 
enunciata, mostra d'altra parte come riteniamo essere 
impossibile risolverla così <hi rend="italic">a priori</hi> ed in 
generale. Trattandosi essenzialmente di una questione 
di <hi rend="italic">misura</hi>, essa si presterà a soluzioni sempre varie 
coll'avanzare del tempo e col progredire della civiltà, e 
secondo le divergenze nel carattere e nell'educazione dei 
popoli.</p>
<p>Nello stabilire il valore comparativo dei reati fra loro e 
la proporzione loro colle pene, una legge ben fatta dovrà 
avvicinarsi quanto più è possibile alla realtà delle cose, ed 
essere quanto più possibile particolareggiata, creando 
distinzioni e categorie che realmente corrispondano a quelle 
che si riscontrano nelle cose stesse. Ma ciò non deve 
considerarsi come un sovvertimento delle basi su cui fin qui 
posava il diritto penale. - Al contrario, il movimento 
positivistico deve piuttosto considerarsi come un tentativo di 
completare ed integrare l'indirizzo fin qui prevalente nel 
diritto penale, di spingerlo più velocemente in una direzione 
già presa, di additarne certe lacune e di colmarle, senza per 
questo rinunciare ai benefizi dall'indirizzo prevalente presi 
più specialmente di mira.<note place="foot">
Ciò riconosce del resto espressamente anche il <bibl><author>FERRI</author>, 
<title>Le ragioni storiche della scuola positiva</title>, <pubPlace>Torino</pubPlace>, 
<date>1882</date></bibl>, pp. 5, 17, 18.</note> - Esso non 
può propugnare la sostituzione assoluta del "metodo positivo" 
al metodo astratto: ciò sarebbe, come abbiam visto, non aver 
intesa del tutto la natura del metodo positivo, e disconoscere 
quella del diritto stesso: ma nello stesso tempo ci dà un 
avvertimento di tener conto, più di quanto non lo si sia fatto 
forse per il passato, dei risultati dell'osservazione positiva, e 
soprattutto insiste su alcuni fatti e leggi nuove scoperte o 
intravedute dalla scienza moderna, che possono condurci a 
vedere un po' diversamente la natura dell'uomo, oggetto 
del diritto penale, e la società. - Ciò può portare una 
trasformazione, nella legge stessa, nel senso di darle una 
maggior specializzazione, nonché nell'ufficio del giudice, 
aumentando la sua discrezione, perché egli possa tener conto 
di quella <hi rend="italic">relatività</hi>, che tutti i fenomeni posseggono, e 
che non si può trascurare senza lacerare in qualche modo la 
giustizia come la verità. Ed è qui che si manifesta una delle 
pieghe caratteristiche del pensiero moderno, che merita 
attenzione. La "negazione del libero arbitrio", nel senso 
tradizionale, non è, come abbiam visto, una dottrina così 
sovversiva come alcuni hanno voluto farla apparire: e non è 
che in base ad un equivoco che si può sostenere ch'essa scalzi 
le basi del diritto e della morale. Ciò non ostante non è a 
negarsi l'influenza che deve esercitare il nuovo modo di 
concepire la libertà sulle concezioni etiche e 
giuridiche. Il "<foreign lang="lat">liberum arbitrium 
indifferentiae</foreign>" come solo ed indispensabile fondamento 
della libertà e della responsabilità, portava a far concepire 
queste come qualità fisse ed inalterabili dell'uomo in ogni 
condizione di tempo e di cose; eccesso a cui doveva 
contrapporsi quello di considerare ogni causa ed ogni 
condizione assegnabile come una minorante della 
responsabilità.<note place="foot">
Cfr. ALIMENA, op. cit., p. 9.</note> Ogni ricerca sulle 
<hi rend="italic">condizioni obbiettive</hi> della responsabilità dichiarata 
pericolosa, o scoraggiata come impossibile. Il "negatore del 
libero arbitrio" che non sia vittima di equivoci sul valore di 
tal negazione, sarà portato invece a vedere nella libertà e 
responsabilità, qualità esistenti nell'uomo, ma analoghe alle 
altre, atte cioè ad essere studiate nella loro genesi e nella loro 
evoluzione, suscettibili di gradazioni infinite, e subordinate 
alla presenza di certe condizioni e concomitanti, a concepire 
in altri termini la responsabilità piuttosto 
<hi rend="italic">dinamicamente</hi> ed <hi rend="italic">evoluzionisticamente</hi>, che 
staticamente. Ed in questo senso gli studi nuovi sulla 
responsabilità possono portare un contributo prezioso, come 
al sociologo, così al legislatore e al giurista. Col mostrarci 
quali delle nostre azioni veramente dipendano dalla nostra 
volontà, <hi rend="italic">fino a che punto</hi> siamo effettivamente liberi di 
compiere una data azione, e fino a che punto invece la 
responsabilità dei nostri atti vanisca dinanzi all'influenza di 
cause prepotenti, essa può rivelarci nuovi casi di 
irresponsabilità, come anche di responsabilità finora 
inaspettate (ipnotismo, suggestione). Né il giurista deve 
guardare con sospetto e diffidenza la corrente dei nuovi studi 
come se ogni risultato di questi dovesse segnare un'offesa alla 
integrità del diritto e della morale. L'idea di un antagonismo 
fra gli studi "positivi" in genere e le nostre aspirazioni etiche 
è un concetto falso, contro il quale è stato nostro intento di 
combattere in tutto il corso del presente lavoro.</p>
<p>Abbiamo dunque visto a che cosa si riduca la 
possibilità per gli studi scientifici di modificare il nostro 
concetto di responsabilità: non nella negazione di questa, ma 
nell'avvertimento che la responsabilità è qualche cosa di più 
fuggitivo, di meno palpabile, di assai più legato al fatto 
particolare nella sua complessità, di quanto forse non lo 
supponessero le vecchie scuole di morale, sta l'importanza 
della nuova scuola anche nel campo del diritto penale. Ed è 
questo anzi, a mio parere, ciò che dovrebbe renderla sopra 
ogni altra cosa <hi rend="italic">simpatica</hi>. Essa tende a mostrarci 
sempre più che anche nel campo dell'infamia e del delitto 
sono numerosi <hi rend="italic">i disgraziati</hi>, coloro che hanno assai più 
bisogno di essere educati, ajutati e curati che d'essere 
minacciati di punizione. Nonostante le intemperanze e gli 
errori incontestabili che ne hanno segnato il sorgere, la nuova 
scuola desta attenzione e interesse per il nuovo soffio di 
simpatia che da essa nccessariamente, quasi a dispetto di 
certe sue premesse utilitarie, spira verso coloro che furono 
condotti al delitto e all'abbrutimento da cause strapotenti. 
Essa ci addita, se non l'impossibilità, la terribile difficoltà di 
sfuggire a certi impulsi quando tutto nella vita concorre a 
togliere stimolo e potenza alla difesa contro di essi. Essa ci 
mostra, anche nel campo della morale, l'esistenza di una 
schiera di privilegiati, che compiono il bene senza fatica, 
poiché tutto in loro, condizioni fisiologiche, psicologiche e 
sociali, cospira a far loro vedere il lato buono delle cose, che 
godono una specie di "rendita di situazione" morale, mentre 
per altri la medesima condotta non potrebbe mantenersi se 
non a prezzo di indicibili sforzi e sacrifizi. Onde un grande e 
benefico impulso a tutte le riforme sociali, che tendono a 
togliere le <hi rend="italic">cause</hi> della delinquenza, in modo da render 
<hi rend="italic">quanto meno necessario</hi> è possibile il provvedimento 
increscioso ed imperfetto dell'applicazione della pena. La 
pena non è il miglior modo di difesa sociale, o di tutela 
giuridica che dir si voglia. La sua efficacia è limitata: è presto 
raggiunto il punto oltre il quale un aumento nella severità di 
essa non produce più una diminuzione corrispondente negli 
attentati al diritto. La sicurezza sociale non è perciò da essa 
se non imperfettamente ristabilita: il senso morale, se non 
imperfettamente soddisfatto. Ogni giorno, coll'ingentilirsi dei 
costumi, cresce la ripugnanza per i mezzi fisici di 
repressione; ogni giorno, si sente maggiormente il bisogno di 
trovare mezzi più potenti e più <hi rend="italic">civili</hi> di prevenire il 
delitto. Sotto un certo aspetto, la pena può considerarsi come 
il sintomo dell'impotenza della società a provvedere 
altrimenti ai mali che la travagliano.</p>
<p>Troppo forse si è creduto per lo addietro che i mezzi 
penali fossero la <hi rend="italic">panacea</hi> per tutte le correnti delittuose 
che serpeggiano nella società. Gli studi positivi moderni, 
psicologici, antropologici e sociali, hanno se non altro il 
merito di aver fatto concepire in un modo più relativo la 
natura e la funzione del diritto penale. La controversia fra la 
scuola positiva e la scuola classica può dirsi pertanto un 
prodotto, più che di divergenze reali di dottrine, di tendenze e 
di aspirazioni. Eccessivamente ostile è stata forse finora 
l'attitudine sì da una parte che dall'altra; ed è venuto, parmi, il 
momento in cui alle lotte ed alle polemiche, in parte almeno 
sterili, debba succedere il riconoscimento dei rispettivi limiti, 
il contemperamento delle tendenze, e la serena 
collaborazione.</p>
<p>- "Se nel secolo XVI, scrive Carlo Cattaneo in 
alcune sue mirabili pagine, che fu il primo dell'era moderna, 
la ragione individuale aveva ardito farsi a discutere 
popolarmente li arcani religiosi, e nel XVII li asserti delle 
scuole filosofiche, nel XVIII ella estese quell'aspro sindacato 
a tutte le istituzioni civili. Sommo divenne il contrasto fra la 
vita delli uomini e i loro pensieri. Vivendo in mezzo 
all'intreccio dei vincoli sociali, quelle menti animate dai 
geometri e acuite dal calcolo mercantile osarono domandare 
se, e come, e quanto ciascuna istituzione giovasse ad ogni 
individuo partecipe della civile aggregazione. Tutto si valutò 
dunque col giudicio individuale e giusta l'individuale 
interesse. Si considerò la società come un patto fra eguali; si 
domandò la revisione del patto, il ritorno all'uguaglianza 
primitiva, la restituzione dello stato naturale del genere 
umano. Le predilezioni delle scuole e l'inesplicabile 
eccellenza delle arti e delle lettere antiche sospinsero ad 
immaginare un mondo primitivo, educato nelle lingue, nelle 
arti, nelle scienze, nelle leggi da una serie di geni benefici, 
l'opera dei quali sotto lo sforzo della superstizione e della 
violenza fosse venuta oscurandosi successivamente fino alle 
caligini del Medio Evo, ma potesse coll'opera d'altri geni 
rivocarsi in breve, e quasi di repente, al nativo splendore. Vi 
fu perfino chi preferì ad una fittizia civiltà, ingombra dei 
ruderi d'ogni tempo e piena di ingiustizie e di corruttele, la 
semplice e pura vita, che li uomini dovevano aver gioito 
prima del patto sociale in seno alla primigenia selva della 
terra. Adunque lo sforzo capitale del pensiero umano nello 
scorso secolo XVIII era una generale censura delle istituzioni 
del tempo, nel senso di ogni individuo, e all'intento di 
ristaurare il regno della logica naturale e della personale 
indipendenza.</p>
<p>Nel secolo presente vi fu quasi riflusso del pensiero 
umano in contrario verso. Si trovò che l'utile di ogni 
individuo scaturiva dal complesso dell'azienda sociale, né 
poteva avverarsi mai nella solitudine o nel dissociamento. Le 
più complicate istituzioni apparvero necessari effetti del 
consorzio civile e forme della sua esistenza. Si vide che certe 
consuetudini erano scala e preparazione ad altre migliori, alle 
quali i popoli non potevano giungere altrimenti; e così si 
vennero spiegando e giustificando certi ordinamenti 
transitori, che in faccia ad una logica immediata sembravano 
assurdi e barbari. Viceversa s'intravvide sotto lo splendore 
delle libertà antiche l'oppressione e la servitù delle 
moltitudini, e nella dolorosa ruina di quelle meravigliose 
civiltà si riconobbe un evento che poteva condurre 
all'emancipazione degli oppressi. La consolante dottrina del 
progresso si svolse dal seno della istoria si vide il 
genere umano elevarsi dalla ferocia del vivere ferino, 
attraverso alla guerra, alla schiavitù, alle devastazioni, alle 
tirannidi, ai supplici, alle torture, sino all'effezione graduale 
dell'utile, del giusto, dell'equo, del bello, del vero, della pace, 
della carità. Allora si rallentò quella inesorabile censura, 
spinta dai nostri padri nel diretto interesse dell'individuo; ed 
in quella vece si promosse un'interpretazione benigna, 
benigna forse oltre misura, di tutte le transazioni scalari e 
successive della civil società: si giustificò il senso comune 
dei popoli, che aveva sancito e venerato ciò che era 
rispettivamente opportuno ai luoghi ed ai tempi; e le leggi più 
celebri apparvero piuttosto frutti di una certa graduale 
maturanza d'interessi e di opinioni, che liberi decreti della 
mente individua dei legislatori. Perloché la tendenza più 
comune del pensiero istorico in questo secolo XIX è una 
generale spiegazione delle eccessive forme civili, in quanto 
promuovono gradualmente lo spontaneo sviluppo 
dell'individuo ed il suo bene, nello sviluppo e nel bene della 
intera società.</p>
<p>Questo comune movimento delle dottrine filosofiche e 
istoriche nell'età nostra si diramò poi per molte strade assai 
divergenti. Li uni, mettendosi a tutta carriera nella idea delle 
successive evoluzioni sociali, vollero stringere un corso di 
secoli in poche giornate, e s'appresero di slancio al sogno di 
un incivilimento nuovo ed inaudito, senza famiglia, senza 
eredità, senza proprietà. Altri al contrario acquietandosi nella 
generale giustificazione dei fatti, e confidando nel genio 
naturale delle moltitudini, e nella forza ingenita che spinge le 
cose al compimento di un ordine prestabilito, ricadono nel 
fatalismo dell'oriente, e maledicendo alla virtù infelice 
santificano la vittoria e adorano la forza. Altri fraintesero la 
giustificazione istorica del passato, e vi supposero la 
necessità di ritornare le cose ai loro principi; e vanamente 
additarono, come mèta ad un viaggio retrogrado dell'umanità, 
ora l'un ora l'altra delle età già consumate. In mezzo a queste 
aberrazioni, i più veggenti sanno congiungere la fiducia nel 
progresso alla paziente accettazione delle lente e graduate sue 
fasi, e alla critica proporzionale e perseverante, ch'è pur 
necessaria a promuoverlo. Essi sanno discernere le istituzioni 
transitorie e caduche da quelle senza cui l'umano consorzio 
non regge. Essi nutrono la generosa persuasione che 
l'individuo non è sempre cieco strumento del tempo, ma una 
forza libera e viva, la quale tratto tratto può far trapiombare la 
dubia bilancia delle umane cose. Questa scuola pratica, che 
studia il campo della libertà umana nel seno della necessità e 
del tempo, deve librarsi tra la violenza logica delle dottrine 
passate, e l'indolente e servile ottimismo delle dottrine 
che si levarono sulla ruina di quelle".<note place="foot">
<bibl><author>CATTANEO</author>, <title>Su la Scienza Nuova di Vico</title>, in 
<title>Opere</title>, <pubPlace>Firenze</pubPlace>, <publisher>Le Monnier</publisher>, <date>1892</date></bibl>, 
vol. VI, pp. 74-77.</note> Sarebbe difficile invero 
immaginare un quadro più eloquente e più vero di ciò che è 
stato il grande movimento scientifico del secolo testé 
trascorso e un cenno più chiaro e riassuntivo di quelli che 
sono veramente, a parer nostro, i caratteri essenziali delle 
tendenze positive moderne. In un altro nostro scritto, 
abbiamo tentato di dare al "positivismo" un significato più 
vasto, e nello stesso tempo meno radicale e dogmatico di 
quello che gli attribuiscono molti dei sostenitori dei "sistemi" 
positivistici; di mostrare cioè come sia vano il voler 
restringere questo all'accettazione ed alla applicazione di 
pochi principi teorici e metodologici, e come si tratti, 
piuttosto che di un brusco mutamento nella direzione del 
pensiero scientifico, dello sviluppo graduale di una specie di 
facoltà nuova, così variata e complessa nei suoi diversi 
aspetti che è pressoché impossibile di darne una definizione 
che sia insieme e completa e precisa. Chi potrebbe, per 
esempio, formulare esattamente i principi su cui si fonda il 
<hi rend="italic">senso storico</hi>, quella delicata facoltà di comprendere 
ogni epoca sotto il suo vero colore, facoltà che è uno dei tratti 
più caratteristici della società intellettuale contemporanea? È 
qualche cosa di simile a ciò che si chiama, nella vita sociale, 
la inestimabile qualità del "<hi rend="italic">tatto</hi>" del "saper vivere" - 
qualche cosa che non s'insegna, ma che s'impara bensì, 
frequentando certe persone, vivendo in certi ambienti, 
respirando, come si suol dire, una certa atmosfera.</p>
<p>"Se osserviamo - dicevamo - la differenza fra la scienza 
e la filosofia moderna e quelle che hanno per lo più prevalso 
nel passato, vediamo che ciò che più nettamente caratterizza 
questa in confronto a quella è lo <hi rend="italic">spirito</hi> nuovo di cui 
questa è animata. Vediamo in essa, da un lato, una maggior 
circospezione nelle osservazioni e nelle esperienze, una 
conoscenza più esatta dei mezzi più atti a raggiungere un 
determinato risultato scientifico, una maggior prudenza nella 
generalizzazione e nella deduzione, un più completo 
disinteresse, per così dire, nella aspirazione alla verità, 
un'unità più completa nella sua ricerca, e infine una 
indipendenza maggiore da considerazioni estranee alla 
scienza; dall'altra parte, un perfezionamento dello spirito 
critico, la tendenza a non accontentarsi di spiegazioni 
puramente verbali e formali di fenomeni, ad analizzare i 
nostri concetti e a scomporre ne' suoi elementi ogni nostra 
cognizione. Finalmente, bisogna tener conto della 
influenza profonda esercitata in tutti i rami dello scibile dal 
nuovo elemento di recente introdotto nelle speculazioni 
filosofiche e scientifiche: la teoria della evoluzione. Mentre 
prima v'era la tendenza a considerare ogni cosa "<foreign lang="lat">sub 
specie aeternitatis</foreign>", oggi tutto invece ci appare in preda 
ad un perpetuo lavorio di trasformazione e siamo portati a 
considerare tutti gli eventi piuttosto da un punto di vista 
dinamico che statico. Si è propagato fra noi un sentimento 
oltremodo vivace della relatività di tutti i fenomeni 
<hi rend="italic">concreti</hi> al momento, cosmologico o storico, in cui si 
producono; onde una reazione contro i modi troppo astratti e 
semplicisti di concepire la realtà, i quali troppo trascuravano 
il "coefficiente del tempo", e contro la filosofia razionalista 
del secolo XVIII; è la propagazione del metodo storico 
comparativo in tutte le scienze".<note place="foot">
Bibl. du Congrès de Phil. (Paris 
1900), vol. I, pp. 72-73.</note></p>
<p>È a torto che alcuni hanno voluto vedere in questo 
complesso di tendenze, frutto della maturità scientifica dei 
tempi nostri, l'indicazione di una limitazione <hi rend="italic">effettiva</hi> 
del nostro sapere ad una porzione ristretta della realtà, mentre 
un vasto campo di questa, tutto ciò ché riferisce all'<hi rend="italic">al di là 
</hi>dei fenomeni, <hi rend="italic">sia per sempre</hi> sottratto alle nostre 
indagini.<note place="foot">
V. p. 38.</note> L'Agnosticismo sistematico è anzi ciò 
che vi può esser di più estraneo alla scienza moderna. Se si è 
creduto il contrario, ciò dipende dall'influenza che nella 
filosofia moderna hanno avuto le teorie della conoscenza di 
Hume, Berkeley, Kant. Ma tali dottrine, qualunque sia la 
nostra opinione sulla loro intrinseca accettabilità e giustezza, 
qualunque sia stata l'opinione dei loro stessi creatori, non 
giustificano, come è stato mostrato,<note place="foot">
Cfr. p. 38. Vedi anche ARDIGÒ, <title>Psicologia 
come Scienza posit.</title>, in <title>Opere</title>, I, p. 227.</note> 
alcuna delle conseguenze agnostiche e scettiche che alcuni ne 
hanno tratto. Il loro scopo, non è, abbiamo detto,<note place="foot">
Bibl. du Congrès, I, pp. 64-68.</note> di dare un 
giudizio sulla <hi rend="italic">possibilità</hi> o <hi rend="italic">l'attendibilità</hi> della 
nostra conoscenza, ma di <hi rend="italic">definirla</hi> e <hi rend="italic">spiegarla</hi>; 
di dirci che <hi rend="italic">cosa intendiamo dire</hi> quando affermiamo 
che la tal cosa esiste, che la sua causa è la tal altra cosa, etc., 
non di dirci se tali nostri giudizi siano <hi rend="italic">veri</hi> o no. Delle 
parole causa, sostanza, realtà e simili esse ci forniscono 
definizioni nuove e diverse dalle antiche; ma non ne segue 
che <hi rend="italic">per ciò solo</hi> alcuna porzione della realtà sia 
sottratta alle nostre ricerche come non ne segue neppure che 
debba prevalere questo o quel metodo di ricerca ad ogni altro. 
Se oggi sappiamo imporre dei limiti ad una troppo 
impaziente curiosità scientifica, se ci atteniamo di preferenza, 
ove ciò sia possibile, al metodo induttivo o sperimentale, 
piuttosto che all'astratto e razionale; ciò non che per la nostra 
esperienza intellettuale più matura, la quale ci ha insegnato la 
via più <hi rend="italic">economica</hi> e <hi rend="italic">sicura</hi> per giungere alla 
scoperta del vero, ed a guardarci da certe intemperanze ed 
errori in cui troppo spesso caddero i pensatori del passato.</p>
<p>Concludendo adunque, il positivismo più che un 
sistema nuovo e radicalmente diverso da quelli che lo hanno 
preceduto, rappresenta un complesso di tendenze che si sono 
formate a poco a poco in un grande secolo di indefesso lavoro 
pratico ed intellettuale, di incessante discussione e di 
inesorabile critica: il sorgere delle scuole storiche ed 
evoluzionistiche, la visione sempre più netta della relatività e 
della complessità dei fenomeni, la ripugnanza a concepire 
qualsiasi campo della realtà come non soggetto a leggi 
"naturali" sono tutte manifestazioni del medesimo 
movimento. Di queste tendenze generali del mondo moderno 
dovevano inevitabilmente risentirsi anche la morale ed il 
diritto, e ciò naturalmente non poteva avvenire senza un 
periodo di crisi, contrassegnato dalla eccessiva baldanza 
demolitrice degli uni, da eccessivi timori e ingiustificati 
scoraggiamenti degli altri. Per ciò che riguarda il diritto 
penale, abbiam visto come ciò si palesasse soprattutto nella 
pretesa demolizione del concetto di responsabilità, e nelle 
offese all'autonomia del nostro senso morale nel determinare 
l'esistenza e la ragione del "diritto di punire". Ma abbiam 
visto pure, come ciò derivasse da una errata interpretazione 
dei principii supremi su cui il movimento positivo si reputa 
fondato. Resta dunque, come sola legittima e veramente 
feconda, la <hi rend="italic">tendenza</hi> rappresentata da tutti i moderni 
studi psicologici e sociali, criminologici e antropologici. 
Nello stesso tempo, abbiamo rilevato come ciò possa portare 
a limitazione e sostituzioni parziali del diritto punitivo con 
altri mezzi migliori. Non già però in forza della enunciazione 
di alcuni principii, ma per opera dei risultati a cui 
eventualmente i nuovi studi metteranno a capo. Fino a che 
punto ciò potrà portare ad una trasformazione <hi rend="italic">profonda</hi> 
del presente indirizzo nel diritto penale, è impossibile 
determinare sin d'ora, solo un avvenire di studi, d'esperienze 
e d'ulteriore maturazione scientifica e <hi rend="italic">morale</hi> potrà 
dare gradualmente a questa domanda una completa risposta.</p>
<closer><dateline>Gennaio-Ottobre 901</dateline>.</closer></div2></div1>
</body>
</text>
</TEI.2>
