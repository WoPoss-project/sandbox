<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Il Belluzzi, o vero la città felice</title>
      <author>Ludovico Zuccolo</author>
    </titleStmt>
    <extent>26 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000665</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>La Repubblica d'Evandria e altri dialoghi politici</title>
        <author>Zuccolo, Ludovico</author>
        <editor id="ed">De Mattei, Rodolfo</editor>
        <publisher>Colombo</publisher>
        <pubPlace>[Roma]</pubPlace>
        <date>1944</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Torino</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT-Torino</name>
      </respStmt>
      <item>Correzione linguistica</item>
    </change>
    <change>
      <date>2004-11-09T00:00:00.000+02:00</date>
      <respStmt>
        <name>Marco Fucini, Sonia Sabelli</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2004-11-19T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1>
<head>IL BELLUZZI O VERO LA CITTÀ FELICE</head>
<p rend="sc">INTERLOCUTORI:</p>
<p rend="sc"><emph>GIOVANNI ANDREA BELLUZZI</emph></p>
<p rend="italic">&amp;</p>
<p rend="sc"><emph>VINCENZO MORICUCCI</emph></p>
<p>Mondaìno è grande e ben popolato castello tra i confini di Rimini e d'Urbino sopra un alto colle, di olivi e di viti, che producono oli dolci e saporiti vini, vestito.</p>
<p>Quivi gionto io, mentre dalla corte d'Urbino doppo nove anni di male avventurata servitù, per il poco ascendente che hanno gli uomini di lettere appresso i prencipi, me ne feci alla patria ritorno, vi fui dal signor Vincenzo Moricucci, medico allora di quel commune, con lieta ciera e con grate accoglienze ricevuto.</p>
<p>Questi è gentiluomo sì dolce e sì affabile nel conversare, e sì con gli amici cortese e liberale, che né egli né la signora Delia, sua consorte, a lui di voglie e di costumi intieramente conforme, o schivarono incomodo o sfuggirono spese, per accarezzarmi e per onorarmi alcuni giorni che colà mi trattenni ospite loro. Ne' quali, acciò che non meno avessi a pascer l'animo di gustosi insegnamenti che di cibi delicati il corpo, raccontommi il signor Vincenzo tra più altri un ragionamento della ottima forma di republica, il quale pochi giorni adietro era passato tra lui e il capitano Giovanni Andrea Belluzzi, personaggio assai comodo de' beni di fortuna, ma però meglio fornito di quelli dell'animo, ne' quali non cede, o per vivacità d'ingegno o per nobile erudizione o per rara prudenza, a nissuno altro gentiluomo di San Marino sua patria; della qual terra si fece il discorso, che incidentemente ebbe principio dalla maraviglia, la qual sovraprese il signor Vincenzo, di vedere un popolo debole di forze e poco numeroso d'uomini conservare per tempo immemorabile la propria libertà fra mille rivoluzioni e guerre d'Italia.</p>
<p>«Stelle — disse egli — più delle altre felici, o fortuna contra il proprio genio stabile e costante, o sopra umana prudenza ha questa patria libera conservata per tanti secoli, mentre gli altri popoli d'intorno, più ricchi e più potenti, hanno ben mille volte portato il giogo e strascinate le catene, quando degli Italiani medesimi quando de' barbari! Se rimane reliquia dell'antico secolo dell'oro in questo solo giogo di monte, perché invidia a disturbarlo o zelo a goderlo non move anco i più remoti popoli d'Europa!».</p>
<p>Così fece la propria ammirazione il signor Vincenzo palese: et così per sodisfazione della nobile e curiosa dimanda il capitano soggiunse:</p>
<sp><speaker rend="italic">Belluzzi</speaker>
<p>—Chi mira le tante rivoluzioni dell'Italia ne' secoli adietro, per le quali sono passate da viver libero a servitù più d'una volta e Milano e Genova e Fiorenza e Bologna e Verona e Siena e Perugia e più altre città di Lombardia, di Romagna, della Toscana, della Marca e dell'Umbria, mentre la nostra per più di mille anni, senza aver sentite percosse gravi di fortuna avversa, si trova ancor libera e vergine, sì che non paga tribunto a nissuno, né mai fece omaggio a potentato maggiore, non si può credere altro se non che
<quote rend="block">
<lg>
<l>O sia grazia del Ciel, che l'umiltade</l>
<l>D'innocente città salvi e sublime,</l>
<l>O che, sì come il folgore non cade</l>
<l>In basso pian, ma su l'eccelse cime:</l>
<l>Così il furor di peregrine spade</l>
<l>Sol de' gran re l'altere teste opprime;</l>
<l>Né gli avidi soldati a preda alletta</l>
<l>La nostra povertà vile e negletta.</l>
</lg>
</quote>
Questo è un sito sì erto, sì scosceso e sì forte, che la poca gente non può farvi su disegno e la molta non vi si può accostare né maneggiare. Il popolo poi è di costumi sì facili e sì trattabili, o per nativa disposizione o per antica assuetudine già convertita in natura, che discretamente commanda e con piacevolezza ubbidisce. Sì che la republica per la buona natura de' cittadini viene a preservarsi libera dai moti interni e, per la fortezza del sito e più per la povertà, dalle invasioni esterne.</p>
</sp>
<sp><speaker rend="italic">Moricucci</speaker>
<p>— Potrei con gli esempi della Pietra Aorno negli ultimi confini dell'antico regno di Persia, di Acrocorinto in Grecia, di Osopo e di Monfalcone in Friuli, e di più altre fortezze in erti e dirupati monti poste, le quali si sono più volte prese e riprese, quando con l'armi e quando con l'insidie, farvi vedere che nissuna fortezza di sito può resistere alla violenza e alla fraude; ma bastivi l'esempio di San Leo, che abbiamo qui sugli occhi, il quale, benché risegga sulle pendici d'una orribile montagna di sasso, che rassembra d'ogni intorno tagliata coi picconi, l'abbiamo tuttavia assai volte veduto soggiacere, quando ai tradimenti, quando al ferro.</p>
</sp>
<sp><speaker rend="italic">Belluzzi</speaker>
<p>— Torna più conto l'avventurare gente e danari nell'acquisto di San Leo, per fermare il piede in un grande e potente Stato, che il fare sforzo per impatronirsi di San Marino, picciola e povera terra, e che non tira seco in conseguenza più di due o di tre vili castella. Aggiungete che i difensori di San Leo combattono per mantenere il dominio ad altri e quei di San Marino per conservare la propria libertà: i quali si mostreranno perciò sempre più ardenti all'arme e più difficili all'essere corrotti col danaro.</p>
</sp>
<sp><speaker rend="italic">Moricucci</speaker>
<p>— Quando venisse quello asinello carico d'oro di Filippo re di Macedonia, non posso però credere che non si trovasse spirito sì cortese che gli aprisse almeno la porticella del soccorso.</p>
</sp>
<sp><speaker rend="italic">Belluzzi</speaker>
<p>— Non è difficile al nimico astuto l'entrare per quelle porte, delle quali tenga le chiavi un solo; ma l'avere adito colà, dove mille invigilano del pari alla custodia, bene è dura impresa, quantunque ne venissero alloggiati uno o due.</p>
</sp>
<sp><speaker rend="italic">Moricucci</speaker>
<p>— Siasi infine stato o buono incontro d'occasioni e di tempi, o fortezza del sito, o l'uno e l'altro del pari che abbiano conservata questa terra illesa dai sacchi e dagli eccidi degli inimici, non mi rende gran maraviglia: ma sì ben presto soprafatto da stupore, come fermo e stabile negli ordini suoi abbia  per più di mille anni potuto conservarsi un governo popolare. Certo è che le republiche sono assai gagliarde a resistere al nimico esterno; perché i cittadini, avvezzi ad un viver libero e baldanzoso, meglio si accomodano a soffrir la morte con franco e generoso cuore, che a tolerare la soggezione con animo dimesso e vile. Qundi avviene che gli Umbri, gli Equi, i Volsci e i Sanniti furono prima distrutti, che ben soggiogati dai Romani. Né altresì Pisa nel tempo de' nostri avi chinò mai daddovero il collo al giogo de' Fiorentini, finché non videsi più tosto cadavero, che città.</p>
<p>Ma l'accordare insieme tutti i cervelli d'un popolo, sì che, posposti i privati interessi si applichino unitamente ai publici, io la reputo ben poi opera sì malagevole, che più tosto la giudico dipendere da virtù divina che da prudenza umana: tanto più quando il popolo sia di spirito vivace e d'ingegno acuto, come questo vostro. Perciò che gli uomini o d'animo rimesso o di cervello ottuso si uniscono facilmente a consultare degli affari comuni; ma chi è di spirito svegliato e d'intelletto perspicace, o pensa di soprafare gli altri o pur di tirare innanzi i privati interessi senza punto curarsi dei publici. Perciò i Fiorentini, di più vivo ingegno de' Veneziani, son loro di gran lunga rimasi a dietro nel bene amministrar ragione ai popoli, nella unione nel pigliare i partiti e nella fermezza nell'eseguirli.</p>
<p>[Dallo altro canto veggiamo i Grigioni e gli Svizzeri, gente semplice e rozza, conservarsi per più secoli uniti e uniformi in una Republica di più membri e di varie forme.]</p>
<p>Chi esamina eziandio a minuto i cervelli de' Ragusei, i quali deboli e poveri si conservano in gran parte liberi in mezzo tra le forze de' Turchi e de' Veneziani, mentre assai città d'Italia, nobili e ricche e poste tra confinanti di potenza a poco da esse diformi, hanno ricevuto il morso della servitù, si accorgerà che, per non giungere alla finezza degli ingegni italiani, riescono meglio negli affari civili; perché stanno a cose fatte, senza punto pensare ad innovazioni, meglio sfuggono le turbolenze e più vivono dai pericoli sicuri. L'uso di ritener sempre le donzelle in casa, sì che occhio umano non possa vederle, finché di vintiotto e di trenta anni non vanno a marito, può servire per fermo argomento di quello che si dice. Perché, se bene non sussiste più la causa, per la quale già le donzelle correvano risico della onestà loro quando s'introdusse la legge di tenerle riserrate, tuttavia sono eglino sì fissi con l'animo a non volere novità, che qualunque ha mai avuto ardimento di persuadere che si muti stile, è stato o deriso o ripreso.</p>
<p>Voi dunque che su questo alto monte godete aria sì sottile, provate continua vicissitudine di venti e siete di sì elevato ingegno, con quale sodezza di prudenza sì avete ferma la costituzione della vostra republica, sì stabilite le leggi, che né incostanza di fortuna, né malvagità d'uomini sieno abili a distornarle?</p>
</sp>
<sp><speaker rend="italic">Belluzzi</speaker>
<p>— Non può negarsi che qui non abbiamo sottigliezza d'aria, ma però sì conforme a se stessa, perché i più grossi vapori non si sollevano fin qua su; e sì ai venti più sani e più eguali esposta, che, quanto ella rende ben composti e vigorosi i corpi, altrettanto produce gli spiriti puri e sinceri. Però la sottigliezza e l'agilità loro più serve a bontà di discorso e a perspicacia di giudicio, che ad incostanza nelle opinioni, a mutabilità ne' consigli. Appresso possono anco giovarci le acque assai buone che usiamo, le carni e i latticini delicate che mangiamo, e più vini soavi che servono al nostro bevere: i quali sono sì esquisiti e di sì raro gusto che, se ne avessimo copia da mandare fuori, giudico che avanzeriano di prezzo tutti i più famosi e più celebri vini di Vicenza, di Sassuolo, di Orvieto e degli ameni e felici campi e colli della Terra di Lavoro.</p>
<p>Queste stimo io che debbano dirsi le prime fila della nostra libertà, alle quali il caso e la prudenza n'hanno poi intessute altre non men tenaci e non men belle: che non sono altro che una certa mediocrità di ricchezza e di fortuna tra i cittadini, con le cause che le fomentano e le conservano; sì che nissuno è costretto a mendicare il pane, né tuttavia sì n'abbonda che abbia potenza da soprafar gli altri.</p>
<p>Ma per dedurre un poco più da alto il ragionamento, avete a sapere che in una republica sono egualmente pericolose l'eccessiva povertà e le soverchie ricchezze. Partorisce la ricchezza insolenza, ambizione, inerzia, lusso, avarizia; a cui vanno poi dietro liti, risse, fraudi, barrerie e più altri vizii e scelleratezze. Dall'altro canto, chi nulla ha da perdere tiene per nulla la quiete e la tranquillità della republica, ma, pieno d'astio e d'invidia, procura mutazioni e novità, perché nelle turbolenze niente può perdere del suo, ma sì bene acquistare assai di quello d'altri. Mal si unisce con la povertà la creanza, la sincerità, l'osservanza della fede; ma sì ben vi allignano agevolmente la sordidezza, il furto, la bugia: vizii i quali deturpano la felicità civile o la svellono in tutto dalle radici.</p>
<p>Se poi mi darete una certa mediocrità tra cittadini, dove il più ricco abbia poco davantaggio e nulla manchi al più povero, potrete sperare che vi fiorisca la dabenaggine e la virtù, la quale, come mezzo e mediocrità, piglia facilmente, nel petto di simili uomini, albergo. Tra cittadini di picciola condizione e pari tra loro di avere e di onori, poco germoglia l'invidia, non vi ha luogo il timore, non il disprezzo, non la boria; non può entrarvi il lusso, non l'avarizia; non introdurvisi l'uso de' cattivi contratti; non può darvisi contumacia contra le leggi, non imperio violento e crudele; nissuno ha forza da conculcar gli altri, nissuno vive in timore d'essere oppresso.</p>
<p>Governo regio o d'ottimati può forse imaginarsi migliore in idea; nissuno pari può darglisi in prova.</p>
<p>La disuguaglianza tra i cittadini è principio e fonte di tutte le sedizioni e rivoluzioni nelle republica: l'uguaglianza per contrario è causa di unione e di amore; tanto più che l'uguaglianza nella città non può né manco ben darsi, se non tra' mediocri. Perché città tutta d'uomini mendichi e vili sarebbe una congerie di lezzo e d'inerzia: e tutta di ricchi non possiamo né manco imaginarla, se non vogliamo figurarci uno ammassamento di pochi cittadini e d'infiniti schiavi.</p>
<p>Resta dunque che l'uguaglianza possa darsi solo tra i mediocri e mantenervisi a lungo. Perché, dove altri non è sì potente che possa usar forza alle leggi, altri sì mendico che se n'abbia a far beffe, possono con la providenza tenersi discosto le fazioni e le sette, col rigore opprimere la sceleraggine e con l'equità sollevare l'innocenza. Non è difficile impresa il reprimere i discoli, il mortificare i superbi, il poner freno ai violenti. Le pompe con facilità si tengono indietro; le innovazioni di costumi e di leggi non sono facili ad essere introdotte. Chi provederà per legge ai cittadini di mediocre fortuna che non vendano i poderi e le vigne, che non gli affittino, che non gli impegnino, che non gli possano donare, se non forse in alcuni pochi casi, che non facciano usura, non averà causa di dubitare che si alteri gran fatto quella mediocrità, nella quale la quiete e la felicità publica mettono radici. Dove si castigano e non s'impoveriscono i delinquenti, si tagliano e non si nutriscono le liti, più si governa con discrezion de' vivi, che con decisione de' morti, più si attende al reggersi con casi seguìti, che con nuovi consigli; non può introdursi disuguaglianza tra i cittadini, non alterazioni nelle leggi, non turbamento nella costituzione della republica. Dove il publico maneggia poco danaro, non si veggono i ministri rapaci e ingordi. Dove i cittadini sono comodi, non mai può mancare la moneta al publico per le spese necessarie. Dove regna la libertà senza licenza, non si pongono taglie e tasse senza necessità, non si danno gli onori per danari o per favore, non si astringe nissuno ai carichi contra sua voglia; si tengono tutti contenti con la sorte e si riconoscono i migliori con l'elezione, il deliberare sta in mano di molti e l'esequir di pochi; ivi tutti del pari vivono consolati, senza curarsi di mutar fortuna. Chi può esser primo in casa sua, non si cura d'esser secondo o terzo in casa d'altri. Chi non ha forza da soprafare le leggi, si compiace di comandare e di ubbidire a vicenda, conforme alle leggi.</p>
<p>Questa, ch'io v'ho descritta in idea, è quasi in prova la nostra republica: dove tutti siamo assolutamente poveri, ma tuttavia comodi la più parte rispetto alla simplicità del viver nostro; dove il poco ne pare assai, perché non abbiamo da impiegare il molto; dove si usa cortesia del suo, perché la scarsezza del danaro non ha potuto introdurvi né la tenacia del proprio, né l'ingordigia di quello d'altri.</p>
<p>Qui non vengono forastieri a corrompere i nostri costumi, non mercanti ad introdurvi delizie, non banchieri a distruggerci co' cambi, non artefici vani a farci innamorare di frascherie, non ciarlatani a vuotarne le borse, non medici a snarvarne la sanità.</p>
<p>La nostra gioventù, priva di occasioni di darsi alla lascivia, ai giochi brutti, ai vergognosi spettacoli, tutta intenta a giocar d'arme, all'esercizio della balla picciola e della grande, alla caccia, all'uccellare per scoscesi monti e per folti boschi, riesce ben disposta del corpo e meglio composta dell'animo. La coltura de' nostri campi aspri e sassosi è sì laboriosa, che non pure ricerca lavoratori industriosi e diligenti, ma di più sempre ha bisogno di aver sopra l'occhio del padrone, se debbe riceversene buon frutto. Sì che giovani e attempati, contadini e uomini della terra si veggono quasi del pari sani e robusti, e, tutti dati ad aspri esercizii, a dure fatiche, sfuggire a più potere
<quote rend="block">
<lg>
<l>La gola, il sonno e l'oziose piume.</l>
</lg>
</quote>
Qui non si dà ricapito a' banditi, non ricetto a' ladri, non favore a' mal contenti di alcun prencipe. Qui alla guardia delle rocche e delle porte della terra stanno i nostri cittadini medesimi, i quali perciò non hanno ardimento di taglieggiare i nostri popoli, non bisogno d'uscire a fare incursioni sul terreno de' vicini. Però, sì come la povertà e la fortezza del sito sgomenta tutti dal venire a saccheggiarci, così l'umiltà e la discretezza fa che nissuno si mova a castigarci.</p>
<p>I nostri vicini istessi non sanno bene a dentro la felicità di questa republica, i lontani né pur la conoscono per nome. Così, oscuri agli altri, viviamo celebri a noi soli; creduti meschini e miseri da tutti, stiamo comodi e contenti fra di noi, con sorte assai diversa dalla condizione di chi fu detto:
<quote rend="block">
<lg lang="lat">
<l>Illi mors gravis incubat</l>
<l>Qui notus nimis omnibus,</l>
<l>Ignotus moritur sibi.</l>
</lg>
</quote>
E se debbesi stimar vera la sentenza di quel buon filosofo che disse: <quote><foreign lang="lat">Cui pauca non sufficiunt, ei nihil satis est,</foreign></quote> le maggiori città della Europa averanno a riputarsi più di noi infelici, poiché sì ben come questa non si compiacciono della fortuna loro.</p>
<p>Se vi rammentate di quel Telo ateniese, il quale, contento de' frutti d'un suo picciolo podere, non mai aveva posto il piede fuori de' confini de' proprii campi e tuttavia fu da Solone anteposto per felicità a Creso, ricchissimo e potentissimo re di Lidia, potrete anco imaginarvi questa nostra patria quasi un nuovo Telo rispetto alle grandissime e popolatissime città; con nissuna delle quali conformità di potenza riserva, ma forse tutte le avanza di moderatezza, d'integrità di costumi, di buone regole per vivere riposata e tranquilla. Pensier nobile e grande fu quello di Licurgo, il quale non introdusse per legge la sobrietà, la continenza, il disprezzo delle ricchezze in Sparta. Ma tuttavia l'istituzione, per essere violenta, non potea ritenersi a lungo andare, se non con grande sforzo.</p>
<p>Perciò che popolo numeroso, guerriero e ricco di fertile territorio, sì abile si trova all'aggrandirsi, sì facile al gettarsi alle delizie, che niuno argine di modestia può far riparo al torrente della cupidità de' comodi e de' piaceri. Ma gli antichi nostri, i quali ordinarono la costituzione della republica conforme alla povertà del paese e alla abilità de' cittadini, potettero eriger fabrica di più saldo fondamento. Chi vuole che il piede si adatti alla scarpa, ben potrà forse più polito assai parere, ma comodo e agiato non istarà egli al pari di chi porta la scarpa a misura per appunto del piede. La povertà di Sparta venne dalla legge introdotta: la nostra tira dietro la legge. Sparta col crescere disordinava i registri del suo governo: la republica nostra, perché non può crescere, si mantien ferma e stabile nella sua buona costituzione.</p>
<p>Colà l'educazione de' giovani era troppo aspra, perché facea di mestiere di ritirarli con duro morso dai piaceri e di trattenerli con violenza in esercizii di soverchio gravi e laboriosi: qui l'asprezza del sito, la strettezza del luogo, la penuria delle delizie gli rende senza molto sforzo e sani e robusti e continenti. Licurgo rivolse l'animo ad una divisione di beni troppo aritmetica, la quale non può conservarsi a lungo, e per le doti che seco portano le fanciulle e per la disuguaglianza del numero della prole, e per esser l'uno più facile allo spendere dell'altro, e per più altri accidenti: ma i nostri avi, col solo provedere che uno non potesse crescere di soverchio tra gli altri, vennero anco a trovare rimedio che nissuno non avesse a morir d'inopia.</p>
<p>Non pensarono essi che medicamento politico potesse preservare sanità eguale in tutti i membri della republica; però furono contenti di avere a mantener sano il corpo tutto. Videro che gente di territorio montuoso e aspro, la quale abbia quasi affatto a vivere del suo, senza tener traffichi o commercio con altri, non può crescere di numero, più che si comporti la quantità dell'alimento che vi si raccoglie. Però, mentre si vieti che uno non inghiotta quello di molti, l'uguaglianza da se medesima mantiensi tanto oltre che non può la costituzione della republica alterarsi.</p>
<p>Chi tra gli antichi legislatori ricorse agli aborti, od all'esporre i bambini, od a più brutti temperamenti, per rimedio che la prole non crescesse di soverchio, fece supposto ch'ella d'uno in due e di due in quattro più sempre moltiplicasse: il quale, benché appaia verisimile in discorso, riesce tuttavia falso in prova; perché la moltiplicazione della prole, così degli uomini come degli altri animali, più si aggiusta alla copia dell'alimento che alla virtù de' generanti. E perciò veggiamo assai cresciuti di numero gli armenti e le greggi, che vengono tenuti uniti e proveduti di cibi dalla industria e dalla diligenza dell'uomo; mentre gli orsi e leoni, i quali si disperdono cacciati dalla fame, si sono sempre veduti in poca copia. Si danno ben tempi e casi, ne' quali più e manco cresce e scema il popolo; ma non sì però, che più sempre non corrisponda alla quantità dell'alimento, che a qualunque altra causa. Ma, comunque questo si stia, certo è che l'avvertenza di Licurgo, di voler tutti i cittadini poveri, senza che l'uno possedesse più dell'altro, perché si avesse a mantener sicura la sua republica dagli esterni nimici e quieta dai moti interni, meglio è riuscita in prova in San Marino, che non fece mai in Sparta. Perché l'uguaglianza e la frugalità di Sparta fu opera di sola prudenza: per solo vigore di prudenza eziandio dovea conservarsi. Qui la prudenza insieme con la natura del luogo tien fermi que' provedimenti di viver sobrio e moderato, che prudenza esquisita introdusse da principio, conforme alla disposizione del luogo.</p>
<p>Forse altresì buon genio di questa terra, o pur felici stelle che la mirarono propizie al nascer suo l'aiutano a conservarsi tanto tempo libera e in tranquillo stato. Ma infin poco le gioverebbe favor di genio, se le venisse manco la prudenza e la dabenaggine; e svanirebbe ogni vestigio di benigni influssi, se la disposizione degli animi, nella quale fu istillato, si distornasse per bruttezza di vizii.</p>
<p>Ercole non avrebbe soccorso il villano, come abbiamo nelle favole, a cui era caduto il mulo nel fango, se prima nol vedea pronto da se stesso a fare opera di rilevarlo.</p>
<p>Non più veggiamo Roma armigera, quantunque il genio o la sorte la tirasse all'arme; non dotta Atene, della qual pur ne rimane alcuna reliquia; per aver l'una, immersa nelle delizie e nella lussuria, trascurata l'antica disciplina, e l'altra lasciati soffocare que' spiriti gentili e vivaci, che la rendevano abile alle dottrine, tra la rozzezza e tra la barbarie: mentre questa terra, ferma nel suo antico stile, ritiene anco intiere le prime disposizioni dell'animo e del corpo. Ma troppo innanzi mi fa trascorrere l'amore della patria. Parerà ch'io voglia tessere encomii e panegirici, o più tosto trasmutare i pigmei in giganti. Darò ad intendere di voler rinovare la favola della età dell'oro, in lode della patria, e forse commetterò eccesso contra di lei. Perché si compiace ella di vivere umile, e io procuro di esaltarla; desidera di starsene oscura, e io mi affatico di renderla celebre; vuole che le regole del suo governo stieno occulte, quasi misteri di Cerere, e io le paleso, come se fossero cerimonie di Bacco.</p>
</sp>
<p>Quivi, quasi sdegnato conta se stesso, il capitano, di aver di soverchio scoperta la costituzione e gl'isituti della republica, si stette per alcuno spazio di tempo tacito e immoto, mentre fra tanto il signor Vincenzo, pieno di ammirazione, ruminava gli alti segreti uditi e preparavasi a lodare le leggi di sì bene ordinato governo, a scusare il Belluzzi del fallo che gli pareva di aver commesso e a proporli nuovi quesiti.</p>
<p>Ma un servitore venne a dar loro parte che già la tavola era imbandita e che tre altri gentiluomini, i quali dovevano desinare con essi loro, erano giunti e gli stavano attendendo in sala; qui troncato il discorso e usciti d'un gabinetto, dove s'erano fermi a disputare, passarono in sala e, salutati con allegra ciera i tre ospiti, lavatesi le mani, si misero a mensa, per ristorare il corpo con gustosi cibi, come prima avean l'animo con  soavi ragionamenti pasciuto.</p>
</div1>
</body>
</text>
</TEI.2>
