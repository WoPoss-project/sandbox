<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Comento di Cristophoro Landini Fiorentino sopra la Comedia di Dante Alighieri poeta Fiorentino</title>
      <author>Cristoforo Landino</author>
    </titleStmt>
    <extent>4007 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000669</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>I commenti danteschi dei secoli XIV, XV e XVI</title>
        <editor id="ed">Procaccioli, Paolo</editor>
        <publisher>Lexis Progetti Editoriali</publisher>
        <pubPlace>Roma</pubPlace>
        <date>1999</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>400</date>
    </creation>
    <langUsage><language id="ita">Italiano</language></langUsage>
    <textClass>
      <keywords scheme="CGB">
        <term>Commenti, traduzioni e volgarizzamenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>LEXIS</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>LEXIS</name>
      </respStmt>
      <item>Correzione linguistica</item>
    </change>
    <change>
      <date>2005-04-18T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-04-18T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>

<div1><head>COMENTO DI CHRISTOPHORO LANDINO FIORENTINO SOPRA LA COMEDIA DI DANTHE ALIGHIERI POETA FIORENTINO</head>
<div2 n="Proemio">
<p>Benchè nessuna spetie di docti scriptori sia, Illustrissimi signor nostri, alla quale somme, et innumere, et immortali gratie non debbi l'humana generatione, atteso <emph>maxime</emph> che ogni loro industria, et disciplina, ogni vigilantissimo studio, ogni laboriosa lucubrazione hanno in comune conferito, acciochè non solo ad se medesimi, et a' suoi coetanei giovino, ma anchora a tutti gl'huomini che dipoi ne' succedenti anni in varii secoli saranno stati, non piccola utilità arrechino, nientedimeno poichè spesse volte ho con la mente transcorso una quasi infinita copia di quegli, e quali o nella greca, o nella latina lingua memoria di sè hanno lasciato, nessuno truovo che a quello poeta equiparare, et agguagliare si convenga, el quale certo, et per profondità, et varietà di doctrina, et per elegantia, et copia, et sublimità di stilo possa non solamente dimostrarci le chose grandi, et alla vita nostra, et alla salute molto appartenenti, ma anchora sobto maraviglioso velame ricoprendole in forma l'addorni, che oltra a una incomparabile utilità, la quale si trahe di tanta, et sì varia doctrina, incredibile sia la giocondità dell'animo, et la voluptà de' sensi, la quale un bene erudito ingegno, et castigati orecchi prendono di tale poema. Ma delle laude della facultà poetica diremo poco disobto. <emph>Interim</emph> havendo io insino dalla prima adolescenzia per manifestissime argumentazioni persuasomi, et essendomi anchora commosso dall'auctorità di molti, et doctissimi huomini, e quali in diverse nationi et lingue sempre e poeti a gl'altri scriptori hanno preposto, ho non piccola parte della mia età nella cognitione di quegli consumato. Ora perchè havevo novellamente interpretato, et alle latine lettere mandato l'allegorico senso della virgiliana <emph>Eneide</emph>, giudicai non dovere essere inutile a' miei cittadini, nè ingiocondo, se con quanto potessi maggiore studio et industria, similmente investigassi gl'arcani et occulti, ma al tutto divinissimi sensi della Comedia del fiorentino poeta Danthe Alighieri; et chome el latino poeta in latina lingua havevo expresso, chosì el toscano in toscana interpretassi. Impresa sanza dubio, la quale et per la grandeza, et multiplicità de le chose, et <emph>maxime</emph> per sua novità a qualunque de' licteratissimi possi arrecare sommo honore, ma ad me nè di doctrina nè d'eloquentia ornato sia stata laboriosissima, et forse non vacua di temerità. Ma l'amore ardente in questa spetie di muse ha facto, che 'l pondo è stato men grave, et chome è trito proverbio de' savi, "nessuna cosa è difficile all'amante". Ma saranno forse alchuni che giudicheranno el consiglio nostro essere stato o vano, se non harò condocto insino al debito fine quello che dal principio mi proposi; o supervacaneo, conciosiachè molti hanno comentato questo poema, e quali et per essere stati o coetanei o vicini all'età del poeta pare che meglio habbino potuto comprendere sua mente; et per haver facto professione di theologia possino più facilmente interpretare e profondi sensi in lui occultati, e quali ha da gl'intimi archani di quella non sanza stupore di chi legge divinamente tracto. Comentorono el nostro poeta due suoi figliuoli, Francesco et Piero. Comentollo Benvenuto imolese, et questi in latino. Comentollo Iacopo bolognese nella sua patria lingua. Comentollo Riccardo theologo frate carmelitano. Comentollo Andrea credo napolitano, et Guiniforte iurisconsulto bergamasco. Principiò di comentarlo Ioanni nostro Boccaccio; ma non produxe l'opera più avanti che a mezo la prima cantica. E quali tutti comendo, perchè molte chose hanno decto degne di lor doctrina, et non inutili all'auditore. Comentollo finalmente Francesco da Buti in lingua pisana. Costui dopo el Boccaccio più che gl'altri si sforzò aprire, ma non in tutte le parti, l'allegorico senso. Ma ad me è paruto ripetere la mente et el proposito di Danthe da più alto principio; et con perpetuo tenore investigare in lui più recondita doctrina, la quale quando mi rivolgo nella mente mi nasce di subito horrendo stupore, et divento quasi un vespertello in tanta luce. Et chome quegli che abitano propinqui alle cataracte del Nilo diventono sordi per lo excessivo suono, chosì in me perde ogni suo acume et iudicio lo 'ngegno vincto dalla materia, et dalla inventione; alla quale non solamente pari, ma nè anchora, se non dopo lungo intervallo, seconda si truova. Pure aiutando el divino favore la mia fervente volontà, ho scoperto in qualche parte alcuno degli appena investigabili vestigii di sì divino poeta sequitandolo prima per le scondescese ripe nel profondo abisso, et dipoi tirato dal suo aiuto insino all'arduo giogo del purgatorio, mi sono per camino difficile condocto. Et <emph>tandem</emph> elevato dalle sue ale ho visto el fine di sì lunga peregrinazione. Nella quale quanto di proficto et d'utile habbi facto, tale iudicio a' più docti di me lascerò. Questo solo affermo, havere liberato el nostro cittadino dalla barbarie di molti externi idiomi, ne' quali da' comentatori era stato corropto; et al presente chosì puro et semplice è paruto mio officio apresentarlo ad voi illustrissimi signor nostri, acciochè per le mani di quel magistrato, el quale è sommo nella fiorentina rep., sia dopo lungo exilio restituito nella sua patria, et riconosciuto nè Romagnuolo essere nè Lombardo, nè degli idiomi di quegli che l'hanno comentato, ma mero fiorentino. La quale lingua quanto tutte l'altre italiche avanzi manifesto testimonio ne sia, che nessuno nel quale apparisca o ingegno o doctrina, nè versi scripse mai nè prosa, che non si sforzassi usa el fiorentino idioma; ma della lingua pocho di sobto parleremo. Voi adunque illustrissimi signor nostri riconoscendo in questo nostro volume la divinità dello 'ngegno di Danthe, el quale qualunque ripeterà una numerosa serie, et continuata successione de secoli, et una vetusta et molto prisca memoria di tutte le nationi, potrà enumerare tra e pochissimi; riconoscendo anchora uno stupendo cumulo di doctrina, della quale sì varia, sì retrusa, sì nascosa, chi più ha conosciuto, appena una mediocre parte ha conosciuto, congratulerete alla vostra patria, alla quale el sommo Dio tanto dono habbi conceduto, et el vostro poeta primo splendore del nome fiorentino, et d'eloquentia, et di doctrina optimo et raro exemplo frequentemente leggerete, perchè quello imitando, et l'oratione d'eloquentia et dignità, et la vita et e costumi di prudentia et di probità, et la mente di doctrina et d'humanità ornerete.
</p></div2>
<div2 n="Apologia di Dante">
<argument><p>APOLOGIA NELLA QUALE SI DIFENDE DANTHE ET FLORENTIA DA' FALSI CALUMNIATORI</p></argument>
<p>Richiedea l'ordine delle chose che al proemio fussi continuata et congiuncta la vita et e costumi del poeta; ma costrignemi una falsa, et già per lungo tempo nelle menti di molti inveterata opinione, ch'io diferisca la vita a brieve spatio, et questa confuti, acciochè in un medesimo tempo et la mia patria, et el poeta sieno liberati da grave calumnia, dalla quale immeritamente l'uno et l'altro sono offesi. Leggono molti in varii luoghi di questa Comedia acerrime invective contro a' Fiorentini, che in quegli tempi reggevono, et riprensioni acerbissime di varii et scelestissimi loro vitii. Il che non solamente pare che sia vituperio della città, ma ancora non sia sanza biasimo del poeta, obscurando la fama della patria sua, la quale chome officioso anzi piatoso figliuolo doverrebbe lodare. Noi adunque prima dimostrerremo esser falso che Danthe vituperi la patria. Dipoi discorrendo per alchuni exempli delle chose administrate proverremo che non solamente non merita biasimo la nostra rep., ma per l'opposito è necessario, che da tutti quegli che sieno vacui d'invidia, et non manchino di giudicio, sia tra le prime rep. honorificentissimamente collocata. Ma questo sia el principio. Era di sì generoso animo el nostro poeta, che si sarebbe sdegnato farsi apertamente fiorentino, se havessi giudicato quella essere patria infame. Ma lui in molti luoghi dell'opera pare che si glorii d'essere fiorentino. Adunque giudica Fiorentia nobilissima città; ma non è huopo cercare coniecture dell'opinione sua, et di quello che senta della patria, poichè in molti luoghi tanto la loda. Imperochè nello 'nferno per la bocca del magnanimo Farinata la chiama "nobile patria"; e nel canto .XXV. del paradiso disidera sommamente tornare in quella chiamandola "bello ovile". Ma ovile è receptaculo d'animali innocui et benigni. Il perchè loda la città, et loda el popolo contenuto da quella et di belleza et di virtù; et nel canto quintodecimo del paradiso dice: "Fiorenza dentro dalla cerchia antica, Ond'ella toglie anchora terza et nona Si stava in pace sobria et pudica". Et qual può essere maggior loda in una rep. che vivere in pace, il che non può adivenire sanza somma prudentia et iustitia? Et che viva sobria et pudica sono due virtù, le quali fanno perfecta temperantia. Ma leggiamo priego tutto questo canto et intenderemo quanto mirabilmente loda l'antica patria el buon poeta, <emph>maxime</emph> in questi versi: "ad così riposato, ad così bello Viver di cittadini, ad chosì fida Cittadinanza, ad chosì dolce hostello". Et nel sextodecimo scrive: "con queste genti, et con altre con epse Vid'io Fiorenza in sì facto riposo, Che non havea cagione onde piagnesse: Con queste genti vid'io glorioso Et giusto el popol tuo, tanto che 'l giglio Non era ad asta mai posto a ritroso, Nè per divisione facto vermiglio". Che infamia adunque si può dare? Anzi che laude detrarre a quel popolo, che sia giusto? Il che non può essere sanza somma continentia, et sia glorioso, conciosia che la gloria non possa nascere se non da molte et da excellenti et da diuturne virtù. Lascio molti altri luoghi indrieto, ne' quali con ogni spetie di laude magnifica ed extolle tanta città. Ma dirà forse alchuno: leggi e luoghi ne' quali vitupera e Fiorentini! Ad che rispondo che non vitupera e Fiorentini, e quali chome habbiamo mostro altrove chiama sobrii et tranquilli, chiama gloriosi et giusti; perchè sarebbe gran levità in tanto poeta scrivere chose repugnanti, et tra se stesse contrarie. Ma vitupera quegli Fiorentini, e quali per ambitione, et factione, erano divenuti ingiusti, rapaci, crudeli, et avari. Chome neanche Salustio vitupera Roma, vituperando l'ambitione, et la luxuria, et l'avaritia de' suoi tempi; et la perfidia o di Catelina o di Lentulo, o de gl'altri congiurati. O notando di somma infamia Albino, o Calfurnio, o Scauro, o molti altri. Ma lodando l'antica disciplina Romana dimostra quanto questi sieno degenerati da' loro progenitori. Vitupera adunque gli scelerati governatori, o più tosto raptori del suo popolo Danthe; et quegli in luogho di veri pastori del bello ovile di sancto Giovanni afferma essere lupi. Il che gli dobbiamo concedere, sì perchè narra chose vere, sì anchora perchè se con tragica invectiva contro a' pessimi cittadini anzi impii tiranni quasi un nuovo Archiloco iambei versi in forma di pestiferi strali saecta, nientedimeno in molti luoghi molti altri di vere laude degni honorificentissimamente exalta et di perpetua fama adorna. Arrogi anchora che facto ingiustamente exule et rebelle da lloro della sua patria, merita scusa se alquanto per giusto sdegno excede el modo; et questo basti in difensione del poeta.</p>
<p>Hora in laude della rep. nostra questo tra le prime chose ardirò affermare, quella non essere mai in forma da' suoi auctori degenerata, che non habbia sempre dimostro essere di romani cittadini vera colonia, imperochè et subito circa e suoi principii, benchè quegli come in tutte quasi le città adiviene tenui sieno stati, nientedimeno grandi fondamenti et di giustizia et di magnanimità pose. Et dipoi ne' sequenti tempi con optimi instituti et leggi administrata, prima si vendicò in libertà. Dipoi et per somma iustitia amata, et per grande francheza d'animo nel vendicare le 'ngiurie temuta molti popoli sanza ingiuria ha agiunto al suo imperio. Ma perchè più apertamente molte et più egregie virtù del nostro popolo apparischino, ricorderenci essere per sententia de' philosophi tra' viventi secondo ragione solamente due generationi di vita. L'una di quegli, e quali elevandosi in contemplatione sono tutti dati alla investigatione delle excellentissime discipline et doctrine; et questa è decta vita contemplativa, significata nella doctrina Mosaica per Rachel, et nel nuovo testamento per Maria. L'altra de gl'huomini, e quali conoscendosi essere stati prodocti non solamente per giovare a sè soli, ma a gl'altri in quanto s'extendono le proprie forze, hanno preso la cura et governo publico, et amando la vita sociale et civile, vivono in compagnia, la quale vita et e prisci Hebrei pel misterio di Lya, et e primi christiani per l'anxia cura di Martha significano. Quale adunque sarà sì iniquo giudice et stimatore, el quale repetendo gl'antichi nostri annali non confessi innumeri essere stati nel popolo fiorentino nell'una et nell'altra vita excellenti? Ma perchè sempre in ogni natione e in ogni secolo più sono stati e civili che e' contemplativi, ripetiamo priegovi da' primi incunabuli, et dalla origine della nostra città, et vedremo in ogni età quanto sia stata grande la copia di quegli, e quali et per somma prudentia et acume d'ingegno, hanno saputo, et con grandeza d'animo con vera libertà hanno potuto, et con ardente carità hanno voluto bene consigliare et administrare la rep. Et perchè è Salustiana sententia, ma nata da gl'intimi sacrarii della platonica disciplina, che nella administrazione civile necessario sia, prima ben consultare, et dopo è saggio consiglio quello che già è determinato con matura celerità expedire, potrei dell'obscurità de' nostri annali, e quali perchè sono stati scripti da huomini più veridici che eloquenti acquistono fede per loro semplicità da chi gli legge, ma da pochi per loro rozo stilo sono lecti, nientedimeno potrei dalla obscurità di quegli produrre in luce molti, e quali ne' casi ardui et ambigui hanno imitato la prudentia di Numa Pompilio, et di Fabio Maximo, et de' due Catoni, di Sertorio, et d'altri assai, e quali se non fussino stati celebrati da gli scriptori, sarebbono submersi nelle medesime tenebre che e nostri. Et certo appruovo l'opinione di quegli, e quali stimono gl'Atheniesi havere facto chose grandi: ma la copia et la eloquentia degli scriptori esser cagione che molto maggiori apparischino. Chosì per l'opposito non dubito affermare che ne' nostri è mancato più lo stilo di chi ha scripto, che la materia di chi ha facto. Ma ritorni onde si partì l'oratione nostra. Non mancorono e nostri antichi di prudentia. Ma perchè con la prudentia sia anchora nota la forteza, qual tempo fu mai nel quale non mostrassino invictissimi animi, et nelle chose adverse somma fiducia? Fu universalmente di franco animo tenuta la città di Lacedemone; fu Cartagine; ma l'una et l'altra veggiamo essere da' Romani superata. Et tra' Romani hebbe pari animo a tanta felicità Iulio Cesare. Furono franchi huomini e due Scipioni, e quali virilmente ad Hanibale opponendosi in Hispagna caddono. Furono della medesima famiglia due Africani, et nella chasa Emilia due Pauli. Sanza pavento alchuno a ogni grande impresa corse Marcello, et quello Graccho, che con lo exercito servile vinse lo invicto exercito d'Hanibale. Ma el popolo fiorentino non uno solo Farinata, ma molti in diversi tempi ha sempre avuto. Nè mi pare da investigare in tale exemplo e particulari, possendo io tutta la mia rep. per ogni tempo dimostrare havere havuto l'animo invicto, et in ogni calamità sempre essere resurta più virile et più audace. Fu miserabilmente la fiorentina libertà oppressa da Gualtieri, el quale con falsi titoli duca atheniese volea esser nomato; al quale dopo molte civili discordie fu conceduto dal popolo annua dictatura sì chome a huomo da tutti stimato vero amico; et certo mostrava el versuto et subdolo principe non piccoli segni di probità et di iustitia. Il perchè fu facile persuadere al credulo popolo, che finalmente per la sua auctorità havessi a comporre ogni civile sedictione, et indurre vera tranquillità, et ferma pace. Ma quante, o vero Dio, sono le latebre ne' pecti humani! Quanto occulti e consigli! Con quante simulationi, con quante dissimulationi sono ingannati e buoni dalle volpine menti! Prese adunque lo scelerato Gualtieri con apparentia di Clemente pastore el ligittimo magistrato alla sua fede commesso. Ma dentro lupo rapacissimo, ogni potestà datagli convertì in tyrannica crudeltà; et con favore de' propinqui principi, et dello exercito a lui concesso, con quelle arme che gl'havea conceduto el popolo per essere da llui difeso, l'offese; et con somma perfidia occupò la tyrannide. Ma non mancha el celeste aiuto a chi non mancha a se medesimo; et ne gl'animi generosi el recto proposito vince ogni difficultà. Apparve universale in tutti et non leggieri el dolore della perduta libertà. Ma non essendo prompto chi a tutti in tanto pericolo si facessi duca et guida, diversi da diversi furono electi, et in un tempo medesimo molte coniurationi che l'una dell'altra niente intese contro al tyranno s'armorono, et armati con empito si scopersono in forma che uccisi non pochi de' suoi fu constrecto col fuggire cercare la sua salute. Nè so in sì magnanima recuperatione di libertà quale sia più degno d'admiratione, o la grandeza dell'animo nell'ardire contro a quello che era da gran copia d'arme, et d'huomini, soffulto, o la fede et taciturnità nella quale tutti e congiurati constantemente perseverorono. Ma udiamo questo altro. Fu nella età de' nostri padri, o per iniquo fato, o per imprudentia de' conductitii principi de' nostri exerciti infelicissima la ropta di Zagonara; nè meno calamitosa a noi che la pugliese Canne allo 'mperio de' Latini. Perderonsi le genti d'arme. Perderonsi e cavagli. Perderonsi e carriaggi, et quello che avanzò ogni iactura, perderonsi e capitani poco avanti con innumerabile pecunia condocti, di che el nimico non solamente rimase per tanta victoria ferocissimo, ma anchora per la ricchissima preda sì copioso, che in ogni chosa radoppiò le forze. Et chi credeva che in que' tempi, o le copie hostili non havessino per la più corta sanza intoppo accorrere infino alle nostre porte, o la nostra rep. per la improvisa piaga consternata non fussi constrecta sanza indugio ricevere quelle extreme conditioni che 'l vincitore suole imporre al vincto? Ma, o invicti animi, o veri romani coloni! Intese di subito e suoi danni el fiorentino popolo; ma nientedimeno intesogli non invilì. Non cedecte alla fortuna. Non cadde in ultima disperatione; ma in brevissimo momento di tempo fu da tutte le parti della città facto subitaneo concorso al sommo magistrato. Nè si trovò alchuno che andassi solamente instructo di sententie per dare consiglio. Ma ciaschuno quanto pativa el suo patrimonio carico di pecunie per porgere aiuto. Nè fu diuturna disceptatione, nè varie sententie nel consultare si dixono. Ma una subita voce in tutti, che non prima la libertà che la vita si perdessi. Et chi negherà questo potere parere mirabile <emph>etiam</emph> in Roma et in Lacedemone? Era exhausto l'erario per la grave et pericolosissima guerra. Erano molto attenuate le private facultà pe' grandi et assidui tributi; et niente di manco, non in un giorno, ma in poche hore, non per publico decreto, ma per spontanea et voluntaria collatione tante migliaia di fiorini furono enumerati a' dieci huomini prefecti delle guerre, che con quegli con incredibile celerità da tutta Italia contraxono, et conduxono ciò che di conductori, et d'equiti, et di pediti militavono. Et in quel tempo che 'l potentissimo nostro adversario aspectava da noi legatione supplice, et parata a ricevere ogni iniqua conditione, vide contro alle sue copie già essere opposto nuovo exercito. Onde ne seghuì honorata pace. Adunque se el Romano senato si gloria havere havuto uno "Appio Ciecho Che PYrro fe' di vedere Roma indegno", quale sarà sì iniquo stimatore delle chose, sì cupido detractore delle nostre laudi, che non giudichi doversi porre tra' rari exempli vedere in un popolo, et in sì bassa fortuna sì alto animo? Sono stato in una chosa sola forse troppo prolipso. Ma chome poss'io tacito preterire quello che non da' nostri antichi habbiamo udito, ma ne' nostri secoli habbiamo veduto? Erano molto attrite le forze del nostro imperio per la guerra immeritamente factaci da Alfonso Aragonese re Napolitano, el qual benchè animoso per la potentia de' suoi septe regni, et molto cupido di propagare lo 'mperio ci havessi con grandissime copie et per mare et per terra assaltato, nientedimeno per parlare più honorificamente di lui che di noi, fu infine constrecto lasciare la 'mpresa, e col conquassato et mutilato exercito tornarsi nel regno. Erono adunque molto attrite le forze nostre, et ecco nuova guerra raccendersi, non solo dal già decto Re, ma dallo excellentissimo imperio veneto; el quale benchè non molti anni avanti in gran parte per nostra prompta opera havessino propagato lo 'mperio in Lombardia, nientedimeno giudicando optima occasione la morte di Philippo Maria, molto desideravono el ducato de' Visconti. Havevono e loro exerciti florentissimi, e thesori amplissimi, et la fama in ogni militare virtù di Iacobo Piccinino duca delle loro copie già era vulgatissima. Molto potea per tutta Italia l'auctorità del re; et dalla parte nostra parea che solo restassino le maravigliose et innumere virtù di Francesco Sforza, et la gloria di tanto duca per tutti e tempi invictissimo. Noi exhausti, lui in somma penuria posto di tutte le chose, con le quali le guerre s'anministrano, e la novità dello 'mperio suo faceva ogni impresa pericolosissima. E certo furono molti in ferma opinione, che el Fiorentino popolo havessi a cedere alla fortuna, et preporre el commodo alla fede, <emph>maxime</emph> invitandone l'adversario et offerendone pace et confederatione, pur che ci stessimo di mezo. Ma potrei referire innumeri altri exempli, e quali manifestissimo dimonstrono niente mai per alchun tempo essere stato più stimato nella rep. nostra che la fede. Ma in sì grave pericolo fu sommamente da stimarla. Venne adunque in consultatione da una parte el pericolo, da altra la fede. Ma in brieve fu vincta la utilità dall'honestà, <emph>maxime</emph> pel consiglio et auctorità del magno Cosmo Medice, huomo di tanta prudentia di quanta rarissimi consultori hanno havuto le rep. Chostui con gl'ochi del bifronte Iano tanto previde e futuri casi, quanto molti non conoscono e presenti, et non solo con l'opera, et con la industria, la quale fu mirabile, et d'ingegno più che humano; ma anchora con la pecunia, della quale era abbondantissimo, sobvenne al publico. Il perchè in forma s'aiutò el collegato duca, che non solamente restò nella pocho avanti acquistata signoria, ma tolsesi tal ducato delle mani de veneto dominio; el quale benchè per sua optima administratione in somma veneratione meritamente sia apo tutti e popoli, nientedimeno parea surgessi troppo formidabile accrescendo tanto di potentia. Credo per questi exempli havere dimonstro di quanto invicto animo sia stato el fiorentino popolo. Ma in questi medesimi anchora chome in lucido specchio apparisce la imagine della prudentia et della fede da quello in ogni tempo conservata. Potrei riferire molti altri optimi consultori, et della medesima famiglia de' Medici Veri equite fiorentino, huomo sempre attento alla publica quiete, Bartholomeo Valori, Rinaldo Gianfigliazi huomini d'alto consiglio. Nicolò da Uzano, Ioanni padre del magno Cosmo, Gino Capponi et Neri suo figliuolo. Nè meritano esser pretermessi Laurentio Ridolfi iurisconsulto celebratissimo, Palla Strozzi, Piero Guicciardini, Niccolao Alexandri, Luca de gl'Albizi, Andrea Minerbetti, Alamanno Salviati. Et negli ultimi tempi Ioanni Canigiani equite fiorentino, huomo amantissimo della patria, et di consiglio molto maturo et provido. Ma perchè secondo la doctrina Platonica et Aristotelica non solo e consultori bastano alla rep., ma sono necessarii e militi et propugnatori che vendichino le 'ngiurie facte, et difendino la libertà, veggiamo ma con somma brevità quello che hanno potuto e nostri in ogni parte. Nè niego che ne' presenti secoli sì chome tutte l'altre italiche rep. e principi, chosì noi non habbiamo facte le guerre con gli exerciti mercennarii, et duchi conductitii, ma ricordianci del virile governo, et de' tempi ne' quali nessuno altro era nel nostro exercito che cittadino. È anchora noto l'ordine dell'antica disciplina, et in che parti distincto s'armava el popolo. Resta el nome de' prefetti. Restano le 'nsegne et vexilli. Veggiamo ne' nostri giorni pendere nel nostro baptisterio quel Carroccio supprema bandiera al popolo, el quale rade volte tornò sanza vittoria. Possono sanza fallo molto nelle chose commesse alla fortuna le virtù celesti nominate cause seconde; et meritamente, perchè chosì ha voluto quello immobile motore che le creò. Il perchè la prima origine de' Fiorentini da Marte illustrata subito nelle martiali arti fiorì. Era anchora potente Fiesole quando dove veggiamo le nostre mura rari hedificii surgeano; et sempre fu constante volontà o più tosto pervicace obstinatione di quella opprimere la nostra, et quasi potea perchè gli parea potere. Loro erono et per l'antichità molto reputati, et pel numero del popolo confidenti, et per naturale sito del monte, et per humana induxtria inexpugnabili. Noi oppressi nella pianura, et per la novità incogniti a' vicini; et pel piccolo numero pocho stimati, che altro rimedio a gl'adversarii, e quali ogni dì gl'assaltavano, poteano opporre se non una vivace et prestantissima virtù? Furono laboriosissime le difficultà, et pericolosissimi gl'affanni prima che Fiorentia surgessi, ma maggiori che hedificata dipoi dal nimico potente et sopra capo postogli si difendessi. Durorono tra' due popoli non solo molti anni, ma età, hora occulta simultà, hora aperta guerra, et per la vicinità quasi civile. Ma <emph>tandem</emph> produxono l'amare contentioni suave victoria, nella quale et con induxtria furono vincitori e nostri, et con somma clementia a' vincti la loro rep. communicorono. Nè manchorono di iustitia in observare la fede data, nè di prudentia in farsi gl'adversarii suoi cittadini, et in dupplicare le forze riducendo due popoli in uno; la quale concordia tanto valse, che ne' sequenti tempi benchè tutta Italia con perpetuo et diuturno diluvio da varie et barbare nationi submersa, et Fiorentia quasi desolata fussi, nientedimeno in brieve tempo mirabilmente crebbe. Non è mio consiglio illustrissimi signor nostri riferire al presente quante volte el nostro exercito, l'exercito vostro dico, non di soldati mercennarii ripieno, ma di vostri cittadini instructo, non da externo capitano guidato, ma da' suoi prefecti ordinato, riportò amplissime vittorie, con le quali e brevissimi confini dilatò. Testimonii ne sono e Volterrani, e quali da sì excelsa roccha deiecti vidono e nostri per forza entrare et occupare la terra. Testimonii e Pisani. Testimonii gl'Aretini. Testimonii e Sanesi. Testimonii e Lucchesi, e quali in ogni impresa alla fine rimasono inferiori. Et chi restituì la patria a' guelfi Bolognesi? E Fiorentini. Chi a' Modanesi? E Fiorentini. Chi a' Reggesi? E Fiorentini, quando per opera del nostro capitano Forese Adimari cadde in piaza Casca, huomo di gran forza et di statura gygantea. Chi nel Neapolitano regno fece contro a Manfredi optima pruova, et in gran parte inclinò la victoria a Carlo, et alle parti pontificali? E Fiorentini. Di qui tante lode acquistò el nome guelfo dal sommo pontefice. Di qui d'honorificentissimi titoli fu insignito. Di qui excellentissimi, et a pochi altri dati privilegi ricevette. Di qui la immortale nostra amicitia insino ne' tempi di Carlo magno principiata con la chasa di Francia si rinovò. Nè con altro exercito più difese Nicolò da Esti marchese di Ferrara el suo principato, che con mille cinquecento barbute, che chosì in quegli tempi chiamavono gl'huomini d'arme, e quali tutti cittadini fiorentini et in gran parte nobili mandò la nostra rep. in aiuto al collegato principe. Fu infelicissimo l'Arbiense conflicto, nel quale circa a tre migliaia de' nostri virilmente combattendo caddono; ma non se ne exaltino molto e nimici, nè gloria ne prendino le 'mperatorie turme et squadre. Imperochè non quelle erono pari a' nostri, ma la prudentia di Farinata Uberti, et l'ardentissimo civile odio de' fiorentini ghibellini in quel tempo exuli, et e nostri plebei transfughi, e quali per la factione a un tracto abandonorono e nostri stendardi, et co' ghibellini exuli si volsono contro al carroccio. Non furono adunque vincti da' Sanesi e Fiorentini, ma da' suoi rebelli fiorentini. Et certo fu in Farinata grandeza d'animo Cesariana, prudentia Fabiana. In Guido Guerra, velocità Papiriana, et occhio cervero in prevedere e futuri casi, et provedere a quegli. Et se e facti militari di que' secoli havessino trovato copia di buoni scriptori, certo anchora noi haremo alchuno non molto dissimile a Camillo. Alchuno imitatore d'Africano. Alchuno emulo ad Marcello. Et vedrebbesi essere stati huomini non molto degenerati da' Marii, da' Pompei, da' Fabritii, et da' Cincinnati. Ma certo vale la fortuna in tutte le chose; conciosia che <emph>etiam</emph> negli excellentissimi non so per che fato può, mancando gli scriptori, obscurarsi la fama di molti. Ma nè anche questo altro exemplo pretermetterò. Vidono e nostri padri Niccola Acciaiuoli sobto el quale el Neapolitano regno si rexe. Vidono Philippo Scolari, spano tra gl'Ungheri, che uomo, immortale Idio!, et el quale per sue admirabili virtù per tutti e gradi militari insino al suppremo arrivò. Ventitrè volte venne in battaglia giudicata contro a' Turchi, et tutte le volte ne riportò gloriosa victoria; nè solamente contro a barberi popoli militò, ma anchora in Italia duca pegli exerciti di Sigismondo Augusto occupò el Frigoli, et in battaglia vinse Carlo Malatesta. Vid'io fanciullo Lionardo Bruno già vecchio, el quale et le fiorentine historie elegantissimamente scripse, et le greche et latine di qualunche tempo diligentissimamente havea lecto. Chostui affermava da Iulio Cesare insino a' suoi tempi nessuno trovare, el quale giudicassi in militare disciplina doversi preporre a Philippo Spano. Leggiamo molto profonda essere stata la prudentia d'Hanibale, et tra' primi suoi facti si commenda la callidità, colla quale lui da tutte parti obsesso potè uscire delle mani di Fabio Maximo. Lodasi assai Mitrydate in simile spetie di virtù. Ma in che parte fu inferiore l'admirabile astutia di Philippo, maxime a Belgrado, quando fingendo sommo timore allectò et conduxe e nimici in luogo che co' soli vasi di saxi pieni da alto luogo per precipiti e scondescese ripe rovinanti tante migliaia uccise, quanto non è el duplicato numero delle porte di Firenze? Ingegno sanza fallo stupendo, che con chosa che più tosto potessi muovere riso che paura, in maniera fussino infrante l'hostili schiere, che facilmente dipoi con pocho numero de' suoi tutte l'uccidessi! Ma ritorno a' tempi più vetusti. Sedente Honorio tertio Othone imperadore passò el mare per lo acquisto di Damiata; e d'Italia molti popoli lo sequitoron, et nella nostra città si fece robusta schiera ripiena di molti populari, ma delle nobili famiglie v'erono tra' primi Bonaguisa dalla Pressa, onde è discesa la chasa de' Bonaguisi, Florio dell'Arca, Lamberto Lamberti, Maffeo Ubaldini, Donato Donati, Francesco Vitella, Ormanno Foraboschi, Federigo Pigli, Verde Infangato, et Niccolò Giuochi, <emph>preterea</emph> Bostichi, Soldanieri, et Della Tosa. Era Damiata virilmente difesa da' Saraceni, et di mura et d'ogni spetie di ripari bene fornita. Ma ogni difficultà vince la virtù. Assedioronla e christiani, et ogni giorno la combatteano, et finalmente fu el primo Bonaguisa prefecto de' nostri che con la sua schiera salì le mura, et el nostro stendardo rosso et biancho in sulle mura fermò; et benchè non sanza perdita di molti de' suoi, el primo fu che nella città entrassi. Animo sanza dubio grande a salire; maggiore a fermarsi; maximo a gittarsi dentro tra' confertissimi et folti inimici. Il perchè da Othone fu instituito aurato equite, et in altre chose molto honorato. Et poi che dell'oltramarine habbiamo facto mentione, arrogerò Federigho Folchi, el quale admiraglio dell'armata del gran mastro di Rhodi, et suffulto da tre frategli, et da octo nipoti tutti insigniti della sacra militia, in dieci et otto battaglie riportò gloriosa victoria, et ample spoglie de' nimici saraceni. Fu degno d'ogni militare duce, prima el consiglio, dipoi la francha impresa di Ioanni Medice in soccorrere la quasi già perduta Scarperia. Era in quegli tempi dal principe de' Melanesi obsessa questa terra, et da' validi exerciti suoi in forma cincta, che impossibile parea che aiuto alchuno se gli potessi porgere; ma che non può l'huomo a chui non mancha ingegno, non mancha volontà, et non mancha animo! Fu celerrimo Ioanni in congregare le genti. Fu diligente in eleggere e più utili. Fu cauto in appostare el luogo, e 'l tempo. Fu d'animo invicto in assaltare e nimici et farsi la via col ferro. Vide l'età di proximo passata Nanni Strozi, al quale el mantovano marchese credette tutto l'exercito suo, nel quale erono tremila cavagli, et sempre da llui fu honorificamente difeso dalle forze del duca Milanese. Vide Piero di Carlo della medesima famiglia con ducento lance delle nostre occupare per forza con speranza d'una coniura una delle porti di Melano, et nel giorno del nostro più che propheta Baptista fece correre e cavagli a uno palio posto alle mura. Vide nella famiglia de gl'Altoviti Meo Altovita capitano del signore di Padova, el quale per soccorrere Verona assediata da validissimo exercito del duca di Melano, con ducento lance assaltò e nimici, et col ferro, chosa mirabile a chi vedea, tra gl'armati nimici aperse a' suoi la via, et virilmente ributtandogli per forza entrò nella città et liberolla dall'obsidione; la qual chosa fu da tutti stimata non di pocha prudentia, ma di tanto animo, che dipoi sempre fu chiamato Meo sanza paura. Sono enumerati tra l'antichissime famiglie di Fiorentia gl'Ubaldini, ma anchora vive chi vide Bernardino Ubaldini nominato dalla Carda loro castello, ductore d'exerciti excellentissimo, del quale narrerei facti egregii, se di quegli non restassi anchora verde memoria in canuti capi. Èmmi in questo luogo precisa la via, onde conviene che taccia chosa d'essere collocata tra lle excellentissime, e per la quale sola potessi essere immortale el nome fiorentino, pure che mi fussi lecito pronuntiare el vero; ma non si può sempre quello che si desidera; nientedimeno conosce ogni huomo quanto in ogni spetie di militare virtù fussi dal suo figliuolo Hanibale superato el Cartaginese Hamilcare. Parrà a molti questo obscuro enygma; ma non mi diffido essere inteso, perchè non è mai el mondo sanza Edippo nè sanza Sphynge.
</p></div2>
<div2 n="Fiorentini eccellenti in dottrina">
<argument><p>FIORENTINI EXELLENTI IN DOCTRINA</p></argument>
<p>Nè più insisterò nella vita civile, perchè anchora nella contemplativa nessuna spetie di doctrina è celebrata apresso gl'antichi, della quale non resti ornatissimo el nome fiorentino. È la philosophia procreatrice di tutte le buone arti, et dalla quale chome da exundantissimo fonte ogni doctrina si diriva; et io potrei nominare nella prima philosophia, la quale <emph>etiam</emph> e nostri con greco vocabolo chiamono theologia, quasi infiniti huomini. Ma chi possiamo noi preporre a Luigi Marsilii, o a Lionardo Dati, a' quali tutte le schuole de' philosophanti ne' lor tempi cedectono? Chi a Bartholomeo Lapaccio? Ma leggete priego e gran volumi d'Antonino, el quale et per sanctità di vita, et per grandeza di doctrina, fu da Eugenio quarto, benchè molto recusassi, preposto alla fiorentina chiesa, o vero pastore, et degno el quale non solo la fiorentina, ma la Romana chiesa fussi commessa. Nessuno ne' nostri tempi fu più assiduo nelle meditationi. Nessuno scripse nè più cose, nè più utili, nè più docte. Maraviglioso huomo et principe de' phisici et de' theologi de' suoi tempi vixe a Parigi Ruberto della nobile stirpe de' Bardi. Tenne la cancelleria dello studio parigino anni quaranta. Riprovò d'Alberto Magno et di Thomaso d'Aquino trentotto conclusioni in theologia; nè è stato dipoi chi tali confutationi habbi confutato; vixe sanza moglie in vita casta et celibe. Nè solamente è stata celebrata la doctrina della nostra religione, ma anchora epsa religione sempre con ogni diligenzia exornata et culta nella nostra città. È nota la belleza et grandeza de' tempii, ne' quali confesso non essere le pretiosissime gioie del veneto sancto Marcho, chosa stupenda et degna di tanto dominio. Ma guardisi l'oro et l'argento de' vasi, et dell'altre chose dedicate al divino culto. Guardisi una copia mirabile di drappi d'oro et di seta nelle consecrate vesti. Guardisi con quanta dignità et maiestà si celebri con cerimonie pontificie el divino culto. Ma quello che può et pel numero et per l'ornato essere admirabile, sono tra dentro alla città e ne' suburbani septantaquattro cenobii decti monasterii, e quali tutti hanno convento o d'huomini o di donne; de' quali non pochi sono a grandeza di castella, et con edificii mirabilmente ornati, et parte apresso a' nostri antichi da varii cittadini; et nella nostra età non pochi dal magnificentissimo Cosmo Medice edificati. Sono <emph>preterea</emph> oltra e cenobii chiese di parrocchia cinquantatrè. Sono hospitali trentacinque, tra' quali ardirò porre sancta Maria Nuova el primo tra' christiani. In questo si curono l'un mese per l'altro del continuo più che trecento amalati; sono del continuo, benchè molto difficil sia, e lecti candidi, et sempre chi guardi l'amalato, et a ogni hora a' suoi bisogni proveggha. Nè è comune o el victo o la medicina, ma singulare a ciaschuno secondo el morbo. Sempre sono parati e medici et phisici et cerusici, e quali particularmente ad tutti ordinano. Il perchè molti huomini externi et nobili et ricchissimi oppressi in viaggio da alchuna malattia, hanno electo tale domicilio alla sua cura. Ma torno alle doctrine. Furono due lumi della nostra patria, Torrigiano della famiglia de' Valori, e quali già furono nominati Rustichegli, et Dino del Gharbo; e quali quanto in phisica et in medicina potessino e volumi da lloro scripti lo manifestono; et fu tanto acuto Theorico Torrigiano che nelle interpretationi le quali scripse d'Avicenna è nominato da tutti più che comentatore. Scripse Dino del Gharbo sopra Galieno <emph>De malitia complexionis</emph>, et sopra el libro <emph>De differentiis febrium</emph>. Scripse anchora molto doctamente <emph>De natura fetus</emph>. Scripse Taddeo in Hippocrate et sopra <emph>De regimine acutorum</emph>, et sopra gl'amphorismi. Scripse sopra Avicenna. Nè lascerò indrieto Niccolò Falcucci, el quale in octo molto divulgati sermoni manifestò et aperse tutta la physica et practica di medicina. Et hoggi vivono non pochi, e quali o già perfecti o no, o nel corso che guida ad perfectione tanto progressi, che saranno in gran nome ne' futuri secoli apresso di quegli che dopo noi verranno. Optimo phisico et methaphisico, et in tre lingue externe docto vedemo ne' tempi nostri Iannoctio Manetto. Traduxe di greco. Traduxe d'hebreo non pochi libri, et molto utili. Scripse chose morali et naturali. Ma dove lascio Baptista Alberti, o in che generatione di docti lo ripongo? Dirai tra' physici. Certo affermo lui esser nato solo per investigare e secreti della natura. Ma quale spetie di mathematica gli fu incognita? Lui geometra. Lui arithmetico. Lui astrologo. Lui musico, et nella prospectiva maraviglioso più che huomo di molti secoli. Le quali tutte doctrine quanto in lui risplendessino manifesto lo dimostrono nove libri <emph>De architectura</emph> da llui divinissimamente scripti, e quali sono referti d'ogni doctrina, et illustrati di somma eloquentia. Scripse <emph>De pictura</emph>. Scripse <emph>De sculptura</emph>, el qual libro è intitolato <emph>Statua</emph>. Nè solamente scripse, ma di mano propria fece, et restano nelle mani nostre commendatissime opere di pennello, di scalpello, di bulino, et di gecto da llui facte. Ma poi che siamo entrati in questo genere di doctrina, ricordianci di Guido Bonatto fiorentino, benchè lui tanto sdegno prese del suo exilio, che ponendosi el domicilio in Forlì volle non fiorentino, ma forlivese esser chiamato. Costui ne' suoi tempi fu molto veridico ne' suoi giudicii. Scripse utilissimo volume a gl'astrologi, et universale in ogni spetie di doctrina. Nella sua ultima età entrò nell'ordine de' frati minori, et humilmente fu veduto mendicare el pane. Ricordianci di Paolo mathematico, del quale non solamente resta el sepolcro honorificentissimamente nel tempio della Trinità posto, ma molto maggiori monimenti nelle lectere impressi, a' quali nè vetustà di secoli, nè ingiuria di cielo, nè ferro o fuoco potrà nuocere. Et benchè e' siami a proposito non nominare alchuno de' vivi, nientedimeno aggiugnerò a questo primo Paolo el secondo già in ultima senectù constituto, huomo nella medesima doctrina exercitato et doctissimo, et anchora physico et medico excellentissimo, et a noi veneranda imagine d'antichità.
</p></div2>
<div2 n="Fiorentini eccellenti in eloquenza">
<argument><p>FIORENTINI EXCELLENTI IN ELOQUENTIA</p></argument>
<p>È chosa tra gl'huomini mirabilissima la eloquentia; et conciò sia che due chose sieno proprie all'huomo, et delle quali nessuno altro animale partecipa, sapientia et eloquentia, nientedimeno molto più sono stati e sapienti che gli eloquenti. Maraviglia certamente stupenda, che essendo l'oratione comune a tutti gl'huomini, rarissimi sieno quegli che in epsa divenghino excellenti. È la eloquenzia regina de gl'huomini, et quando è congiunta colla probità, et con la vera virtù, utilissima sopra tutte le chose. <emph>Vero</emph> questa può infiammare e pigri ad ogni honorifico pericolo, et restinguere gl'animi infuriati, et da tumulto et seditione ridurgli a tranquillità. Ma non patisce il tempo riferire sue laude. Solo affermo poche chose essere in quella che non sieno comuni al poeta et all'oratore. Crebbono queste due spetie di scriptori crescendo lo 'mperio latino, et vennono al suo colmo in Virgilio et in Cicerone. Dipoi diminuendo quello anchora epse declinorono; et finalmente sobmersa Italia da varie inondationi di barbariche nationi, al tutto perirono. Ma questo ad che proposito? Meffè, acciochè buona gratia consequiti da tutta Italia el fiorentino popolo per due cagioni. Prima perchè chome in una sua oratione scrive el Petrarca, l'ultimo poeta laureato, che in prezo rimanessi in lingua latina fu el fiorentino Claudiano, et dipoi perchè el primo che dopo la resurrexione della facultà poetica prendessi laurea corona fu el Petrarca, perchè Danthe dinegò prendere tale honore se non lo prendessi nel baptisterio fiorentino. Fu adunque la nostra città l'ultima, nella quale si spegnessi tale facultà, et la prima nella quale si raccendessi. Fu el padre di Claudiano fiorentino grande mercatante, ma docto et eloquente; el quale per le frequenti invasioni de' barbari, vedendo Italia in continua preda navicò in Egypto, et in Canopo città sopra uno de' rami del Nilo prese moglie, della quale prima era innamorato, et generò Claudiano. Il perchè molti affermano lui essere egyptio. Fiorì questo poeta ne' tempi di Theodosio. Era da principio gentile, dipoi diventò christiano. Merita adunque la nostra rep. buona gratia da tutta Italia, poichè in quella nacquono e primi che l'una et l'altra eloquentia, non solo morta, ma per tanti secoli sepulta in vita riduxono, et dalle tartaree tenebre in chiara luce rivocorono. Leggete priego e coetanei di Guido Cavalcanti, et giudicherete in quegli essere insulsa infantia, et niente contenere che non sia vulgatissimo. Ma in Guido cominciorono apparire, se non expressi almancho adombrati non pochi ornamenti oratorii et poetici, et potea lui essere in prezo pel suo stilo sobrio et docto, se sopravenuto da maggior lume non fussi divenuto tale, quale diviene la luna al sole. Ma di Danthe et del Petrarca diremo in altro luogo. Et qui solamente grandissime infinite et immortali laude riferiremo loro, perchè la già molti anni smarrita strada, la quale gl'amanti delle muse guida in Parnaso et al Pegaseo fonte, ritrovorono, et tra pruni et sterpi ricoperta, et per questo incognita in maniera purgorono, che dipoi da molti è stata pesta. Le vestigie di questi imitò Ioanni Bocchaccio. Imitolle Zanobi Strata non sanza premio delle sue vigilie. Imperochè per favore di Niccola Acciaiuoli divenne noto al sommo pontefice, et al pontefice note le sue virtù. Il perchè gl'ornò le tempie di laurea corona, et instituillo tra' primi protonotarii per promuoverlo a più alto grado; ma prevenuto da immatura morte, non sanza iactura di quel secolo finì suoi giorni nell'anno quadragesimo nono di sua vita. Furono molto stimate in ogni parte le publiche epistole di Coluccio Salutati; non solamente perchè già in quelle cominciavono a rilucere gl'ornamenti degli antichi oratori, ma anchora perchè lui fu molto exercitato in ogni studio di philosophia, et alla universale doctrina s'arrogeva ingegno acutissimo et giudicio molto saggio. Fu in affermare et confutare efficacissimo, et lo stilo grave et appensato referto d'inexpugnabili argumentationi, et abbondante d'ogni copia di sententie. Onde frequentava dire el principe de' Visconti acerrimo inimico al nome fiorentino, che più gli nocevono l'epistole di Coluccio che mille cavagli. Sono molto in prezo alchuni volumi da llui scripti. Succedecte Leonardo Bruni, el quale fu el primo che alla lingua anticha rendè e suoi primi ornamenti. Succedecte Poggio Bracciolino. Ma questi due preterischo con silentio, perchè molti volumi gli fanno celebri in ogni parte dove lingua latina risuoni. Nè voglio preterire Ambrosio generale chamaldolese, el quale oltre all'ornato è sì facile et sì soave, che chome Tirtamo egregio peripatetico dalla suavità dell'oratione fu da gl'huomini cognominato Teophrasto, <emph>i.</emph> di divina elocutione, così volle credo la divina providentia che dalla dolceza del parlare, la quale havea a essere in lui fussi da pueritia nominato Ambrosio. Di chostui fu discepolo Gabriello mio patruele scriptore di versi lyrici, el quale scripse hode molto eleganti in honore di Augustino, di Hieronimo et d'Ambrosio. Dipoi cominciò in verso heroico la guerra pisana, dove insurgea con grande spirito, et potea piacere a ogni docto. Ma da immatura morte prevento lasciò l'opera imperfecta. Leonardo Dato nipote di Leonardo theologo, doctissimo huomo et d'optimo stilo in prosa, ma nobile poeta, scripse leggiadrissimi elegi et gravissime tragedie. Tornami alla mente lo stilo di Baptista Alberto, el quale chome nuovo Chameleonta sempre quello colore piglia el quale è nella cosa della quale scrive. A nessuno di quegli che al presente vivono fu incognito Donato Acciaiolo, el quale benchè tutto a sè lo tirassi la philosophia, nientedimeno non prima a tali studii si decte, che optimi nervi et non pochi ornamenti nel suo stilo pigliassi. Ma di sua eloquentia et volumi da sè scripti prolipsamente narrammo nella oratione funebre, la quale nel publico consexo delle sue exequie havemmo. Scripse <emph>De temporibus</emph> Matheo Palmieri volume perspicuo et molto utile, el quale da gl'impressori con somma ingiuria è stato mutilato. È di tale inventione nel suo poema scripto in versi toscani ad imitatione di Dante, che se non fussi caduto in alchuna heresia potea facilmente vivere. Tolse immatura morte Lapo de Chastiglionchi, el quale et in quello <emph>De nobilitate</emph>, et in quello <emph>De avaritia</emph> mostrò ornato stilo et copia giovenile forse alquanto lasciviente. Ma chome dimostra Cicerone et Quintiliano, è segno di gran virtù ne' teneri anni tal vitio. Certo nelle chose le quali di greco in latina lingua con somma facilità traduxe, et fedelmente si veghono transferiti e sensi, et con diligentia conservata la qualità dello stilo in forma che niente altro che la lingua n'appare mutato. Nessuno monimento o vestigio d'eloquentia lasciò Nicolao Nicoli se non el testimonio de' suoi coetanei, e quali et la doctrina sua et lo stilo laudano. Ma certo nessuno fu più diligente investigatore dell'antichità, et inverso ogni literato un altro Locullo o Mecenate, in quanto pativono le sue facultà, in ogni spetie di liberalità si dimostrò.</p>
<p>Restono molti de' vivi, e quali per fuggire invidia non pongo. Ma certo è referta la nostra rep. d'huomini in ogni spetie di lectere illustrati. Nè fu età alchuna dove più fussi congiunta la eloquentia colla doctrina. Habbiamo copia di peripatetici. Ma anchora possiamo gloriarci havere chi ha rivocato in luce la Platonica disciplina. Surgono poeti. Surgono historici, e quali per l'advenire non saranno defraudati di convenienti honori. Ma credo veramente potere concludere nell'ornato del dire Fiorenza sequitare le vestigie della greca Athene. Conviensi nel nome, se è vero quello che non ignobili scriptori greci referiscono che Athene non sia decta da Athena, <emph>i.</emph> Minerva, ma da "anthos", <emph>i.</emph> fiore. Conviensi che chome quella vince tutti e greci idiomi, chosì questa tutti gl'italici. Et è connaturale in questa natione la eloquentia. Di che oltre alla experientia molti exempli posso indurre, chè molti principi usono l'opera de' fiorentini nelle loro legationi. Ma chosa mirabile fu ad chi sanza invidia giudica, che nella creatione di Bonifatio octavo, et nel tempo che per congratulatione della nuova assumptione sempre huomini eloquenti si scelgono, dodici oratori fiorentini da dodici principi mandati honorificentissimamente, et con quella pompa che in simili tempi si costuma. Fu adunque legato dello 'mperadore Vermiglio Alphani; del re di Francia Muciatto Franzesi; del re d'Inghilterra Ugolino da Vicchio; del re di Boemia Rinieri Langru; dello 'mperadore di Constantinopoli Simone de' Rossi. Mandò anchora el gran tartaro Guicciardo Bastari con cento tartari; mandò el re di Puglia Manno Adimari; mandò Federigho re di Sicilia Guido Talancha; mandò el gran mastro di Rhodi Bencivenni Folchi, credo nipote dell'admiraglio, del quale disopra fu facta mentione. Finalmente furonvi anchora legati Lapo figliuolo di Farinata Uberti, et Cino Dietisalvi, quello per la rep. pisana, et questo per Gherardo signore di Camerino. La qual chosa fu in tanta admiratione al sommo pontefice, che nel senato de' primi padri affermò e Fiorentini essere nelle chose humane el quinto elemento. Et certo fu sì numerosa legatione chosa mirabile in una sola città. Ma nè anchora è degno di minore admiratione che in questa medesima rep. una famiglia havessi singularissimi huomini, e quali a un tempo da tre diversi dominii oratori mandati fussino. Tractavonsi nella excellentissima città Veneta chose pertinenti alla comune salute d'Italia, et venendo da ogni parte legationi, mandò el fiorentino popolo messer Palla; mandò el marchese di Ferrara messer Nanni; mandò el marchese di Manthova messer Ruberto, tutti et tre della famiglia de gli Strozi fiorentini. Et questo basti della eloquentia.
</p></div2>
<div2 n="Fiorentini eccellenti in musica">
<argument><p>FIORENTINI EXCELLENTI IN MUSICA</p></argument>
<p>Nè fu ignobile la musica nella fiorentina rep. Nella quale quanta forza habbi posto la natura tutti e pittagorei et gran parte de' platonici maravigliosamente dimostrano; et Socrate, philosopho di tanta gravità che dall'oracolo d'Apolline fu giudicato sapientissimo, quella nell'octogesimo anno della sua vita avidissimamente apparò. Nè è al tutto falsa, pure che rectamente s'intenda, l'opinione del siciliano Aristoxeno, che l'anima nostra sia harmonia. In questa adunque potrei molti excellenti referire. Ma richiede l'amore della agnatione che non defraudi delle debite lode Francescho Cieco fratello del mio avolo, al quale tanto concedecte la natura di giudicio nell'audito quanto gli tolse nel viso. Chosa certo mirabile che privato in tutto del vedere fussi non indocto in philosophia; non indocto in astrologia; ma in musica doctissimo, et nella quale tanto valse nel suono de gl'organi, che nella nobilissima città di Vinetia per giudicio di tutti e musici e quali da tutte parti quivi eron concorsi fu in forma di poeta dal re di Cipri, et dal duca Veneto, di laurea corona ornato. Ma hanno veduto e nostri tempi, et udito e nostri tempii, Antonio cognominato de gl'Organi, del quale solo questo referirò, che chome si legge che da Ghade, città nell'ultima Spagna constituta, vennono a Roma molti per vedere solo Livio historico, chosì et d'Inghilterra et dello extremo septentrione molti excellentissimi in musica passorono el mare et gl'Alpi et l'Appennino per udire la musica d'Antonio.
</p></div2>
<div2 n="Fiorentini eccellenti in pittura e scultura">
<argument><p>FIORENTINI EXCELLENTI IN PICTURA ET SCULPTURA</p></argument>
<p>Resta la pictura, la quale appresso gl'antichi non fu mai in piccola stima. Scrivono gl'Egyptii la pictura essere loro inventione, et d'Egypto essere venuta in Grecia; ma de' Greci alchuni dicono ch'è trovata in Sycione, alchuni in Coryntho. Erono le prime picture d'una sola linea, con la quale circundavono l'ombra dell'huomo. Dipoi con un solo colore cominciorono a dipignere, onde tal pittura fu chiamata monocromata, <emph>i.</emph> d'un solo colore, perchè "monos" significa solo, et "croma" colore. Nè fu molto antica, perchè secondo Plinio ne' tempi delle guerre troiane non si trovavono anchora pictori. E primi in Grecia furono Serdice Corynthio, et Telephane sycionio. Ma Parrasio ephesio la riduxe in grande dignità. Sequitorono dipoi molti da molti lodati, tra' quali el primo grado tiene Apelle da tutti reputato <emph>etiam</emph> ne' futuri secoli insuperabile. Ma tale arte dopo sua perfectione chome molte altre nell'italica servitù quasi si spense; et erono le pitture in quegli secoli non puncto atteggiate, et sanza affecto alchuno d'animo. Fu adunque el primo Ioanni fiorentino cognominato Cimabue che ritrovò e liniamenti naturali, et la vera proportione, la quale e Greci chiamano symetria, et le figure ne' superiori pictori morte fece vive et di varii gesti, et gran fama lasciò di sè; ma molto maggiore la lasciava, se non havessi havuto sì nobile successore, quale fu Giocto fiorentino coetaneo di Danthe. Chostui fu tanto perfecto et absoluto, che molto dipoi si sono affatichati gl'altri che hanno voluto superarlo. È refertissima Italia delle sue picture, ma mirabile la nave di musaico a Sancto Pietro di Roma de' dodici apostoli, ne' quali ciaschuno ha gesti vivi et prompti, et al tutto tra sè differenti, et nientedimeno condecenti et proprii. Della disciplina di Giotto come del caval troiano usciron mirabili pictori. Tra' quali molto è lodata la venustà in Maso. Stephano da tutti è nominato scimia della natura tanto expresse qualunque chosa volle. Grandissima arte appare in Taddeo Gaddi. Fu Masaccio optimo imitatore di natura, di gran rilievo, universale buono componitore et puro sanza ornato, perchè solo si decte all'imitatione del vero, et al rilievo delle figure; fu certo buono et prospectivo quanto altro di quegli tempi, et di gran facilità nel fare, essendo ben giovane che morì d'anni ventisei. Fu fra Philippo gratioso et ornato et artificioso sopra modo; valse molto nelle compositioni et varietà, nel colorire, nel rilievo, ne gl'ornamenti d'ogni sorte, <emph>maxime</emph> o imitati dal vero o ficti. Andreino fu grande disegnatore et di gran rilievo, amatore delle difficultà dell'arte et di scorci, vivo et prompto molto, et assai facile nel fare. Paolo Uccello buono componitore et vario, gran maestro d'animali et di paesi, artificioso negli scorci, perchè intese bene di prospectiva. Fra Giovanni Angelico et vezoso et divoto et ornato molto con grandissima facilità. Pesello sopra gl'altri valse negli animali. Sequitò Pesellino gentile, et in compositione di chose piccole excellente. Philippo di ser Brunellesco architectore, valse anchora assai nella pictura et sculptura. <emph>Maxime</emph> intese bene prospectiva; et alchuni afferman lui esserne suto o ritrovatore o inventore; et nell'una arte et nell'altra ci sono chose excellenti facte da llui. Donato sculptore da essere connumerato fra gl'antichi, mirabile in compositione et in varietà, prompto et con grande vivacità o nell'ordine, o nel situare delle, figure le quali tutte appaiono in moto. Fu grande imitatore de gl'antichi, et di prospectiva intese assai. Disiderio grandissimo et dilicato et vezoso, et di somma gratia, et el quale molto ripuliva le chose; et se morte molto immatura non lo rapiva ne' primi anni, sperava ogni docto in quella arte, che sarebbe venuto ad somma perfectione. È notissimo Laurentio Bartoluccio per le porti di bronzo del nostro Baptisterio. Restono opere perfecte d'Antonio cognominato Rosso. Et similmente di Bernardo suo fratello architecto nobile.
</p></div2>
<div2 n="Fiorentini eccellenti in ius civile">
<argument><p>IUS CIVILE</p></argument>
<p>Desideravo porre homai fine alle doctrine, ma temevo che e iurisconsulti non m'accusassino d'ingiuria. Et certo chome nessuna chosa è più pernitiosa nella rep. che la interpretatione delle leggi ne gl'huomini venali et fraudulenti, chosì è optimo patrocinio alla iustitia et unico refugio alla innocentia quel iurisconsulto nel quale sia con vera doctrina vera probità. Se adunque ricercherà alchuno quanto in questa spetie di scriptori habbiamo potuto, possiamo mostrargli che solo Accursio fiorentino di tutti e comentatori fu electo, le cui chiose co' volumi delle civili leggi fussino scripte. Restano similmente opere di Francescho suo figliuolo, el quale chome lui scrive fu contro a' iurisconsulti bolognesi avidissimi di spegnere la fama d'Accursio, acerrimo et vero et pio defensore delle paterni chiose. Nè è difficile dimostrare chi fussi Dino di Mugello, perchè è noto in qualunche scuola in Italia, e fuori d'Italia vegghia. È noto Ioanni Andrea non bolognese ma fiorentino, benchè per adoptione acquistassi padre bolognese.
</p></div2>
<div2 n="Fiorentini eccellenti in mercatura">
<argument><p>MERCATURA</p></argument>
<p>Ma perchè sempre fu havuto in prezo in ogni città la mercatura pure che sia exercitata con degnità, cito in questo luogo <emph>etiam</emph> gl'adversarii in testimonio, perchè nessuno temo, di nessuno dubito, nè può essere sì iniquo calunniatore che non affermi e fiorentini mercatanti havere obtenuto el supremo grado in tutte le regioni marittime et mediterranee dove mercatura s'exerciti. Il perchè tale cumulo di pecunie s'è trovato spesse volte nel nostro popolo che a molti sarebbe difficile persuaderlo, solo questo referirò, che da gl'anni della salute .M.CCC.LXV. insino all'anno .M.CCCC.VI., cinque guerre hebbe el popolo fiorentino; la prima dal pontefice et durò anni tre, et in quella si spesono venticinque centinaia di migliaia di fiorini. La seconda et la tertia per le oppugnationi facteci dal conte di Virtù, nelle quali in tutto el tempo si spese cinquanta centinaia di migliaia di fiorini. Sequitò la quarta nel .M.CCCC.I. contro al duca di Melano, et finì nel .M.CCCC.IIII., et in questa si spesono venticinque centinaia di migliaia di fiorini. Dopo questa <emph>immediate</emph> cominciò la guerra di Pisa, nella quale in uno anno et pochi mesi si spesono quindici centinaia di migliaia di fiorini. Possiamo adunque conchiudere che in meno che trenta anni si spendessino solamente nelle guerre fiorini d'oro cento quindici centinaia di migliaia. Pesa el centinaio più che libbra. Adunque quaranta migliaia fanno una soma di libbre quattrocento. Il che così essendo è necessario che cento quindici centinaia di migliaia sieno dugento ottantasepte some d'oro; el quale in grandissima parte si ragunò de' tributi conferiti da cittadini privati. Et certamente chome veggiamo le api d'una sola cassetta spargersi per tutta la regione, et da ogni parte riportare el mele, chosì questo popolo per tutto el mondo si sparge, et con industria accumula et porta a casa. Il perchè nessuna città ha Italia che dopo Roma più nota sia nè più famosa; et per ogni paese di tre titoli è insignita, che sia famosissima, che sia bellissima, et che abbondi di sobtilissimi ingegni. Possiamo arrogere una exquisitissima monditia e puliteza nel victo, et veramente civile. Possiamo una somma solertia nella agricultura, in forma che in non molto fertile terra pareggiamo in abbondantia et copia et varietà di tutti e frutti e luoghi fertilissimi. Nessuna regione ci è pari nelle ville dalle quali non sanza stupore di qualunche le vede è da ogni parte insino a lungo spatio cinta la città; et perchè tutti questi beni sono venuti da humana industria, arrogiamo se vi piace e doni naturali, et tra' primi vederemo nostra città da septentrione et oriente cinta in forma di semitheatro d'amenissimi et di fructiferi alberi vestiti colli, et da occidente distesa in lieta pianura. È l'aria aretina sobtile et produce acutissimi ingegni; è la pisana più condensata, onde gl'huomini vagliano assai in memoria; ma la nostra collocata in quel mezo dell'una et dell'altra contemperata molti produce et di memoria et di docilità excellenti. È munita da più bracci d'Apennino contro gl'empiti hostili. È collocata nel mezo d'Italia. Il perchè è facile al Fiorentino, aggiuntovi la sua industria, et congiugnere et disiungere l'italiche potentie. È stata sempre copiosa di nobilità; e quello che è al tutto mirabile molte città sono in Italia nelle quali sono famiglie congiunte, et in buon grado consorti ad alchune delle famiglie di Firenze. Sono in Bologna e Bianchini famiglia non ignobile consorti de' nostri Acciaiuoli. Sono in Ferrara et in Mantova Strozi, et nell'una et nell'altra città molto honorati da' principi. Sono discesi de' Ricci quegli che col medesimo nome habitano nella costa di Malfi. Sono in Alexandria della Paglia e Trotti, famiglia molto numerosa, et ornatissima in arme et disciplina militare, et aurata militia, et in <emph>iure civili</emph> per molti iurisconsulti excellente, et già gran parte del Monferrato sobgiogò; e quali sono de' fiorentini Adimari. Hanno gl'Alberti consorti in più luoghi in Lombardia. Hanno e Medici consorti cittadini Napolitani, hanno Parmigiani; hanno in Candia. È in Sibilia famiglia riccha et ornata di molti equiti aureati, chiamonsi Martelli et per insegna portono el gryphone, et confessono essere de' fiorentini Martelli. Fu della famiglia de' Bonciani Guasparri, di tanta prudentia et fede apresso della regina di Napoli Giovanna che quella, et in vita sua gli commesse tutta la cura del reame, et morendo per testamento volle che fussi el primo degl'administratori insino alla venuta di Renato re suo adoptivo figliuolo. Costui diventò signore di sancta Agatha di Liceto, Monte Acuto, Ascoli et di Treteveri. Esaù Buondelmonti imperò in Grecia, et fu despoto dell'Arte e di Iacintho, et maritò una sua sorella al marchese di Crotona, et un'altra al duca di Cephalonia, et lasciò successori insino all'ultima captività di Grecia. Furono gl'Acciaiuoli signori di Corintho, d'Athene et di Thebe, et d'altre terre di Grecia insino alla captività dell'imperio Constantinopolitano. Nerozo Picti divenne signore di Sucamine vicino a Negroponte, et di Panaia vicina a Thebe. Et ne' nostri tempi sono suoi successori Antonio et Piero suoi figliuoli. Erono in Inghilterra tre frategli, Gherardo Thomaso et Mauritio dell'antichissima famiglia de' Gherardini di Fiorenzia mandati in exilio per dissensioni civili. Questi nell'acquisto d'Hibernia, isola non molto minore d'Inghilterra, sì prompta et sì francha et fedele opera prestorono al re d'Inghilterra, che sobgiogata l'isola furono insigniti della signoria di tutta la parte piana di quella dove sono molti popoli; et anchora ne' tempi nostri restonvi e discendenti signori, et <emph>maxime</emph> el conte di Chaldaria, et el conte di Dicimone. Nè nome hanno mutato nè insegne de gl'antichi Gherardini. Nè solamente nelle chose grandi è sempre stata excellente questa rep., ma anchora nelle minori ha dimostro generosità; volle esser decta Florentia, in che certo appruovo la opinione di Plinio, el quale scrive la città esser stata da principio nomata Fluentia, perchè era tra' due fiumi Arno et Mugnone collocata; ma dipoi fiorendo in epsa sì nobili ingegni, fiorendo epsa d'ogni spetie di belleza, piacque a' suoi cittadini non più Fluentia, ma Florentia nominarla. <emph>Preterea</emph> scelse tra' fiori el giglio; tra gl'animali el lione per suo segno; tra gl'huomini excellenti Hercole imagine di suo sigillo.</p>
<p>Accorgomi che distrahendomi in diverse parti la materia troppo divento verboso, et allontanomi troppo dal fine. Ma perchè forse sarà chi tra tante virtù narrate del mio popolo vorrà vituperare quello di ingratitudine, conciosia che et tanto ingiustamente sì utile cittadino, sì ornato d'ogni virtù, in exilio cacciassi, et dipoi cacciato mai non rivocassi; ad che è facile la risposta, questo essere stato vitio de' tempi et non natura del popolo. Et se cercheremo el vero, la potentia di pochi, nel cui arbitrio allhora era tutta la publica administratione, non senza sommo merore del popolo commesse tanta scellerateza. Di che piglio optima congiectura, perchè non potendo el popolo vivente Danthe usare la sua libertà, l'usò dopo la morte quando e principi della parte adversa erono già diminuiti et in qualche parte mitigati, et per publico decreto commesse a' prefecti della hedificatione del tempio maximo che del publico in quel tempio et in luogo honorato constituissino al nostro poeta marmoreo et artificiosamente sculpto sepolchro con quelle statue et segni che lo potessino vedere ornatissimo. Ma anchora questo fu dalla invidia di pochi potenti impedito. Per voi adunque illustrissimi signori nostri, et per vigore di tale decreto, el quale nè è stato per alchun tempo abrogato, nè in parte alchuna derogato, et pe' prieghi del popolo fiorentino, el quale sommamente lo desidera, et per vostra pietà inverso el padre della vostra patria, sia <emph>iure postliminii</emph> da exilio revocato, et renduto alla sua città, et collocato in quel tempio, el quale è sommo, et cathedrale, et constituitogli propria et honorata sedia, acciochè <emph>tandem</emph> si posi dove innanzi al suo exilio lungo tempo s'affannò per la quiete della vostra libertà. Et certo se appresso de gl'Atheniesi era reputato sommo honore a cchi per alchuno suo merito fussi del publico nel Pritaneo loro curia notrito, richiede et sommamente richiede la pieta del popolo fiorentino et e meriti del poeta, che non solo in luogho publico, ma in sacro et augusto appaia di lui perpetuo monimento. Voglionlo questo e divini precepti. Comandanlo l'humane leggi. Desideralo ogni equità, et molto s'appartiene all'utilità publica che e premii et gl'honori de' morti accendino e viventi ad imitare le vestigie di quegli, e quali per sue immortali virtù sono di mortali immortali diventati. Et chi non sa che la fama et la gloria di quegli che già morti sempre vivono è ardentissima fiamma, la quale sempre accende e pecti humani ad ogni preclara virtù et doctrina? Nè mai può esser misera quella città, nella quale varii premii sempre sono preposti agl'huomini docti, perchè è verissima et al tutto sybillina la sententia di Platone, che sempre saranno ben le rep. nelle quali saranno al governo gl'huomini philosophanti, o veramente quegli che governano cominceranno a philosophare. Ma perchè conosco essere al tutto superfluo o accendere chi arde, o incitare chi per se stesso veloce corre, non m'affaticherò con più lunga orazione, illustrissimi signor nostri, in persuadervi quello ad che la benigna vostra natura sempre vi tira; per la qual chosa, lasciando indrieto ogni exortazione verrò, ma con brevissime parole, alla vita del poeta, la quale nè posso al tutto pretermettere se non voglio similmente pretermettere la bene instituta et sempre observata consuetudine di qualunque interprete de' poeti, nè debbo prolipsamente riferire, perchè et da molti altri docti huomini, et <emph>maxime</emph> da Giannoctio Manetti è stata absolutamente, et con molta elegantia, narrata.
</p></div2>
<div2 n="Vita e costumi del poeta">
<argument><p>VITA ET COSTUMI DEL POETA</p></argument>
<p>È adunque constante fama da molti nè di pocha auctorità, nè ignobili scriptori, sempre accresciuta, che della nobile famiglia de' Frangipani, la quale in Roma fu dell'ordine senatorio, et della quale nacque sancto Ambrosio, nascessi Heliseo, el quale restaurata la città nostra da Carlo magno venne in Fiorentia et pose suo domicilio nel sexto di san Piero vicino a' Donati et a' Pazi; dal quale e successori lasciato el nome de' Frangipani furono denominati Helisei, et nella rep. lungo tempo fiorirono. Tra questi fu Cacciaguida al quale fu sposata una vergine ferrarese della famiglia nobile de gl'Aldighieri. Il perchè uno de' figliuoli che di quella nacquono nominò Aldighieri. Questo perchè fu per sue excellenti virtù in somma auctorità et veneratione nella rep., chome Heliseo havea mutato el nome de' Frangipani, chosì mutò el nome de gl'Helisei, et da llui furono chiamati Aldighieri. Ma dipoi rimossa la letera .d. non Aldighieri ma Alighieri si nominorono. Altri dicono che non da questo huomo prese nome la famiglia, ma dalle ale le quali è manifesto che havevono per insegna. Ma questo lascio investigare a' più curiosi. Solo affermo che de' successori del primo Alighiero nacque un altro del medesimo nome, et di lui fu generato Danthe nostro poeta nell'anno della salute .M.CC.LX., et nel pontificato di Clemente quarto. Nè è da pretermettere un mirabil sogno che pocho avanti alla natività del fanciullo apparve alla madre. Parvegli essere in verde et florido prato, et in quello apresso cristallina fontana, et sobto alto lauro, partorire un figliuolo el quale et delle coccole del lauro, et dell'acqua della propinqua fonte un tempo si nutriva, et in brieve cresciuto diveniva pastore, et volendo torre de' rami del lauro cadeva, ma di subito si levava non più huomo ma pavone diventato. Il che dinotò quale huomo Danthe havessi a essere. Tal sogno distesamente interpreta el Boccaccio. Ma io riducendo in somma credo che pel pastore s'intenda la sua philosophica et theologica doctrina, della quale può optimamente pascere ogni bene disposta mente, et le penne ornatissime del pavone presagirono l'ornato suo poema. Nè sia chi di questo si maravigli, perchè spesse volte, et in varie regioni et secoli, sono intervenuti prodigii che hanno prenuntiato la excellenzia d'alchuno huomo. Imperochè et di Marone si legge che la madre sognò la notte precedente al parto che partoriva un ramo di lauro, el quale in brieve tempo diveniva grande albero, et di vari pomi et fiori ripieno. Et Astiage re de' Medi sognò che de' membri genitali della sua figliuola nascea una vite, e cui tralci in brieve tutta l'Asia adombravono; et gl'interpreti de' sogni risposono, che di quella havea a nascere huomo molto potente, et el quale havessi a oppriemere el suo regno; nè altrimenti adivenne. Imperochè della fanciulla nacque Cyro el quale occupò la Persia, et a' Persi trasferì el regno de' Medi. Nè solo e sogni, ma anchora altri prodigii questo medesimo prenotono. Il perchè si legge che le ape portavano el mele nella bocca di Platone quando in età anchora infantile giacea nella culla. Il che pronosticò la futura suavità della sua eloquentia et della doctrina. Ma ritorno al poeta. Fu Danthe insino da' primi anni d'optima indole, et segni mostrò apertissimi della probità sua futura et dello 'ngegno, et ancora nella puerile età si scorgea nel suo volto effigie d'huomo acuto, et ogni suo gesto era con gravità. Nè fu piccola dimostratione d'animo gentile et generoso et referto d'umanità, che ardentissimamente fussi preso dall'amore d'una fanciulletta figliuola di Folco Portinari decta Bice, la quale lui dipoi sempre chiamò con più degno nome Beatrice. Era questa chome lui ne' suoi versi dimostra nell'octavo anno, et lui non era uscito del suo nono; el quale tanto s'infixe nelle midolle, che non solamente insino che lei vixe l'amò, ma dipoi morta nel .XXIIII. anno della sua età acerbissimamente lungo tempo la pianse. El quale amore benchè degeneri da quel furore descripto da Platone et vero amore divino, nientedimeno qua giù in terra è questo amore della corporea belleza una effigie et imagine di quello. Nè è, se si conserva casto et pudico, degno di vituperazione, ma di loda, perchè per queste belleze terrene c'inalziamo alle divine. Ma anchora interviene a chi ha ingegno poetico, che la dolce amaritudine dell'amore spesso lo desta et excita a scrivere amatorii poemi, et fagli lo 'ngegno acuto, et dagli eloquentia. Incredibile è quanto fussino ardenti e suoi studii in ogni doctrina, et ne' primi anni grande proficto fece nella facultà oratoria; maggiore nella poetica. Nelle quali arti hebbe preceptore Brunetto Latini, huomo quanto pativa la rozeza di quei tempi molto docto. Dipoi s'exercitò in dialectica, et in tutte le mathematiche. Exercitossi nella morale philosophia et nella phisica; molto si dilecto nella musica. Il perchè hebbe familiari tucti e musici di quella età e quali fussino in alchuno nome. Nè gli mancò l'animo nè lle forze nella disciplina militare, perchè spesse volte si trovò in guerra; et nella pericolosissima battaglia di Campaldino, chome lui in una sua pistola scrive, virilmente combattendo honore ad sè et utile alla patria partorì. Ma torno al suo amore, nel quale possiamo di questo poeta riferire e versi oratiani: "pone me, pigris ubi nulla campis Arbor estiva recreatur aura Quod latus mundi nebule, malusque Iuppiter urget; Pone sub curru nimium propinqui, Solis in terra domibus negata, Dulce ridentem Lalagen amabo, Dulce loquentem". Fugli adunque tanto grave el desiderio della già morta Beatrice, che in perpetuo merore et lachrime vivea, nè spetie alchuna di consolatione trovavono gl'amici, benchè in questo molto s'affaticassino, colla quale in minima parte mitigassino tanto dolore. Non giovava la diuturnità del tempo, non varii exercitii, non chose prospere, non adverse. Il perchè fu consiglio de gl'amici condurlo al matrimonio, sperando che 'l nuovo et vivo amore della legiptima moglie potessi restinguere l'antiche fiamme. Et certo è sententia de' saggi philosophi et da llui repetita, che chome d'asse si trahe chiovo con chiovo, chosì del pecto humano si possa con nuovo amore trarre el vecchio; il che ancora el poeta elegiaco così expresse: "successore novo tollitur omnis amans". Ma el fedele consiglio induxe a contrario fine. Congiunsesi con moglie certo nobilissima, nata dell'antica famiglia de' Donati, et chiamata Gemma, et ne gl'altri chostumi degna di laude, ma tanto morosa et ritrosa, che vinxe la socratica Xanthippe. Il perchè fu cagione la comperatione de' contrarii costumi, che per maggior forze ripigliassi l'amore di Beatrice, el quale come in molte arti liberali l'haveva aghuzato et limato, chosì la Gemma ad molte chose gli fu molesto impedimento, et alla fine fu constrecto, benchè più figliuoli gl'havessi partorito, rimuoverla da sè. Nè mai dipoi nè nella patria, nè nello exilio, seco habitò. Fu di non minore ingegno et consiglio nell'administratione et governo civile, che nelle doctrine, et tanto amatore della iustitia et della publica tranquillità, che nelle pestilentissime dissensioni civili di que' tempi, benchè guelfo fussi, et fautore della Chiesa, nientedimeno con ogni industria sempre tentò indurre publica concordia. Per le quali virtù tanto fu amato dal popolo, che nella creatione de' magistrati, la quale allhora non era a sorte, ma nascea da publici suffragii, consequiva ogni dignità. Et ascendendo per tutti e gradi della dignità nel .XXXV. anno della sua età fu creato uno de' priori, el quale è sommo magistrato nella nostra rep. Ma spesse volte apportano seco questa calamità le cose sobtoposte alla temerità della fortuna, che onde speriamo somma tranquillità, inde nasce sommo et turbulento affanno. Il che per experienza conobbe Danthe. Imperochè quel magistrato, onde, per haverlo con somma integrità administrato, sperava amplissimi doni, fu cagione del suo exilio. Imperochè già era infecta la città delle parti bianche et nere, delle quali distesamente narrammo nella prima cantica, et in queste due parti erono divisi e Guelphi di Firenze. Indarno tentò con ogni industria el nostro poeta indurre concordia tra' suoi cittadini, et restinguere le discordie, dimostrando che tanto s'harebbono a extenuare le forze de' guelfi, che darebbono a' Ghibellini indubitata victoria; et finalmente non potendo rimediare fu suo consiglio lasciare l'administratione publica et vivere in vita ociosa et literata. Ma più valsono e prieghi degl'amici, et forse anchora qualche ambitione, che el recto proposito. Crescevono ogni dì più le discordie, et tanta temerità ne' principi de' neri, che vedendo prevalere e bianchi si ragunorono nel tempio della Trinità, et dopo lunga consultatione determinorono che si mandassi a Bonifatio sommo pontefice, et da llui s'impetrassi che mandassi uno di stirpe regia et auctorità a comporre la nostra rep. et sedare le discordie. Fu molesto a Danthe che e consigli publici sanza decreto del sommo magistrato da privati cittadini in privato luogo si tractassino. Il perchè persuase a quegli che eron suoi collegi, che si dovessi riprimere tanta licentia, et castigare la insolentia de' grandi; et tanto valse la sua auctorità che furono mandati in exilio Messer Corso Donati, Geri Spina, Giachinozo de' Pazi, Rosso della Tosa, et alchuni altri de' principi neri. Et finalmente furono pronuntiati exuli della parte biancha Messer Gentile et Messer Torrigiano de' Cerchi, Messer Guido Cavalcanti, Baschieri della Tosa, et Baldinaccio Adimari. Et lui poco dopo non cessando le discordie fu creato legato ad Bonifatio, nella quale legatione fu molto dubio, perchè nè gli parea lasciar la città sanza pericolo partendosi; nè vedea a chi comodamente tale legatione commetesse. Il perchè stando quasi abstracto in questa diliberatione fu udito dire non pensando lui essere udito: "S'io vo chi sta?; e se io sto chi va?". La qual voce e suoi emoli gl'ascripsono a grande arrogantia, chome in sè solo giudicassi essere riposto el publico governo. Andò finalmente, et partito Messer Corso Donati ritornò, et tanto prevalse colla sua factione, che Danthe con molti altri egregii cittadini furono confinati, et e beni publicati. Questo fu el premio che consequitò el nostro poeta delle molte et grandi fatiche che lui prese per indurre el suo popolo ad pace et concordia. Il perchè poi che hebbe indarno tentate molte vie di placare gl'adversarii, si congiunse con gl'exuli fiorentini, et electo capitano Alexandro conte di Romena, tentorono tornare per forza. Ma nè anchora questo succedendo, passò Apennino, et da Alberto della Scala signore di Verona benignamente fu ricevuto. Di qui volto a' prieghi, et ad humili supplicationi, spessissime volte scripse ad Fiorentia et in publico et in privato niente altro domandando se non esser revocato; et non succedendo finalmente andò a Parigi, et quivi benchè molto fussi oppresso dalla povertà, con ogni studio si volse alla philosophia et alla theologia. Fu mirabil chosa che in tanto numero d'huomini doctissimi, lui a nessuno nelle disputationi fussi inferiore; et era al tutto ritornato in gratia con le muse. Ma passando Arrigo imperadore in Italia, s'accese nuova speranza in Danthe di potere tornare in patria. Tornò in Italia, et persuase allo 'mperadore, infesto a' Fiorentini, perchè non haveano voluto promettere a' suoi legati ricepto in Fiorentia nella sua venuta, che lasciassi la 'mpresa di Brescia, la quale havea assediata, et che occupassi Firenze. Venne Arrigo per Liguria a Pisa, et da Pisa per mare ad Roma, et quivi vinti gl'adversarii, prese la corona; et irritato contro a Ruberto re di Sicilia et contro a' Fiorentini, venne a Firenze. Ma et anchora questa via non gli successe. Imperochè Arrigo indarno venne et indarno s'accampò ad sancto Salvi presso a un miglio alla città, et dopo pochi dì perduta ogni speranza prese el camino verso Roma, et a Buonconvento castello de' Sanesi admalò e morì. Danthe passò in Romagna, et da Guido Novello signore di Ravenna benignamente ricevuto, in Ravenna pose suo domicilio, dove dopo alquanti anni finì l'ultimo giorno di sua vita nell'anno .LVI. della sua età; et con non vulgari exequie fu sepellito nella chiesa de' minori. Fu di statura mediocre et condecente. Di faccia alquanto lunga. Et d'occhi grossetti. Di naso aquilino. Di larghe et pendenti mascelle. Havea el labro di sobto in proportione più grosso che quel di sopra. El colore suo era bruno. La barba et e capegli neri et crespi. Onde ridicula chosa fu ad Ravenna, che passando Danthe ove erono donne, et dicendo una d'epse: "Questi è ito allo 'nferno et tornato", rispose la propinqua: "Io lo credo, perchè è divenuto nero per la obscurità et fumo dello 'nferno, et pel fuoco ha e capegli abronzati". La effigie sua anchora resta di mano di Giotto suo coetaneo et in Sancta Croce, et nella Capella del podestà. Vestì sempre modestamente, <emph>etiam</emph> innanzi all'exilio et quando era d'amplo patrimonio. Fu nell'aspecto et nel parlare grave, ma gratioso. Fu nel cibo et nel poto di somma continentia. Il perchè sempre hebbe in odio e voraci et golosi. Havea fixe et profonde cogitationi, et tanto cupido di leggere chose nuove, che un libro portogli in tempo alieno, et dove si danzava et ballava in solenne festa, et in gran frequentia, sanza intermissione tutto lo lesse, et tanto affixo a quello che nel leggerlo, nè vide, nè udì chosa alchuna. Fu in extemporanea oratione molto eloquente. Il perchè et nella rep. obtenne alchuni anni honoratissimo luogo, et ad molti principi et rep. fu legato della sua patria. Confessa ogni huomo che Danthe prima riduxe in luce gl'ornamenti rhetorici et poetici; et l'antica elegantia, compositione et dignità, già per molti secoli al tutto extincta, in gran parte riduxe in luce. Scripse in latino egloghe, le quali dimostrono ingegno poetico, et tanto sanno dell'antichità quanto in quegli tempi rozi più non si debba desiderare. Scripse nella medesima lingua, ma in prosa, tre libri intitolati <emph>Monarchia</emph>. <emph>Item De vulgari eloquentia</emph>. Scripse in lingua fiorentina in prosa el <emph>Convivio</emph> et la <emph>Vita Nuova</emph>. Scripse in versi molti sonetti et canzone, nelle quali è chosa maravigliosa che in materia amatoria, nella quale sfoghò ogni suo affecto, aggiugnessi sobtilissima allegoria repetita dell'intima philosophia et theologia, nella quale appare stupenda doctrina. Scripse la <emph>Comedia</emph>, la quale habbiamo interpretato, distincta in tre cantiche. Decttegli principio innanzi che fussi mandato in exilio, et scripse e primi septe capitoli; el resto compose nel suo exilio. Ma gl'ultimi canti del paradiso in una parte della casa più secreta dove habitava rimasono occultati nella sua morte, e quali da ogni huomo che leggea l'opera non sanza somma molestia erono desiderati. Ma l'ombra del poeta in tempo nocturno apparve in veste candida a Iacopo suo figliuolo, et mostrogli el luogo dove erono. Onde svegliato el giovane di subito vi cercò et trovogli. Le virtù divine di tale opera poco di sobto c'ingegneremo di mostrare. <emph>Interim</emph> innumere et grandissime gratie gli renderemo, perchè fu el primo che la lingua nostra patria insino a' suoi tempi roza inexercitata, et di copia et d'elegantia molto nobilitò, et fecela culta et ornata. Trovò Homero la lingua greca molto già abondante et exculta da Orpheo, et da Museo, et da altri poeti più vetusti di lui. Trovò la latina Virgilio già elimata et exornata, et da Ennio, et da Lucretio, da Plauto, et da Terentio, et altri poeti vetusti amplificata. Ma innanzi a Danthe in lingua toscana nessuno havea trovato alchuna leggiadria, nè indocto elegantia o lume alchuno; et excepto le rime, benchè anchora quelle sieno inepte et roze, niente hanno gl'antichi in che si vegga un minimo vestigio di poeta. Danthe fu el primo che conosciuto ne gli scriptori latini gl'ornamenti e quali sono comuni all'oratore et al poeta, et inteso quanto acuto ingegno è necessario nella inventione poetica, quanto giudicio nella dispositione, quanto varii colori et lumi nella elocutione, <emph>preterea</emph> di quanti figmenti debba essere velato el poema, et di quanta et quanto varia doctrina referto, tentò con felice auspicio indurre tutte queste chose nella nostra Iingua. Il che ne' passati secoli nessuno havea tentato. Il perchè lui decte principio, lui molto la riduxe inverso la perfectione. Il che rade volte tra' mortali è intervenuto. Lui primo dimostrò quanto fussi idoneo el fiorentino idioma, non solo ad exprimere ma ad amplificare, et exornare, tutte le chose che caggiono in disputatione. A Danthe successe Francesco Petrarcha. Che huomo, immortale Dio, et di quanta admiration degno!, el quale nelle sue canzone et sonetti, non dubiterò non solo agguagliarlo a' primi lyrici et elegiaci greci et latini poeti, ma a molti preporlo. È ne' versi lyrici per comune consenso di tutti supremo Pyndaro, el quale Oratio meritamente afferma essere inimitabile. Nè manchò in Grecia chi contendessi preporlo ad Homero. Et certo per magnificentia di spirito, per sententie et per figure excelle et avanza tutti. Nè fu nessuno a cui meglio succedessi formare una parola composta di più altre. Ma questo è sì proprio della greca lingua, che nè latino nè toschano lo può fare; ma per Dio sia decto sanza invidia. Considerate quanto spesso el Petrarca insurge, et come cygno si leva. Considerate quanto sia copioso di sententie, et quanto quelle in ogni parte quadrino. È acerbo nella invectiva et nel riprendere, et con quella vehementia che Alceo percuote e tyranni ne' suoi versi, lui persequita e vitii. È negli affecti amatori, hor lieto hor mesto, et in forma tutti gl'exprime, che nè o a Ovidio lo postpongo, nè a Propertio. Ma quello in che obtiene sopra tutti la palma, in ogni lasciva materia, benchè sia giocondissimo, nientedimeno observa lieta modestia, nè mai diviene obsceno; et nessuno de gl'eloquentissimi negherà trovare in lui, non solo expresse, ma dipincte molte chose, le quali innanzi giudicava essere impossibile dirle con alchuna elegantia in questa lingua. Sequitò el Boccaccio molto inferiore a lui, ma di poetico ingegno da natura instructo, et d'inventioni molto ornato. Potea Bonifatio Uberti essere enumerato tra' poeti, se in lui la natura et la exercitatione fussi stata aiutata dall'arte et dalla doctrina. Molto ha ampliato questa lingua Baptista Alberto, et in oratione soluta et prosa ha avanzato et vincto tutti e superiori; et egloghe in versi toscani da lui scripte, dimostrano quanto sia nella poetica docto, et di quanto giudicio abbondi. Ma già fiorisce chi, se 'l mio giudicio vale alchuna chosa, sarà ne' primi tra' rarissimi. Mirabile certamente è el suo ingegno, et tanto, chome dicono e Greci, "eutrapele", <emph>i.</emph> ad ogni cosa accomodato, che dovunche si volge pare che ad quel solo nato sia; et sanza dubio da celeste influxo gli procede ogni spetie di poesia. È sapientissimo d'inventioni, et d'elocutione ricchissimo, in forma che alle chose grandi porge maestà, alle mediocri dignità, et nell'infime tale è el suo stilo, che benchè paia comune al vulgo, non sanza difficultà può essere imitabile a' docti, perchè in quello gareggia l'arte con la natura, et ciaschuna difende excellentemente le sue parti. Questo certo mirabile sarebbe <emph>etiam</emph> in quegli che lungo tempo hanno consumato nell'ocio literario et ne gli studii. Adunque che diremo di lui, el quale ne' giovinili anni habbi potuto tanto, <emph>maxime</emph> in tante, et sì varie, et sì grandi sue occupationi nel publico governo, le quali non sanza suoi gravissimi pericoli l'hanno, giorno, et nocte, distracto, non potendo un solo punto di tempo da quelle partirsi? Non niego quanto el naturale ingegno in questo possa; nientedimeno se da' teneri anni non si fussi con ardentissimo studio dato alle latine lectere, et alla oratoria facultà; se a' miei fedelissimi precepti non havessi con somma industria obtemperato, non creda alchuno che la sola forza della natura l'havessi ad sì excelso grado elevato. Non può la lingua mia in costui exprimere quello che sente la mente. Ma chi leggerà le chose scripte da llui, mi conoscerà più tosto avaro nel comendare che prodigo nell'adulare. Ma tornando alla lingua, affermo che chome ne' vetusti secoli prima la lingua greca, dipoi la latina per gran copia di scriptori, e quali di tempo in tempo la ripulirono, di roza et povera divenne elimata, chosì la nostra, et già da hora per la virtù de gli scriptori da me nominati è divenuta abondante et elegante, et ogni giorno, se non mancheranno gli studii, più diventerà. Ma non sia alchuno che creda non solamente essere eloquente, ma pure tollerabile dicitore nella nostra lingua, se prima non harà vera et perfecta cognitione delle latine lettere. Perchè nessuno dubita che ogni sermone è composto di parole et di sententie. Le parole sempre sono inepte sanza e precepti oratorii; et le sententie sono frivole sanza varia doctrina. Ma nè arte rethorica, nè doctrina alchuna ci può esser nota sanza lingua o greca o latina. Adunque almancho la latina ci è necessaria. Il che ha facto che molti nostri scriptori vacui di latine lettere et doctrina, benchè lo 'ngegno et la exercitatione alchuna volta gli sobstengha, nientedimeno spesso rovinono, perchè come ciechi procedono se el lume dell'arte non è porto. Nè mai potrà lo scriptore havere o sucho o nervi nello stilo, quando non fia se non al tutto docto, almancho alquanto introdocto in philosophia. Aggiugnete ad queste due ragioni la tertia. Ognuno intende chome la latina lingua diventò abondante dirivando molti vocaboli greci in quella, chosì è necessario che la nostra di riccha vengha ricchissima, se ogni dì più transferiremo in quella nuovi vocaboli tolti da' Romani, et faremoli triti appresso de' nostri. Per la qual chosa exercitisi la fiorentina gioventù ne gli studii delle buone arti, et exercitisi nella sua patria lingua, et quella d'eloquente faccia eloquentissima. Perchè nessuna chosa si truova che in una libera, et bene instituta rep. più utilità et ornamento seco arrechi, che la eloquentia o oratoria o poetica, pur che da vera virtù et somma probità accompagnata sia. Questa può la scellerateza et fraude de' captivi mettere nell'odio de' buoni et condurgli al suplicio. Questa può la innocentia de gl'impotenti liberare dalla pena de' falsi giudicii. Questa può el popolo per sè medesimo lento et tardo o incitare a quelle cose, dove è l'honore publico, o rivocarlo da gl'errori, o infiammarlo contro a' pestilenti cittadini, o mitigarlo quando contro a' buoni incitato fussi. Questa et in Athene Demosthene, et in Roma Cicerone, benchè l'uno et l'altro d'infima conditione fussi, prepose, et in ogni dignità fece superiori a tutti e nobilissimi. Il che conoscendo el nostro poeta essendo già in ogni doctrina exculto, giudicò esser chosa excellentissima potere ogni grave sententia exornare con la eloquentia. Il perchè in oratione soluta et in versi lungamente exercitandosi tanto eloquente divenne, che <emph>tandem</emph> ornato di sapientia et d'eloquentia si messe a scrivere la <emph>Comedia</emph> che al presente habbiamo nelle mani, della cui magnificentia et ornamenti nel suo luogho diremo, se prima con somma brevità alchuna chosa necessaria alla cognitione del poeta, et della poesia, referiremo.
</p></div2>
<div2 n="Natura e origine della poesia">
<argument><p>CHE CHOSA SIA POESIA ET POETA ET DELLA ORIGINE SUA DIVINA ET ANTICHISSIMA</p></argument>
<p>Se nella mente nostra rivolgeremo, illustrissimi signori nostri, che chosa sia poeta, et quanto vetusta la loro origine, et quanto divina et quanto ampla et varia la loro doctrina, conosceremo certamente quello che col consenso di tutti e gravissimi philosophi è approvato, nessuna generatione di scriptori trovarsi, e quali o per grandeza d'eloquentia, o per divinità di sapientia, per alchuno tempo a' poeti pari sieno stati. La qual chosa stimo inducessi Aristotele, huomo di grande ingegno et di doctrina doppo Platone singulare, a credere che ne' primi secoli e medesimi fussino theologi et poeti; et questi tanto stimò che due libri scripse della poetica facultà, et tre de' poeti. Et facilmente conobbe la poesia non essere alchuna di quelle arti, le quali gl'antichi per la excellentia di quelle nominorono liberali. Nell'una delle quali se alchuno è venuto excellente, sempre in gran prezo è stato havuto. Ma è una certa chosa molto più divina che le liberali discipline, la quale quelle tutte abbracciando, conlegata con diffiniti numeri, et circunscripta con distincti piedi, et di varii lumi et fiori ornata, quantunque mai gl'huomini hanno facto, quantunque hanno conosciuto, quantunque hanno contemplato con maravigliosi figmenti adorna, et in altre spetie traduce; et dimostrando che altra chosa molto inferiore, et più abiecta, narri, o che alchuna favola per dilectare gl'orecchi de gl'otiosi canti, allhora chose excelse et dal fonte della divinità attincte occultamente scrive. Di che l'auditore riconoscendo l'error suo non solamente viene in cognitione delle chose grandissime, delle quali poco avanti sobto divino velame ascose non s'accorgea, ma anchora maravigliosa voluptà di tale figmento prende; la quale arte qualunche stimerà essere humana, et non divina, chostui merita da' docti assai meno che huomo essere stimato. Ma che l'origine della poetica sia più excellente che l'origine dell'arti humane si manifesta, perchè el divino furore onde ha origine la poesia è più excellente che la excellentia humana onde hanno origine l'arti. Et che dal furore divino proceda la facultà poetica efficacemente lo pruova Platone nel libro che lui intitola <emph>Ion</emph>, per tre segni. Primo perchè gl'huomini non imparano una dell'altre arti se non dopo lungo tempo sanza el divino furore; ma e veri poeti, quali lui afferma essere Horpheo, Homero, Hesiodo, Pyndaro, ne' suoi poemi pongono certi inditii di tutte l'arti et segni che loro le 'ntesono. El secondo è che infuriati molte chose stupende cantano, le quali dipoi cessato el furore appena epsi medesimi le 'ntendono; chome se non loro l'habbino pronuntiato, ma Idio per la bocca loro. Tertio che non e più prudenti huomini, nè da' teneri anni più eruditi son quegli che divenghono miglior poeti, ma quegli che sono spinti da furore, chome Platone scrive essere intervenuto a Ione et Tynnico chalcidense et ad Hesiodo; et aggiugne tanto philosopho che le muse alchuna volta inspirano questo divino spirto a huomini ineptissimi, perchè vuole la divina providentia dimostrarci che e preclari poemi non sono inventione di philosophi, ma sono doni di Dio. <emph>Preterea</emph> afferma nel <emph>Phedro</emph> che nessuno benchè diligentissimo, benchè anchora eruditissimo sia, diviene poeta se non è concitato dal divino furore. <emph>Unde illud</emph>: "cum deus in nobis agitante calescimus illic, Impetus ille sacre semina mentis habet". Possiamo anchora arrogere, che e poeti soli contro alla consuetudine de gl'altri scriptori invocono l'aiuto divino, perchè intendono el poema essere divino, et non humano, et da divino furore procedente. Il che et Democrito et Origene et Cicerone affermano. Per la qual cosa non è maraviglia se e poeti sono antichissimi, conciosia che Dio volle che <emph>ab initio</emph> e suoi misterii fussino descripti a tutte le genti pe' poeti. Il che chome poco avanti dixi, induxe credo Aristotele a chiamare e poeti theologi. Ma se con diligentia la natura dell'uno et dell'altro investigheremo, non piccola similitudine troverremo essere tra 'l poeta et el propheta. Il perchè e Latini vollono che "vates", decto "a vi mentis", <emph>i.</emph> da vementia et concitatione di mente, fussi comune nome all'uno et all'altro. Et e Greci dixono poeta da questo verbo "poiein", el quale è in mezo tra creare, che è proprio di Dio quando di niente produce in essere alchuna chosa, et fare, che è de gl'huomini in ciaschuna arte quando di materia et di forma compongono. Imperochè benchè el figmento del poeta non sia al tutto di niente, pure si parte dal fare et al creare molto s'appressa. Et è Idio sommo poeta, et è el mondo suo poema. Et chome Idio dispone la creatura, <emph>i.</emph> el visibile et invisibile mondo che è sua opera, in numero, misura, et peso, onde el profeta: "Deus omnia facit numero, mensura et pondere"; chosì el poeta chol numero de' piedi, con la misura delle syllabe brievi et lunghe, et col pondo delle sententie et de gl'affecti constituiscono el lor poema. Nè mi distenderò molto in questa similitudine, ma arrogerò che non sanza cagione dixono gl'antichi Apolline et nove muse havere la tutela de' poeti. Nè altro intendono per Apolline se non el sommo Dio, el quale è unico et sanza pluralità, chome in greco dinota questo nome Apollo. Et Macrobio ne' suoi <emph>Saturnali</emph> volendo dimostrare la singularità divina, et confutare la pluralità, tutti e nomi di diversi iddii et ogni loro potentia riferisce ad Apolline. Sono adunque in tutela d'Apollyne, et delle nove muse, <emph>i.</emph> de' nove angelici chori. È el sommo Dio datore et padre della luce, onde anchora è decto Phebo; Dio riflecte sua luce nello empyreo cielo, dal quale primo mobile sono mosse le nove spere, et per quello intendiamo Iove, et per queste le nove Muse. Il perchè Virgilio doctamente dixe: "a Iove principium, Musae; Iovis omnia plena". Sono adunque da Dio e poeti. Sono ancora dal primo mobile, <emph>i.</emph> da Iove, et da tutte le nove spere che sono le muse, perchè da quelle ricevono el divino influxo.
</p></div2>
<div2 n="Del furore divino">
<argument><p>FURORE DIVINO</p></argument>
<p>Nè giudicai da pretermettere quello che del divino furore de' poeti intesono gl'antichi philosophi et <emph>maxime</emph> Pythagora, Empedocle, et Eraclito, et finalmente el divino Platone. Questi chome prima havea scripto Trimegisto, affermavono che gl'animi nostri innanzi che ne' corpi discendano contemplano in Dio chome in suo specchio la sapientia, la iustitia, l'harmonia, et la belleza della divina natura. Dipoi discesi ne' corpi, dove prima si pascevono d'ambrosia et di nectare, <emph>i.</emph> di cognitione di Dio et di gaudio, dipoi sobmersi nel fiume letheo vengono in oblivione del tucto. Nè possono ritornare al cielo se prima non ripigliano tale cognitione. Nè questo possono sanza iustitia et religione. Et intendono per iustitia tutte le virtù morali, et la vita activa, et per la religione le virtù intellective, et la vita contemplativa. Le quali virtù Platone chiama due ale con le quali possiamo rivolare al cielo. Onde nel <emph>Phedro</emph> scrive, che solo la mente de' philosophi ricuperano l'ale, perchè questi nella meditatione si sobtraggono dal corpo, et di Dio ripieni, a Dio s'inalzano, et tale abstratione chiamono furore; et questo in quattro parte si divide. Nè ci possiamo delle chose divine ricordare, se non con alchune imagini delle chose terrene, le quali sono quasi ombre di quelle, et possianle con corporei sensi comprendere. Il che anchora conferma el doctore delle genti Paolo et Dionisio Ariopagita, dicendo che le chose invisibili di Dio si veggono da noi per quelle che qui son facte visibili. È adunque l'humana sapientia imagine della divina sapientia; et la musica de' nostri instrumenti è imagine della divina harmonia; et similmente la belleza del bene proportionato, et di soave colore ornato corpo, ci rapresenta in qualche parte la divina belleza. Ma de gl'altri furori non è preposito al presente dire. Per gl'orecchi adunque del corpo riceve l'animo e numeri, et le consonantie musiche, dalle quali imagini è concitato con più vehemente spirito a considerare la celeste harmonia: la quale chome vuole Platone è di due spetie, perchè una consiste nella eterna mente di Dio, l'altra nell'ordine, et ne' moti celesti, da' quali nasce mirabile concento. Queste due, prima che nel corpo venissi, fruiva l'animo. Ma dipoi rinchiuso in sì molesto carcere, pel senso de l'audito sente non la divina harmonia, ma questa che è tra gl'huomini. Et perchè è imagine della celeste desidera recuperare l'ale per volare al cielo, et tornare alla divina harmonia; nientedimeno appetisce anchora questa che sente cho gl'orecchi. Nè è maraviglia; imperochè chi appetisce alchuna chosa si dilecta ancora aver la sua imagine. Ingegnasi adunque l'animo nostro d'imitare questa; ma tale imitazione è di due spetie. Imperochè altri sono che si dilectano del concento della voce et degli strumenti musici, et questi sono vulgari et leggieri musici; altri e quali sono di più grave giudicio, con misurati versi exprimano gl'intimi sensi della mente loro; et questi sono quegli che concitati da divino spirito possono gravissimi et sententiosissimi versi scrivere. Et questa da Platone è decta poesia, la quale non solamente con la suavità della voce dilecta gl'orecchi, chome quella vulgare musica, ma chome dixi alti et arcani et divini sensi discrive, et di celeste ambrosia pasce la mente. Et questo divino furore, chome trattando dell'arte poetica dicemmo, vogliono che proceda dalle Muse. Il perchè chi sanza questo divino furore tenta divenire poeta, indarno s'affaticha. Ma torno alle laude della facultà poetica.
</p></div2>
<div2 n="L'origine dei poeti">
<argument><p>CHE L'ORIGINE DE' POETI SIA ANTICHA</p></argument>
<p>Perchè anchora nell'antichità di grande intervallo trapassano. Et è verisimile che ne' primi huomini ne' quali s'excitò et destò alchuna religione, <emph>statim</emph> nelle laudi di Dio, et nelle loro prece, ponessino lo 'ngegno, et usassino industria di fabricare oratione più elegante, et ridurre le parole in certo ordine, et collegarle con terminati numeri et piedi; chome veggiamo in Orpheo, el quale per nessuna altra cagione dicono havere con la cytara potuto fermare e fiumi, muovere e saxi, mitigare le fiere, se non perchè con la suavità de' suoi versi potè reprimere l'empito et el furore di molti, e quali nelle forze del corpo fidandosi, tutti gl'altri abbattevono et conculcavono, et altri e quali erono d'efferato ingegno o stupidi o quasi insensati conduxe a vita rationale et civile. Constrinse Amphione col suave suono della cithera le pietre che insieme s'ordinassino, et le mura di Thebe facessino; il che niente altro dimostra se non che gl'huomini vagabondi, et per le selve et per le spelonche dispersi, riduxe in ceto et congregatione et a vivere in comune. Similmente interpreterremo che Amphione con sua cithera movessi le pietre ad congiugnersi et fare le thebane mura; perchè con la suavità de' versi gl'huomini e quali sanza leggi sanza costumi vagando pe' propinqui monti vivevono in solitudine, riduxe insieme et mollificando la lor dureza gli compose in vita civile. Nè m'affaticherò al presente investigare quello che veggiamo da Plutarco con diligentia essere cerco nel suo libro <emph>De musica</emph>, chi primo fussi appresso de' Greci inventore di versi, et in quale età e lyrici, in quale gl'heroici, in quale gl'elegi fussino trovati, perchè è difficile in tanta varietà d'opinioni pronuntiare el vero. Et noi veggiamo tale artificio esser stato celebrato molto prima in Syria et in Egypto che in Grecia. Imperochè apo gl'Hebrei, popolo chome loro affermano et noi crediamo antichissimo, David re scripse in versi e <emph>Psalmi</emph>. Nè è che non possiamo enumerarlo tra e vetusti, perchè fu ne' tempi che Codro regnava in Athene, et più che anni .CCCC. innanzi alla hedificatione di Roma. Ma anchora l'opere di Salamone suo figliuolo, et el <emph>Deuteronomio</emph>, et el cantico d'Esaia è scripto in versi, chome Iosapho et Origene gravissimi auctori affermano. Ma ne' più antichi secoli fu Moysè, uomo et per disciplina militare, et per doctrina maraviglioso, el quale da gl'Etiopi liberò gl'Egyptii, et da gl'Egyptii gl'Hebrei. Et secondo Eupolemo greco scriptore, perchè fu inventore delle letere fu dagl'Egiptii chiamato Mercurio Trimegisto. Costui chome appare ne' suoi scripti fu poeta non ignobile; huomo tanto anticho che quando traxe el popolo d'Isdrael d'Egipto Cecrope regnava in Athene; et tutte le chose excellenti facte in Grecia sono dopo e tempi di Cecrope. Ma ancora innanzi a Moisè Iob Idumeo, el quale fu quasi tre età dopo Israel, scripse in versi elegi la sua consolatione. Ma è tempo homai ritornare da sì lontane regioni alla nostra madre Italia, et in Latio dove benchè Livio Andronico el primo fussi che si dimostrassi poeta a Roma, et favole pel teatro scrivessi, nientedimeno dimostra Catone nelle sue <emph>Origini</emph> essere stata vetustissima consuetudine, che ne' conviti cantassino versi composti delle laude degli excellenti huomini. Et Livio verissimo historico afferma che Numa Pompilio secondo re de' Romani instituì che ne' sacrificii versi si cantassino. Havete veduto che chosa sia poesia, et chome da non mortale ingegno, ma da divino furore ne' pecti humani infuso origine trahe. Nè v'è stato occulto onde sia decto poeta; et finalmente nessuna altra generatione di scriptori nella antichità essere più nobili. Resta adunque quanto d'utilità et di giocondità in publico et in privato ci porga, dimostrarvi. Et perchè el nostro principio sia della regina delle menti nostre facultà oratoria, la quale meritamente è decta "flexianima", perchè a qualunche chosa vuole ci persuade, et ci volge et piega, chi non sa quanto di spirito, quanto di splendore, quanto di dignità all'oratore arrechi el poeta? Chi non intende quanto nelle chose grandissime magnifici et elevati, nelle mediocri pesati et temperati, nell'humili et basse eleganti et elimati sieno? Notate gl'exordii. Leggete le narrationi. Enumerate le divisioni. Considerate le confermationi et confutationi, et finalmente non gl'epilogi, non le conclusioni pretermettete. Intenderete certamente niente essere nè a captare benivolentia più accomodato, nè a narrare più brieve et aperto, nè a dividere più ornato et perfecto, nè a confermare più probabile et efficace, nè ad confutare più vemente et aspro che e luoghi da' poeti scripti; et questo quanto a gl'ornamenti oratorii. Ma chi non intende quanto splendidamente di philosophia habbino tractato, et non solamente con brevità hor questo hor quello di philosophia luogo sobtilmente stringendo, chome <emph>maxime</emph> in Homero, in Virgilio, et in Danthe veggiamo, ma <emph>etiam</emph> diffusamente et con ordine le materie interamente descrivendo, chome apresso de' Greci Pyctaco Mytileneo, Senophane, Empedocle, Parmenide, e molti altri. Apresso de' Latini Tito Lucretio, et Marco Varrone, el quale Hyeronimo doctore egregio non dubita affermare doctissimo di tutti e Latini? Potrei aggiugnere una ineffabile voluptà et giocondità inenarrabile, della quale l'orecchio et la mente humana chome di suavissima ambrosia si pasce. Ma chi è sì alieno d'ogni humanità, sì privato al tutto di giudicio, sì inimico delle muse, che non intenda nessuno concento o bene proportionata harmonia al poetico suono aguagliarsi? Di qui è nato, illustrissimi Signor nostri, che apresso a qualunche natione sempre grandissimo honore hanno ricevuto e poeti. Di qui è nato che Orpheo et Lino in tanta reverentia furono che non chome huomini mortali, ma chome dii immortali honorati fussino. Septe città contesono in Grecia d'Homero ciaschuna affermando quello essere suo ciptadino, et gli Smyrnei come a dio gl'edificorono el tempio. Nè sarò lungo in referire e sommi honori che a Euripide conferì Archelao macedonico re. Alexandro magno nella eversione di Thebe volle che tutti e discendenti da Pyndaro fussino salvi. A Hierone Syracusano fu gratissimo Simonyde. Fulvio Nobiliore in tanta opinione hebbe Ennio che sempre molto l'honorò, et per gratificargli le pecunie ritracte della preda, le quali e Latini chiamono "manubie", alle muse consacrò. Et Scipione Africano volle che tra' nobilissimi sepolchri de' Cornelii sepellito fussi. Ma non truovo convenienti parole con le quali, o illustrissimo Mecenate, vero padre et fautore delle muse, debite gratie riferir ti possi. Tu sommo ornamento de' tuoi secoli, qual non dirò egregio, ma mediocre poeta patisti che di debito premio fussi defraudato? Ovidio Nasone ti predica suo benefactore. Propertio confessa doverti la vita. Horatio per la tua liberalità divenne di povero ricco. Taciomi Varro. Non nomino Tucca. Non molti altri da te et sublevati et honorati racconto. Al principe de' poeti Virgilio facesti Octaviano tanto amico che non solo le proprie sue possessioni ricuperò, ma et quelle di tutti e Mantovani già in premio a' soldati distribuite a' suoi cittadini potè fare restituire. Se adunque non humani, ma divini sono e poeti; se soli sono tra gli scriptori, ne' volumi de' quali tutte le discipline si contengono; se di tutti gl'altri scriptori sono antichissimi; se da lloro utilità et giocondità insieme s'aspecta; se et di bene dire et di ben vivere infinite regole et exempli in loro si truovono, dobbiamo con ardentissimo studio et somma industria darci alla cognitione di quegli. Ma <emph>maxime</emph> ci sforzeremo investigare la mente del nostro cittadino Danthe. El cui poema et nella inventione è unico, et nella dispositione artificiosissimo, et nella elocutione in molti colori et lumi oratorii suppremo. Et quello che è mirabile, congemina e colori in forma che un da altro ornato piglia. Il che all'auditore multiplica la voluptà. Chome in questi versi: "non fronda verde, ma di color fosco; Non rami schiecti, ma nodosi et volti; Non pomi v'eron, ma stecchi con tosco". Molto può qui la ripetitione; molto la dissolutione; molto la correctione; molto l'adiunctione. E quali colori benchè ciaschuno per sè grandemente all'orecchio aplauda, nientedimeno perchè diversi sono insieme posti ne nasce tale concento, quale spesso in bene proportionate ma divise corde in cythera udiamo. Ha le sue similitudini sì nuove che a quelle non posso dare alchuna similitudine. Nè si possono sue comparationi con alchuna comparatione exprimere. Sono proprie, et più che in nessun poeta frequenti, più anchora simili. Nè solamente sono efficacissime in exprimere la mente dello scriptore, ma accomodatissime al luogho. Il perchè non delle medesime chose trahe le comperationi nello inferno, che quelle del paradiso, ma in ciaschuno le pone connaturali; <emph>preterea</emph> spesso dà comperatione, nella quale o lui apre alchuna causa naturale, o dà all'auditore cognitione et doctrina d'alchuna chosa naturale, chome quando dice: "et chome a llume acuto si dissonna Pper lo spirto visivo che vi corre Allo splendor che va di gonna in gonna". Alchuna volta imagina nelle chose che sono quel che non è, ma essendo ne nascerebbe la comparatione che lui cerca; chome in questo ternario: "et tal nella sembianza sua divenne, Qual diverrebbe Giove, s'egli et Marte Fusser augegli et cambiassesi penne". Alchuna volta fa comparatione di quello che non fu mai. Il che se fussi farebbe comparatione incomparabile: chome dello splendore della stella imaginata nel cancro quando el sole fussi in capricorno. Nè mi pare da pretermettere una delle artificiosissime nella quale varii ornamenti sieno inchiusi. Ma udiamo e versi: "quale 'l villano ch'al poggio si riposa, Nel tempo che colui che 'l mondo schiara La faccia sua a noi tien men nascosa, Chome la mosca cede alla zanzara, Vede lucciole giù per la vallea, Forse cholà dov'e' vendemmia et ara, Di tante fiamme tutta risplendea", <emph>et cetera</emph>. Maravigliosa certamente comparatione, la quale oltre al proprio officio che è aprire el luogo el quale descrive, arreca somma giocondità all'auditore, el quale per la lungha narratione di chose meste cerca relaxatione d'animo; <emph>preterea</emph> adorna el luogo di doppia discriptione di tempo, la quale e Greci chiamono chronographia, perchè discrive nell'anno la state, et nella revolutione de' cieli la nocte; et alla chronographia arroge un altro color rhetorico decto periphrasi da' Greci, et da' Latini circuitione. Il che è quando per più parole si dice quello che per una si potea exprimere. Adunque potea dire "nella state", et lui per più parole dixe: "quando el sole tiene meno ascoso a noi la faccia sua". Nè anchora dixe "sole", ma in luogo di "sole" dixe "cholui che 'l mondo schiara". <emph>Item</emph> per circunscriptione dinotò la nocte dicendo "chome la mosca cede alla zanzara"; et anchora questo colore congiunse con la denominatione, perchè pone la zanzara che vola la nocte per epsa nocte. Le sue descriptioni sono tali che niente ti lasciono obscuro o confuso nella mente, ma chome picture a gl'occhi rapresentano in forma che el senso interiore vede quello che mai non vide lo exteriore. Nè ci è più noto alchuno viaggio più volte da noi pesto che la scesa dello 'nferno, et la fatichosa salita del purgatorio, et el volato a' cieli; et guida el lectore pe' luoghi spaventevoli non sanza pavento, pe gl'ameni non sanza dilecto. Et è maraviglioso nel muovere gl'affecti et le passioni della mente. Le particulari discriptioni molto accomoda a' luoghi et a' tempi, et hora procede ocioso et abondante chome quando discrive e tempi delle brine; hora brieve et conciso chome in questo ternario: "ale hanno late et colli et visi humani, Piè con artigli et pennuto el gran ventre, Fanno lamenti in su gl'alberi strani". È molto prompto nelle traslatione, come quando dice "ma lungi fia dal becco l'erba"; et pocho di sobto "et non tocchin la pianta, S'alchuna surge anchora nel lor letame". <emph>Item</emph> "chome le pecorelle che non sanno Tornan dal pasto pasciute di vento". <emph>Item</emph> "in questa primavera sempiterna". <emph>Item</emph> "ben fiorisce ne gl'huomini il volere, Ma la pioggia continua converte In bozacchioni le susine vere". Pretermetto tutti gl'altri colori rhetorici, co' quali et con somma gravità quando la materia el richiede, et con somma festività et lepore distingue exorna et illustra el suo poema. Usa verbi proprii et triti in consuetudine. Usa alchuna volta gl'antichi come "sovente" et simili. Fabrica de' nuovi chome "inmiare" et "intuare" et "inoltrare"; ma con tale eloquentia non gl'errori d'Ulixe, non le battaglie troiane scripse; non la venuta d'Enea in Italia; non lo 'mperio de' Latini; non le lachryme di Venere; non lo inmortale odio di Iunone; non le ferite di Marte riferisce, nelle quali chose veggiamo Homero et Virgilio essersi tanto affatichati. Ma che ingegno, o immortale Dio! Che profondità di mente! Abraccia el cielo. Abraccia la terra. Abraccia el tartareo regno. Et dal centro, havendo già expresse l'etherne pene de gli scellerati per spaventare gl'huomini da' peccati, pel purgatorio salendo con aquiline ale vola alle superne sedie. Le quali chose benchè sobto diversi velami nascondino somma scientia, nientedimeno dalla vera theologia in nessun luogo si dipartano. Et qual theologo con più ordine o con più manifeste demostrationi ha potuto ad noi mortali exprimere quello che gl'immortali spirti lassù nel lucidissimo fonte della natura contemplano? Qual physico tutti e moti naturali o secondo el luogho o secondo la forma, o imperfecti, o perfecti, o animati, o inanimati, con più lucide ragioni mai scripse? Qual corso di stella, qual congiunctione, qual revolutione di cielo è stata da llui pretermessa? Qual transformation d'uno in altro elemento, quale alteratione nell'aere o di grandine, piove, venti, saecte o d'altre simili, qual compositione di minere sobto la terra concreate hanno dimostro e physici che questo poeta non habbi almanco accennato? Ha l'anima quattro potentie; ha varii officii et varie proprietà, ma di tutte habbiamo vera cognitione apresso di Danthe. Et chi non sa con quanto vera cognitione et leggiadria hora l'universal sito della terra; hora alchuna particulare regione in epsa descrive? Ma che diremo di quella philosophia, la quale Socrate primo rivocò di cielo in terra, et con somma utilità de gl'huomini induxe nelle rep., nelle case private, et finalmente dentro all'human pecto? In quale philosopho sono più aperte et manifeste o l'argumentationi le quali c'inducono al sommo bene et vera felicità, o regole et precepti e quali s'appartengono al bene et beato vivere? Con quanto ardore, con quanta acrimonia, la ingiustitia, la perfidia, la incontinentia, la crudeltà, la pusillanimità, la insolentia, et tutti gl'altri vitii fulmina et vitupera! Con quante lode, con quanti premii c'invita alle virtù, et ci persuade observare la giustizia, usare la temperantia, havere franco et constante animo; et per la patria, pe' parenti, et per gl'amici non ricusare alchuno pericolo. Havere vera religione verso di Dio; somma pietà inverso e maggiori; ardente carità verso di tutti. Per la qualchosa verissimamente si conchiude tutto el suo poema niente altro contenere che lode di virtù. Et chome dicono e Greci d'Homero, si può affermare lui esser simile all'occeano. Imperochè come tutti e fiumi nascono dall'occeano, et nell'occeano ritornano, chosì tutte le scientie da chostui s'attingono, et in lui redondano. Arrogete a questo la cognitione delle historie, et quanto diligente investigatore è dell'antichità; et non solamente delle nostre chose, ma et delle greche et dell'hebraice et di tutte l'altre nationi sia stato, le quali chose se sanza alchuno ornato d'eloquentia trattassi, nientedimeno per molta utilità, la quale dalla cognitione di quelle s'acquista, doverremmo diligentemente appararle. Hora essendo con sì incredibile copia di parole adornate; con sì admirabile gravità di sententie illustrate; con tanta leggiadria di stilo composte; con tanta varietà di lumi et di colori distincte, chi non arrogerà bisognando <emph>etiam</emph> le nocturne vigilie, vedendo che in tale lectione ad somma utilità è congiunta somma iocondità? Noi adunque invocando el divino aiuto ci metteremo a solcare sì amplo mare, et useremo in quanto basteranno le nostre forze l'uficio di fedele interprete. Nè solamente aprirremo el senso naturale, ma anchora l'allegorico, tropologico et anagocico; e quali tre sensi, perchè hanno tra loro molta convenientia, chiamereno tutti allegorici. Piaccia a chi ogni ben piace, et da chi ogni bene procede, tanto elevarci, quanto el nostro platonico Marsilio Phicino in una sua epistola dimostra. El cui exemplo acciochè sia perpetuo testimonio della nostra mutua et immortale benivolentia, qui apresso transcriverremo.
</p></div2>
<div2 n="Di Marsilio Ficino">
<argument><p>MARSILII FICINI FLORENTINI</p></argument>
<p>Florentia iam diu mesta, sed tandem leta, Danthi suo Aligherio post duo ferme secula iam redivivo, et in patriam restituto, ac denique coronato, congratulatur. Vaticinatus es quondam mi Danthes in exilio constitutus, fore tempus quo pietas superans impietatem feliciter te patrie redderet, atque in excelsa Baptistae Iohannis ede sertis apollineis coronaret. Non frustra augurium vani docuere parentes. Siquidem nuper tuus pater Apollo, et longum fletum meum, et diuturnum tuum exilium miseratus, mandavit Mercurio, ut pie Christophori Landini divini vatis menti prorsus illaberetur; Landineosque vultus indutus, alma primum virga dormientem te suscitaret, deinde alarum remigio te sublatum menibus Florentinis inferret; denique Phebea tibi lauro tempora redimiret. Hodie tandem divinitus impletum est mandatum Phoebi, Mercurii Landinique pium opus, vaticinium Dantis, Florentie votum. Venisti tandem, iter mostrante Minerva, vie duce Mercurio. Clarissima poetarum omnium comitante caterva. Denique ingredientem Gratie te feliciter exceperunt. Amplexus et obscula tibi Pierides, tibi Nymphe dedere. "Venisti tandem modoque expectata parenti Vicit iter durum pietas? Datur ora tueri, Nate tua, et notas audire et reddere voces? Sic equidem ducebamanimo rebarque futurum Tempora dinumerans, nec me mea cura fefellit". O quam pulcriorem quamve beatiorem nunc te, dulcis nate, recipio, quam amiserim! Conversus est tibi mortalis prior ille vultus in immortalem atque divinum. Conversa Florentie tue nox in diem. Conversus Florentinis tuis meror omnis in gaudium. Gaudete omnes et exultate felicissimi cives, quibus iam mirabiliter pro uno sole sol geminus oritur; neque flammis tamen, sed radiis geminatis. Hodie felicitati vestre celum ipsum, nonne videtis?, apertissime gratulatur. Suspicite, o cives, parumper suspicite celum. Ecce nunc, ecce dum noster hic coronatur Danthes, "panditur interea domus omnipotentis Olympi", Empyrei celi flamme nullis amplius vise; hodie nobis manifeste corruscant, coronato Danti gratulabunde. Proinde, quem nam putatis esse tamen hunc tam novum, tam dulcem sonum aures nunc vestras implentem? Profecto sonus spherarum Musarumque novem nullis aliis auditus seculis, hodie palam coronationi Danthis applaudit. Eya, audite dulces dominationum cantus a Phebi globo; audite rursum miros arcangelorum hynnos ab ipso Mercurii globo canentium: gloria in excelsis Apollini summo, gloria Musis, gloria Gratiis, pax, letitia, felicitas Florentinis gemino iam sole gaudentibus.
</p>
<p>Firenze lungo tempo dolente, ma finalmente lieta, sommamente si congratula col suo poeta Danthe nel fine di due secoli risuscitato, et restituto nella patria sua, et gloriosamente già coronato. O Dante mio, nel tempo ch'eri posto nello iniquo exilio predicesti nel tuo poema sacro, quando la pietà vincessi la crudeltà, la quale ti serrava fuori del tuo ovile, allhora torneresti in patria molto più ornato che prima, et nello excelso tempio del Baptista prenderesti degnamente la corona poetica. Non fu invano questo tuo prevedere. Ma perchè dal paradiso sommo predicesti questo, però con verità lo predicesti. Conciò sia che 'l tuo padre Apollo ad misericordia commosso del lungo exilio tuo et pianto mio, commisse a Mercurio in questi tempi, che subito volassi nella mente pia del divino poeta Christophoro Landino, et trasformato nell'imagine del suo volto usassi la miracolosa virga ad renderti la vita, et l'alie anchora ad riportarti in patria tua, et oltra questo l'apollinea fronde ad coronarti. Finalmente in questo giorno si vede adempiuto il mandato del sommo Phebo; l'opera pietosa di Mercurio trasformato in huomo; la tua prophetia, o Danthe mio divino; el desiderio lungo di Firenze. Hoggi la pietà superando la crudeltà infine mi t'ha pur renduto disideratissimo figliuol mio. La dea Minerva dimostrò la via. Mercurio t'ha condocto insieme con la illustrissima compagnia di tutti e poeti. Nell'entrar dentro a queste mura le Gratie liete ti porsono le mani; bacioronti anchor la fronte le gratiose Nymphe. O lietissimo et felicissimo giorno, nel quale al presente ricevo el mio secondo sole per lo cui splendore la nocte mi diventa giorno! O quanto più bello et più beato, poeta mio, ad me per gratia di pietà ritorni, che quando per colpa di crudeltà partisti! Partisti da me con volto humano; ritorni veramente con volto divino. Onde l'anticho mio dolore già si converte in sommo gaudio. Adunque fate festa et exultate in gaudio, felici cittadini fiorentini, a' quali mirabilmente in luogo d'un sole surgono di già due soli in radii duplicati, non in fiamme. Hor non vedete voi che hoggi della vostra felicità fa festa el cielo? Levate, cittadini, levate gl'occhi in alto. Ecco, mentre che si corona el nostro Danthe, s'apre sopra di noi el cielo empireo, et per mostrar letitia di tal coronatione, mostra a gl'occhi nostri el mirabile suo splendore non mai più per altri tempi visto. Oltra questo hor non udite voi questo suono sì nuovo, sì dolce, sì grande, el quale parimenti dilecta et riempie e nostri orecchi? Questa sanza dubio è l'harmonia delle nove spere et Muse non mai più udita; la quale fa festa a Danthe coronato. Udite ancora, udite e dolci canti et hymni delle dominationi, et de gl'arcangeli, che dalla spera del sole et di Mercurio tal cantico inverso noi diffondono. Gloria <emph>in excelsis</emph> al sommo Phebo. Gloria alle muse sempre, et alle Gratie. Finalmente pace, letitia, felicità a' Fiorentini già di due soli mirabilmente adornati.
</p></div2>
<div2 n="Sito, forma e misura dell'Inferno">
<argument><p>SITO, FORMA ET MISURA DELLO 'NFERNO ET STATURA DE' GIGANTI ET DI LUCIFERO</p></argument>
<p>Benchè questo poeta in ogni chosa sia maraviglioso, nientedimeno non posso sanza sommo stupore considerare la sua nuova nè mai da alchuno altro excogitata inventione. Ha posto lo 'nferno Homero. Hallo posto Eurypide. Hannolo posto più altri poeti greci. <emph>Preterea</emph> Virgilio, Ovidio et Claudiano, et alchuno altro tra' Latini. Ma che figura in quello fingono, che capacità gli danno? Che sito? Pel quale chome in chosa nota et da uno Apelle dipincta guidino l'auditore chome guida Danthe, el quale per alta sua fantasia illustrata da sobtilissima mente et da mathematicha disciplina innanzi a gl'occhi ci pone la forma, el quanto, et el quale, in modo che con terminate misure si può comprendere? Il che havendo io in buona parte inteso, <emph>maxime</emph> per l'opera del nostro Antonio di Tuccio Manetti, el quale lungo tempo investigando ha, se non erro, compreso apunto la 'nventione, et la discriptione di questo poeta in universale et in particulare di tutto lo 'nferno, giudicai esser chosa gratissima, et d'utilità, et di giocondità piena, se quanto dilucidamente si potessi, innanzi che vegnamo a interpretare el texto, la dimostrassi. Sia adunque el principio questo. Ponghono molti excellenti mathematici, ma <emph>maxime</emph> Danthe nel suo <emph>Convivio</emph>, la terra girare miglia ventimila et quattrocento. Adunque el mezo diametro che è dalla circunferentia al centro sono miglia tremila ducento quarantacinque et cinque undecimi. Hora fingendo lui essere sceso allo 'nferno, certo è verisimile che imitando Virgilio ponga la medesima entrata; et questa è appresso al lago Averno non molto lontano da Napoli. Di qui entrando Danthe, et ponendo el vano dello 'nferno tondo, chome lui pone, si può comprendere che 'l centro di questo cerchio sia ad linea sobto Hierusalem, perchè lui nell'ultimo canto dello 'nferno dice: "et se' hor sobto l'hemisperio giunto Che è opposito a quel che la gran secca Coverchia, et sobto el cui colmo consumpto Fu l'huom che nacque et vixe sanza pecca". L'huomo che nacque et vixe sanza pecca è Christo, el quale fu consumpto et morto ad Hierusalem. Adunque perchè da Averno, dove è la circonferentia, insino ad Hierusalem, dove lui pone el centro, sono misurate mille septecento cinquanta miglia, el quale è mezo diametro, sarà la sua circonferentia undici migliaia di miglia. Entra Danthe per la già decta porta la nocte la qual fu tra 'l quinto et el sexto dì d'aprile, et nell'anno della salute millesimo trecentesimo al meridiano di Napoli, et pone la luna nel suo sexto decimo giorno et nella libra; et nella nocte passata, nella quale lui era smarrito nella selva, era stato al plenilunio. Onde lui nel canto vigesimo primo "e già iernotte fu la luna tonda". El sole era nell'ariete. Il perchè lui nel primo scrive "e 'l sol montava su con quelle stelle", <emph>i.</emph> con le stelle dell'ariete, chome intenderai nel comento sopra questo luogho scripto; nel camino suo el quale è sempre da sinistra, sempre scende di cerchio in cerchio. Il che dimostra in molti luoghi, ma <emph>maxime</emph> dove nel quattuordecimo dice: "et egli ad me: "Tu sai che 'l luogo è tondo; Et tutto che tu sia venuto molto Pure a sinistra giù calando al fondo"". Scende adunque di balzo in balzo insino a Gerione, ma non è sempre una medesima chosa la distantia et el cerchio. È adunque la prima distantia inmediate che è entrato nella porta dove sono gli "sciagurati, che mai non fur vivi", ma non è nominato da llui cerchio; et è primo luogo et prima spetie di vitio. Qui anchora è el fiume Acheronte. Dopo questa è la seconda distantia, ma primo cerchio; et questo è el limbo. Et qui sono e morali che vixono sanza fede christiana, et e parvoli innocenti che morirono sanza baptesimo. Chiameremo adunque questa seconda distantia primo cerchio, secondo luogo; et èvvi la seconda spetie d'anime che sono e morali, et la tertia che sono e parvuli innocenti. La tertia distantia è el secondo cerchio, et tertio luogo, et quarta spetie d'anime che sono e lussuriosi. La quarta distantia è el tertio cerchio, quarto luogo, et quinta spetie d'anime che sono e golosi puniti nella piova. Onde lui: "io sono al tertio cerchio della piova". La quinta distantia è el quarto cerchio, et el quinto luogo di quegli che spendono sanza misura, et èvvi la sexta spetie che sono e prodighi, et la septima, che sono gl'avari; et lui dice "chosì scendemo nella quarta lacca". Sexta distantia è quinto cerchio, sexto luogho, et è l'octava spetie che sono gl'iracundi, et la nona de gl'accidiosi. Septima distantia, sexto cerchio, sepulture, septimo luogo et la decima spetie de gli heresiarchi. In questa medesima distantia è el septimo cerchio, octavo luogo, primo gyrone, undecima spetie di peccatori, che sono e violenti contro al proximo. <emph>Item</emph> v'entra el nono luogho, et secondo gyrone, dove sono puniti e violenti contro ad se medesimi, et è la duodecima spetie. <emph>Item</emph> el decimo luogo et tertio gyrone, et la tertiadecima spetie di peccatori, che sono e violenti contro a Dio, natura et arte. Queste tre ultime spetie sono tutte a un pari nel septimo cerchio, et è el primo "cierchietto" da llui nominato. Ma ciaschuna spetie ha el suo gyrone, che sono tre. Adunque el septimo cerchio è el primo cerchietto, et sono tre gyroni. Il perchè insino a Gerione troviamo septe distantie, septe cerchi, dieci luoghi, et tredici spetie di dannati. E cattivi drieto alla insegna; e morali, et e parvoli, nel limbo; e luxuriosi mossi dal vento; e golosi nella pioggia; prodighi et avari voltono e pesi; iracundi et accidiosi nella palude Styge; heresiarchi nelle sepulture; et tre spetie di violenti. Qui è el sangue; qui e pruni; qui la rena accesa. Et che e cerchi non sieno più che septe, nel .XVII. canto si pruova per questi versi: "chosì anchora su per l'extrema testa Di quel septimo cerchio tutto solo Andai, dove sedea la gente mesta". Adunque sono septe discensioni. Hora sequita che lui nel tertio gyrone della rena ardente vede el fiumicello, et descrive la statua dell'isola di Creta. Il che dinota che in quel luogo fussino ad linea perpendiculare sobto Creta dove descrive la statua, et anchora non havessino volto tutto el cerchio. Ma per intendere anchora quanto havessino a volgere, faremo in una carta da navigare una linea ritta da Roma a Damiata d'Egypto et troverremo quella atraversare per l'isola di Creta; et in questo modo intenderemo dove Dante fussi sobto la terra. Dipoi attraversando una linea recta da Cuma, dove finge la porta dell'inferno, insino ad Hierusalem, et misurando con le seste insino in mille miglia, intenderemo che pocho resta a finire tutto el cerchio. Il perchè è da stimare che di tutto l'havessi finito in quel luogo dove monta in sulle spalle a Gerione. Et essendo molto presso al numero di mille miglia è da stimare che lui habbi volto lo 'nferno con questo numero millenario. Et di quello che habbiamo decto della statua sono testimonio le parole che lui dice a ser Brunetto: "lassù disopra, in la vita serena - Risposi a llui - mi smarri' in una valle, Avante che l'età mia fussi piena. Pur hier mattina gli volsi le spalle". Sarà adunque a Gerione ito mille miglia, misurandole in su la superficie della terra, et mille miglia verso el centro della terra. Il perchè ha sceso mille miglia del semidiametro perpendiculare, et cavandole del semidiametro della terra restan miglia dumila dugento quarantacinque et cinque undecimi perpendiculare ad andare insino al centro. Similmente faremo la misura dell'amplitudine disopra del burrato di Gerione, che sono miglia mille trecento quarantasei. La maggiore amplitudine dell'inferno, misurandola in su la superficie della terra, è miglia tremila cinquecento, cioè da Cuma ad Hierusalem, et altrettanto più la circunferentia, essendo Hierusalem nel mezo, chome si dimostra nell'ultimo canto dello 'nferno, dove dice: "et se' hor sobto l'hemisperio giunto Ch'è opposito a quel che la gran seccha Coperchia, et sobto el cui colmo consumpto Fu l'huom che nacque et vixe sanza pecca". Ne' quali versi descrive Hierusalem, chome nel suo luogho diremo. Adunque la circunferentia di questa amplitudine maggiore in su la superficie della terra è undicimila miglia. È verisimile che essendo sceso mille miglia per dieci luoghi, dimostri in septe cerchi lui andassi per la decima parte di ciaschuna di quegli. Hora perchè da Gerione in giù si muta modo di caminare inverso el centro, havendo già dimostro quanto è largha la bocca del burrone di Geryone, manifesto appare che 'l diametro sia miglia .M.CCC.XLVI. Scende Danthe in sulle spalle di Geryone ad linea perpendiculare insino a una amplitudine di diametro di miglia trentacinque. Et qui è congiunto el campo di Malebolge. Resta a vedere el diametro di ciaschuna bolgia col quale si può fare la circonferentia, nella quale numero nella maggiore quella misura delle miglia trentacinque, et quanto lui ci dà di regola è el fosso della penultima dove dice che "miglia ventidue la valle volge", et dell'ultima dove dice "tutto che la volge undici miglia". Ma cercando della proportione che hanno insieme, non diremo però che sempre quello che inchiude sia due tanti, chome è ventidue a undici. Imperochè el terzo harebbe quarantaquattro, et el quarto octantotto; et chosì procedendo el decimo harebbe miglia cinquemila secento trentadue, et l'amplitudine maggiore dello 'nferno non è più che tremila cinquecento miglia. Sì che vedi che inverso el centro sarebbe più amplitudine che nella superficie. Il che è contro ad ogni dimensione. Nè anchora è conforme tanta distantia alla descriptione de' ponti che lui fa di sopra e fossoni. Ma diremo che sempre quello che inchiude sia miglia undici più che lo 'nchiuso; et così tutte le bolge equalmente haranno distantia di miglia undici, chome veggiamo esser quando più fossi circondano un castello con equali distantie, dove ogni fossa sia larga un miglio et tre quarti che sarà la maggior di diametro miglia trentacinque; et questo anchora assai facile si comprende nel suo narrare dove non mostra differentia se non di quello ultimo el quale è solo di largheza d'un mezo miglio, et gl'altri sono tutti d'un miglio et tre quarti; et questo ha qualche proportione con la maggiore amplitudine dello 'nferno, la quale ponemmo trentacinque centinaia di miglia, et di circunferentia cento dieci centinaia. Et Malebolgie ha di diametro trentacinque miglia, et di circunferentia cento dieci. È adunque la prima bolgia miglia trentacinque, nella quale sono e lenoni, <emph>i.</emph> ruffiani. La seconda contiene gl'adulatori et lusinghieri, et ha el diametro miglia trentuno et mezo. La tertia de' simoniaci è di ventotto. La quarta de gl'indivini è di miglia ventiquattro et mezo. La quinta de' barattieri è di miglia ventuno. La sexta degli hippocriti è di miglia dicesepte et mezo. La septima de' ladri, et sono miglia quattordici. La octava degli ingannatori sono miglia dieci et mezo. La nona de' scismatici miglia septe. Il perchè la circunferentia di tale diametro sarà miglia ventidue. Onde dice Virgilio: "pensa se tu annumerar gli puoi, Che miglia ventidue la valle volge". La decima et ultima di Malebolge, dove sono falsatori et alchimisti, è di diametro tre et mezo. Onde lui dice: "con tutto che la giri undici miglia, Et men d'un mezo di traverso non ci ha". Et certo cavando del diametro suo due mezi miglia, che così pigliono nel cerchio, resta di diametro di vano miglia due et mezo; et questa ultima ha dall'una sommità della ripa all'altra un mezo miglio. Hora e cerchi di Malebolge potrebbono in luogo piano inchiudere l'uno l'altro successivamente per equale spatio tra ciascuno, et essendo chosì sarebbono le dieci valle larghe dalla sommità dell'una ripa all'altra miglia uno et tre quarti. Ma el luogo non è in piano, ma in costa pendendo inverso el centro. Onde lui nel canto .XXIV.: "ma perchè Malebolge inver la porta Del bassissimo pozo tutto pende, Lo sito di ciaschuna valle porta Che l'una chosta surge et l'altra scende". Et altrove mostra el fondo et l'erti di queste valli dicendo: "quivi soavemente spose el carcho, Soave per lo scoglio sconcio et erto Che sarebbe alle capre duro varco". Il perchè conviene che le valli sieno più larghe, benchè poco misurandole a un piano. Onde a me pare che la meza parte del mezo diametro del luogho più amplo di tale sito che viene a essere el mezo di miglia dicesepte et mezo, sia la figura del pendente di questo sito, cioè più alto el fine del pozo di Geryone che la sponda del pozo de' giganti miglia octo et tre quarti. Dalla fine del pozo di Gerione che è principio di Malebolge, chome ho decto, insino al centro della terra, sono miglia trentadue et mezo, et cavandone quello che Malebolge pende, che mi pare miglia octo et tre quarti, restan miglia ventitrè et tre quarti. Et tanto sia a sufficientia haver decto del sito dell'inferno. Ma similmente per intendere la smisurata statura de' gyganti, investigheremo ne' versi del poeta più misure da llui scripte; et prima noteremo nel canto trentuno che chosì scrive di Nembroth: "la faccia sua mi parea lunga et grossa Come la pina di san Piero a Roma, Et a sua proportion tutte l'altre ossa". Secondo questi versi sarà l'alteza della testa di questo gygante di braccia fiorentine cinque et due quinti, perchè chosì sappiamo che è la già decta pina di bronzo a Roma. Dicono e pictori dotti in symitria che l'huomo bene proportionato è tanto lungo quanto sono octo teste delle sue. Adunque questo gigante sarebbe braccia quarantatre o più. Adunque questa sarà l'alteza de' giganti secondo la positione del poeta. Sequita che per alchuni principii posti da llui similmente misuriamo la grandeza di Lucifero. Ma prima noteremo che dopo cerchi et cerchietti et gyroni de' quali habbiamo insino a qui decto, restono quattro spere d'acqua sanguinosa et ghiacciata, le quali hanno per centro el centro universale, et nella più lontana del centro è fondato el pozo de' gyganti, et questa è decta Caina. In questa è inchiusa la seconda decta Antenora. Et in questa la tertia nominata Ptolomea; et dalla Ptolomea è inchiusa la Giudecca minore di tutte; delle quali particularmente narreremo nel suo luogo. Questa contiene in sè el centro universale, et nel centro Lucifero, el quale posto nella ghiaccia esce da mezo el pecto in su; et di Lucifero scrive el poeta: "et più con un gygante io mi convegno, Che gyganti non fan colle sue braccia". Dice adunque Danthe el corpo suo havere più convenientia de' gyganti, che e corpi de' gyganti non hanno col braccio di Lucifero; et perchè Danthe fu di mediocre statura è da stimarlo due braccia et septe octavi; et de' giganti conchiudemo di sopra che secondo la misura della faccia al pari della pina di sancto Pietro sono alti braccia quarantatre. Adunque Danthe entrerrebbe quindici volte in un gygante. Il perchè altrettante volte entrerrà un gygante in un braccio di Lucifero. Il che se è, resta che 'l braccio di Lucifero sia di secento quarantacinque braccia fiorentine; et perchè noi veggiamo un huomo condecente essere alla misura di tre braccia, et el braccio di tale huomo essere lungo un braccio et un sexto, sequita secondo tale proportione che essendo el braccio di Lucifero braccia secento quarantacinque, che el corpo sia non lontano da dumila braccia. Imperochè secondo la misura sarebbono apuncto braccia mille novecento ottanta. Ma perchè dimostrò che e giganti si convenivono scarsamente col braccio suo, possiamo metterlo a quel numero. Il simile è se riguarderemo alla misura de' palmi, perchè ogni tre palmi è un braccio, et misura dell'alle, le quali sono circa a due braccia fiorentine. Et questo quanto al corpo; ma la spera della Giudecca nella quale è el centro universale, et della quale Lucifero esce dal mezo in su, mi pare che habbia di diametro la metà delle decte braccia dumila, che sono braccia mille, perchè da mezo el pecto a tutta la testa è la misura di due teste, et altrettanto, <emph>i.</emph> la misura di due altre teste, doverrebbe uscire dal lato delle gambe, havendo lui el mezo del suo corpo nel centro universale, che è similmente centro di questa spera, come si dinota in questi versi: "quando noi fumo là dove la coscia Si volge, a puncto in sul dosso dell'anche, El duca con faticha et con angoscia Volse la testa ov'egli havea le zanche, Et aggrappossi al pel com'huom che sale, Sì ch'in inferno io credea tornare anche". Così adunque resterebbe nella spera la misura di quattro teste che sono la metà del tutto di Lucifero. Il perchè sarà el diametro della Giudecca mille braccia; et la Ptolomea che è contigua a questa sarà credo tutto el corpo di Lucifero, <emph>i.</emph> braccia dumila; et dipoi l'Antenora che chiude questa sarà braccia tremila; et la Caina che è la maggiore sarà braccia quattromila. Et se domandassi, che coniectura mi tira in questa sententia, rispondo perchè ne' cerchi de' gironi et ne' fossi di Malebolge si vede questa medesima regola. Nè ho che altro possi conferire del sito dello 'nferno et delle stature de' gyganti et di Lucifero. Il perchè staremo tanto in questa opinione che un altro vengha di maggior giudicio et mostrici meglio la descriptione di Danthe la quale in questo sequitiamo. L'uscita sua dello 'nferno è assai manifesta, perchè va lungo un fiumicello che riesce nella tomba di Lucifero, et nella superficie della terra dell'altro hemisperio, et in su l'isola dove è el monte del Purgatorio. Onde el poeta chosì scrive: "luogo è laggiù da Belzabù remoto Tanto quanto la tomba si distende, Che non per vista, ma per suono è noto D'un ruscellecto che quivi discende Per la bocca d'un saxo che gl'ha roso Col corso che gl'avvolge, et pocho pende. Lo duca et io per quel camino abscoso Entrammo a ritornar nel chiaro mondo, Et sanza cura haver d'alchun riposo Salimo su, ei primo et io secondo Tanto ch'io vidi delle cose belle Che porta el cielo, per un pertugio tondo Et quindi uscimmo a riveder le stelle". Et che uscissino contro ad questo fiume Catone lo dimostra nel primo canto del purgatorio con queste parole: ""Chi sete voi che contro al cieco fiume Fuggito havete la prigione etherna?" Dix'el movendo quelle honeste piume".
</p></div2></div1>
<div1><head>Inferno</head>

<div2><head>I</head>
<argument><p>CANTO PRIMO DELLA PRIMA CANTICA O VERO COMEDIA DEL DIVINO POETA FIORENTINO DANTE ALEGHIERI.</p></argument>
<div3><head>vv.  1-21</head>
<lg><l>Nel mezo del camino di nostra vita</l>
<l>mi ritrovai per una selva obscura</l>
<l>che la diricta via era smarrita.</l></lg>
<lg><l>Et quanto a dire quale era è cosa dura</l>
<l>esta selva selvaggia et aspra et forte</l>
<l>che nel pensier rinuova la paura!</l></lg>
<lg><l>Tanto era amara che pocho è più morte.</l>
<l>Ma per tractar del ben ch'io vi trovai,</l>
<l>dirò dell'altre cose ch'io v'ho scorte.</l></lg>
<lg><l>I' non so ben ridire chom'io v'entrai,</l>
<l>tant'era pien di sonno in su quel puncto</l>
<l>che la verace via abbandonai.</l></lg>
<lg><l>Ma poi ch'io fui appiè d'un colle giunto,</l>
<l>là ove terminava quella valle</l>
<l>che m'havea di paur el cor compuncto,</l></lg>
<lg><l>Guardai in alto et vidi le sue spalle</l>
<l>coperte già de' raggi del pianeta</l>
<l>che mena dricto altrui per ogni calle.</l></lg>
<lg><l>Allhor fu la paura un pocho queta</l>
<l>che nel lago del chuor m'era durata</l>
<l>la nocte ch'io passai con tanta pieta.</l>
</lg>
<p>Habbiamo narrato non solamente la vita del poeta et el titolo del libro et che cosa sia poeta, ma <emph>etiam</emph> quanto sia vetusta et anticha, quanto nobile et varia, quanto utile et ioconda tal doctrina. Quanto sia efficace a muovere l'humane menti, et quanto dilecti ogni liberale ingegno. Nè giudicammo da tacere quanto in sì divina disciplina sia stata la excellentia dello ingegno del nostro poeta. In che si sono stato più brieve che forse non si converebbe, consideri chi legge che la numerosa et quasi infinita copia delle cose delle quali è necessario tractare mi sforza, non volendo che 'l volume cresca sopra modo, a inculcare et inviluppare piutosto che explicare, et distendere, molte cose, et <emph>maxime</emph> quelle le quali quando ben tacessi non però ne resterà obscurata la expositione del testo. Verremo adunque a quella. Ma perchè stimo non esser lectore alcuno nè di sì basso ingegno, nè di sì pocho giudicio, che havendo inteso, quanto sia et la profondità et varietà della doctrina, et la excellentia et divinità dello ingegno del nostro toscano, et fiorentino poeta, non si persuada che questo principio del primo canto debba per sublimità et grandeza esser pari alla stupenda doctrina delle chose che seguitano, però con ogni industria investigheremo che allegoricho senso arechi seco questo <emph>mezo del camino</emph>, et che cosa sia <emph>selva</emph>, di che veggio non piccola differentia essere stata tra gl'interpreti et expositori di questa cantica. Imperò che alchuni dicono, che il mezo della vita humana è el sonno, mossi credo dalla sententia d'Aristotele dicendo lui nell'<emph>Ethica</emph> nessuna differentia essere tra felici, et miseri, nella metà della vita, per che le nocti che sono la metà del tempo c'inducono sonno, et da quello nasce che nè bene nè male sentir possiamo. Il perchè vogliono questi, che el poeta pongha el mezo della vita per la nocte, et la nocte pel sonno, ad notare che questo poema non sia altro che una visione che gli apparve dormendo per la quale hebbe cognitione delle cose da llui descripte in queste tre comedie. Dicono adunque che lui imita Ioanni evangelista el quale dormendo sopra el pecto di Christo redemptore hebbe visione delle chose celeste, o veramente ponghi la nocte dimostrando lui havere cominciato el suo poema di nocte, nella quale raccogliendosi l'animo in se medesimo et absolvendosi et liberandosi da ogni cura, meglio intenda. Ma benchè tale sententia quadri al poeta, nientedimeno le parole non la dimostrono se non con tanto obscura ambiguità, che non pare degna della elegantia di tanto poeta. Prima perchè non seguita che, benchè nelle revolutioni del tempo tanto spatio occupin le nocti quanto e dì, per questo dicendo ‘io scripsi di nocte’ s'intenda ‘io scripsi nel mezo della mia età’, perchè et nel principio et nel fine della età humana sono le nocti chome nel mezo, et similmente e dì. Il perchè per la medesima ragione si potrebbe fare tale interpretatione pel dì chome per la nocte. Altri dicono che volle pel <emph>mezo del camino</emph> intendere che nel mezo dell'età dette principio al suo poema. Ma non è una medesima opinione del termine della nostra età, per che diversi scriptori diversamente sentono. Aristotile nel suo <emph>De republica</emph> pare che appruovi la sententia di certi poeti, e quali divisono l'età per numero septenario attribuendo e primi septe alla infantia, e secondi alla pueritia, e tertii - che pervengono a ventuno - alla adolescentia. Dipoi pongono due septenarii per la gioventù et arrivono a trentacinque, et questa età vuole nel medesimo luogho Aristotile che sia perfecta a celebrare e matrimonii. Dopo la gioventù seguita la età virile, la quale per due septenarii arriva all'anno nono et quadragesimo, nel qual tempo per che gl'huomini sono di perfecto consiglio, nè anchora hanno diminuite le forze del corpo, giudica tanto philosopho che l'huomo sia molto apto al governo della rep. Et finalmente pone el resto dell'età in tre septenarii. Et vuole che el termine sia anni septanta, quasi presago della sua morte, la quale fu nell'anno septuagesimo della sua vita. Et <emph>maxime</emph> si mosse a questo, perchè el numero septenario si fa non solamente di septe, ma anchora si multiplica per dieci numero perfecto. Questa medesima sententia è del psalmista, dicente: "anni nostri sicut aranea meditabuntur; dies annorum nostrorum in ipsis septuaginta anni. Si autem in potentatibus octuaginta anni, et amplius eorum labor et dolor". Pythagora samio pose el fine dell'età l'anno octogesimo della vita, et similmente in quel tempo lui morì. Octanta anni anchora pose Solone atheniese. Gl'astrologi e quali riferiscono ogni chosa al corso delle stelle ci concedono novantacinque. Questi vogliono che la Luna ne contribuisca quattro; Mercurio dieci; Venere octo; el Sole dicenove; Marte quindeci; Iove dodici. Dipoi nel resto della età decrepita signoreggia Saturno, et in questa è frigidità, faticha, et angustia et graveza di corpo et di mente, il perchè pochi sono che v'arrivino. Furono alquanti che, chome riferisce Servio nel quarto dell'<emph>Eneide</emph>, dixono essere di tre spetie termine di nostra vita: di natura, di fato et di caso. La natura vogliono che si distenda insino al quarto corso di Saturno, el quale, perchè lui fa la sua revolutione in trenta anni, sarà di centoventi anni. El fato empie tre corsi di Saturno, il perchè nel nonagesimo anno viene la morte. Ma se la benignità d'alchuna felice stella frange la malignità di Saturno, può venire l'huomo al quarto corso già decto. Onde Iosapho nel suo <emph>De antiquitate</emph> scrive che Idio dopo el diluvio di Noè abbreviò gl'anni della vita humana, e quali inanzi al diluvio in alcuni erono passati novecento, et statuì che l'ultimo termine fussi cento venti. Et per questo vogliono certi interpreti di Statio, che quando scrive d'Adrasto re "rex ibi tranquille, medio de limite vite, In senium vergens, populos Adrastus habebat", lui intenda che fussi nell'anno sexagesimo che è el mezo di centoventi. Nientedimeno perchè la comune opinione de gl'huomini seguita Aristotile et David intendono el mezo della vita trentacinque anni. Ma benchè tale expositione non sia al tutto absona dal vero, nientedimeno a sì alto poema, par che si richiegga altro principio. Il che acciò che meglio possiamo exprimere, ripeteremo con brevità alcune cose più di lontano, le quali in forma ci apriranno la mente dell'auctore, che facile ci fia interpretare questo principio. È verisimile adunque, che Danthe si proponessi il medesimo fine el quale et apresso de' Greci Homero et apresso de' Latini Virgilio s'havevono proposto. Et chome quegli l'uno per Ulixe, l'altro per Enea dimostrano in che modo venendosi nella cognitione de' vitii et conosciutogli, purgandosi da quegli, s'arriva finalmente alla contemplatione delle chose divine, chosì Danthe sotto questo figmento per la peregrinatione finge haver facto con Virgilio in persona di sè dimostra quel medesimo. È l'huomo composto d'animo et di corpo. L'animo è divino, et semplice, immortale et incorruptibile. Et perchè è prodocto da Dio a sua imagine, et similitudine, è divino, et pieno di luce, et è capace per la contemplatione di venire alla cognitione delle chose divine, et fruire Iddio. In che consiste el nostro sommo bene, chome in altro luogho più absolutamente tracteremo. El corpo per l'opposito essendo composto di materia de' quattro elementi, di sua natura è corruptibile, obscuro et pieno di tenebre. L'animo adunque sommerso in questo obscuro carcere perde quasi ogni suo celeste vigore, et per le tenebre del corpo rimane quasi privato d'ogni luce di ragione, et puossi dire quello essere sepulto sotto la corporea mole. Onde sapientemente el divino Platone pone due spetie di morte, et l'una chiama morte d'animale, cosa nota a tutti, la quale allhora viene, quando l'anima dal corpo si separa. L'altra è morte d'anima, et questa è quando l'anima chome già habbiamo decto sommersa dal pondo et obscurità del corpo, perde tanto di vigore, che nessuna delle sue excellenti potentie può adoperare. Il perchè veggiamo l'huomo non solamente ne' primi anni infantili et puerili, ma in gran parte della adolescentia et gioventù vivere solamente secondo el senso. Et perchè non conosce altro che quello, non crede sè essere altro, et niente reputa bene, se non quelle chose che dilectano e corporei sensi; nè alchuna chosa male se non quella che gl'atrista. Et chome ebbro et da profonda sonnolentia oppresso nè sè conosce, nè ad che fine sia prodocto intende, nè conosce la ignorantia sua nè la sua miseria in sino a tanto che, arrivato all'età già matura, parte per la experientia di molte cose, parte per alchuna doctrina acquistata et per precepti da' più savi di sè avuti, comincia a destare la ragione, et allora finalmente conosce sè essere in obscura selva, cioè l'animo suo essere oppresso da ignorantia et da vitii per la contagione del corpo.</p>
<p>[1-3] È adunque la sententia del testo <emph>io mi ritrovai in una selva obscura</emph>, il che importa ‘io m'accorsi l'animo mio essere sommerso nel corpo per la contagione et tenebre del quale havea perduto la diritta et vera via’; <emph>Nel mezo del camino di nostra vita</emph>, cioè nel mezo del corso della vita humana, nel qual tempo la discretione comincia destarsi ne l'huomo, la quale in sino a quel termine era stata quasi spenta. Et desta s'accorge dell'errore et prende la via salutare, se già non si lascia tanto vincere alla sensualità che non che proceda avanti, ma più tosto ritorna in drieto nella obscurità della selva, dalla quale miseria priega David el Signore che 'l guardi, dicendo: "O Signore, non mi richiamare indrieto nel mezo de' miei giorni". Nè è necessario interpretare el mezo a ppunto, il che è quello che per equal parte è distante da' suoi extremi chome diremo nove essere el mezo di dicesepte perchè ha da ogni parte octo. Non è adunque da interpretare il <emph>mezo</emph> così a ppunto, perchè <emph>etiam</emph> appresso de' philosophi spesso è decto mezo quello che è distante da gli extremi benchè non sia equalmente distante; <emph>del camino</emph>: optimamente decto, imperò che la nostra vita non è posta nella ethernità dove ogni chosa è stabile, et in etherna quiete; ma nel tempo che non è altro che assiduo fluxo et corso. <emph>Preterea</emph> come dice l'Apostolo non siamo qui in patria, nè habbiamo città ferma, ma è questa vita una peregrinatione la quale se procediamo per certa via ci conduce ad Hierusalem celeste, patria dove siamo "cives sanctorum et domestici Dei". Nè è da pretermettere, per la dichiaratione di questo luogo, che lui dixe <emph>mi ritrovai</emph> et non entrai. Imperò che l'animo entra nel corpo subito che si crea, ma non s'accorge della sua ignorantia, se non nel mezo del camino, chome habbiamo decto. Nè è sanza cagione che lui ponessi la selva pel corpo, et consequentemente pel vitio, perchè et Platone et molti altri philosophi chiamano la materia corporea in greco "hyle" et in latino "selva", et chome l'animo ha ogni excellentia et felicità per la natura sua indivisibile incorporea et incorruptibile, chosì per l'opposito ha ogni calamità et ogni vitio per la <emph>selva</emph>, cioè pel corpo el quale è corruptibile. Il per che rectamente Platone come chiama Idio cagione et fonte di tutti e beni, chosì per l'opposito chiama la selva, cioè el nostro terrestre carcere, cagione di tutti e mali. Adunque sapientemente Boetio scrive "felix qui potuit gravis terre rumpere vincula". Et certamente è beato chi può ronpere e legami della grave terra et sciogliere l'animo dalla contagione del corpo et dalla sensualità et elevarsi alle chose celesti. Il perchè e Greci chiamano el corpo "demas" perchè "demin" significa legare, et el corpo chome è decto è legame dell'anima. Et certo chome la mosca tracta dalla dolceza del mele vi si tuffa tanto che vi affoga, così l'anima irretita et invisciata dalle terrene dolceze tanto dal principio si somerge et attuffa nella suavità di quelle, che al tutto diventata ebbra difficilmente si sveglia nè può gustare el nutrimento del vero gaudio, il che è la contemplatione delle chose celeste. Onde nascie che benchè l'anima nostra sia prodocta ad questa contemplatione, nientedimeno la selva gli fa smarrire la via, perchè la contagione del corpo gli toglie la cognitione, la quale se havessi, intenderebbe quanto la natura nostra avanzi gli altri animali. Per che quegli niente sentono se non le voluptà pel corpo, et ad quelle chon ogni impeto s'addirizono. Ma la mente humana imparando si nutrisce et pensando sempre investiga o veramente è in alchuna actione. Pone adunque la selva per la contagione del corpo et per le tenebre et ignorantia imitando el suo maestro Virgilio el quale dixe: "tenent media omnia sylve"; <emph>smarrita</emph>: et non perduta, perchè chi già trascorso ne' vitii quando che sia torna alla virtù, non havea perduta, ma smarrita la via.</p>
<p>[4-6] <emph>Ah quanto a dire quale era è chosa dura</emph>: qui è uno ornamento rhetorico el quale chiamano exclamatione, et usasi quando vogliamo dimostrare la grandeza della cosa, o veramente quando vogliamo exprimere una giusta indegnatione contro a quello che ci pare sommamente da biasimare, chome quando dice "ah Gostantino, di quanto male fu madre". Et però usò questa dictione .ah., la quale e Latini chiamano interiectione. Adunque <emph>ah quanto dura cosa</emph>, cioè difficile, <emph>era a dire</emph>, cioè a narrare, <emph>quale</emph>, cioè di che qualità era, <emph>questa selva selvaggia</emph>, cioè questa selva derelicta abbandonata et remota da ogni culto et habitatione humana, perchè el vitio è al tutto remoto dalla natura humana, conciosiachosa che con efficace demostrationi e platonici et aristotelici philosophi pruovono che vivere secondo la natura è vivere secondo la virtù. Adunque è <emph>silvaggia</emph>, quasi dica: è ferina et non humana, perchè chi è infecto da' vitii benchè ritenga l'effigie humana, niente dimeno ne' costumi è diventato fiera crudelissima contro a Dio, contro ad sè, contro al proximo; <emph>aspra</emph>: certo è aspra la selva de' vitii, imperochè chome nessuna chosa è più soave che havere pura conscientia, la quale tiene l'animo tranquillo et lieto et sanza alchuno pavento, chosì el vitio del continuo ci stimola chon continue paure o delle future pene etherne ordinate all'anima del peccatore, o delle pene presenti delle quali le civili et morali legge ci minacciono. Nè ondeggiono o ribollono tanto le 'nfiamate caverne d'Ethna o di Mongibello, quanto la conscientia del peccatore; <emph>forte</emph>: perchè difficile è et quasi inexpugnabile a rimuovere l'habito già contracto nel vitio; <emph>che nel cuore mi rinuova la paura</emph>: et certo come non sanza voluptà et sommo appagamento di conscientia ci ricordiamo delle chose laudabilemente facte, chosì per l'opposito quando da' vitii ci siamo ridocti alla virtù, non sanza horrore et sommo pentimento ci ricordiamo della preterita et vitiosa vita. Il perchè amoniva Platone gl'amici che si ricordassino che le voluptà et piaceri corporali erano momentanei et brievi, et niente altro che pentimento lasciavono dopo sè.</p>
<p>[7-9] <emph>Et tanto amara ch'è poco più morte; Ma per tractare del ben ch'io vi trovai Dirò dell'altre chose ch'io v'ho scorte</emph>: è morte, chome dicemo pocho avanti, d'animale, et è morte d'anima. Et morte d'anima anchora in due modi si piglia. O vero secondo e platonici quando l'animo entrando nel corpo sommerso et soffocato da quello perde quasi ogni suo vigore. O veramente quando l'anima si sepera dal corpo et rimane morta nel peccato; et di questa intende al presente perchè è la più horrenda, conciosiachosa che non ha redemptione alchuna et tal morte è etherna, et sensibile. Imperò che è morta l'anima non perchè non resti immortale et sempre duri, ma perchè in etherno è collocata in somma miseria. Adunque diremo che la selva è amara perchè tale è la vita vitiosa dell'huomo anchora vivente nel corpo. Ma per che ha redemptione et può convertirsi ad Dio et operare el bene, seguita che sia più amara la morte pocho di sopra decta perchè è fuori d'ogni speranza; <emph>ma per tractare del ben ch'io vi trovai</emph>: et certo è non pocho bene conoscere la obscurità della selva, cioè el vitio el quale d'ogni luce priva l'anima, perchè quello conosciuto viene in tanta habominatione che con ogni industria lo fuggiamo et purghiancene. Adunque troviamo questo bene nella selva. Il perchè sapientemente dixe Oratio: "virtus est vitium fugere, et sapientia prima Stultitia caruisse". È virtù fuggire el vitio; et cacciare da sè la stultitia è principio di sapientia. Alchuni dicono che il poeta vuole dimostrare che anchora nello inferno si truova bene perchè v'è la giustitia la quale è somma delle virtù morali. Il che benchè sia vero, nientedimeno la prima sententia quadra meglio al texto.</p>
<p>[10-12] <emph>Io non so ben ridire chom'io v'entrai Tant'era pien di sonno</emph>: dichiara quello che dicemo di sopra della selva et dello ingresso dell'animo nel corpo, et dipoi di tutto quel tempo che la ragione è consopita et niente altro che il senso può in noi. Non può adunque dire l'huomo chome o in che modo entra nella selva, cioè chome l'animo entra nel corpo onde contrahe molti vitii, perchè in su quel punto è pieno di sonno, cioè diviene sì inebriato dalla corporea mole che s'addormenta in lui la ragione, nè si desta prima che nel mezo del camino. Et però seguita <emph>Tanto ero pien di sonno in su quel punto</emph>, cioè tanto era consopito dalla ebrietà de' sensi l'animo, che la ragione chosì adormentata lasciò la diricta via, cioè la via delle virtù la quale non può vedere chi camina nelle tenebre. È la virtù morale, chome ogni philosopho confessa, un mezo constituto tra due extremi. Chome verbi gratia è una virtù circa la distributione, et lo spendere le pecunie nostre, la quale observa una moderata mediocrità tra 'l pocho e 'l troppo, et è decta liberalità. Et questa ha due extremi, el defecto decto avaritia perchè mancha et non arriva al mezo; et lo excesso decta prodigalità, la quale non si raffrena dentro a' termini della mediocrità, ma excede et trapassa. Adunque chome in larga et spatiosa campagna se meni una linea sempre pel mezo conviene che quella sia diricta et tutte l'altre piegandosi in alchuna parte saranno torte benchè fussino innumerabili, chosì sola la virtù è diricta perchè sempre procede chon equale distantia da gl'extremi; et e vitii torti perchè torchono inverso alchuno extremo. Et similmente chome in quella campagna è impossibile potere trovare al buio la linea del mezo et continuare in quella sanza torcere, chosì sanza el lume della ragione è impossibile nella vita humana trovare la mediocrità della virtù et in quella perseverare sanza trascorrere in alchuno extremo dove sono e vitii. Il perchè caminando al buio non si truova la linea del mezo la quale è sola una, o se pure a caso si truova, non si mantiene. Ma dell'altre, le quali sono molte, è facile a trovare sanza alcuno lume; et facile anchora a declinare d'una in una altra sempre errando. Il perchè sapientemente dixe Hesiodo greco poeta che el vitio si poteva pigliare tutto insieme; ma alla virtù non voleva Idio che si venissi sanza sudore. Et Archesila achademico philosopho diceva che la via che guida allo inferno è facile per che vi si va cho gl'occhi chiusi, <emph>i.</emph> sanza lume di ragione, perochè ogni peccato procede da ignorantia che non è altro che privatione di ragione. Il perchè David parlando dell'opere et actioni del peccatore dixe: "fient vie eorum tenebre". Et certo le vie del peccatore son tenebre, perchè in quelle non discerne la verità. Credo havere assai apertamente dimostro perchè il poeta chiama la via della virtù diricta et per che il sonno la fa smarrire. Il perchè procediamo avanti.</p>
<p>[13-18] <emph>Ma poi ch'io fui apiè d'un colle giunto Là dove terminava quella valle</emph>: intendiamo prima secondo il senso historico che caminando per la selvosa valle trovò allo 'ncontro un monte in forma che era necessario o torcere il camino volendo schifare la montata del colle, o salire el colle disiderando che 'l camino fussi diricto. Non si viene alle virtù se non per la salita del monte. Il perchè Basilio dixe: "aspera primo et pene in via et sudoris continui et laborum plena est via que ad virtutem ducit. Quamobrem nec cuius vis est propter arduitatem illam capescere, nec capescenti facile ad cacumen eius ascendere". È adunque el monte la contemplatione, et nella sommità è el sole, cioè la sapientia. Et come Virgilio pone el ramo d'oro, che è la sapientia, in su l'alteza dell'albero circundato dalle valli, chosì Danthe pone el sole nella sommità del monte. Virgilio pone le colombe per la contemplatione, guida a Enea insino al ramo d'oro perchè volano in alto, et altrove dice: "ergo alte vestiga oculis". Adunque pell'albero et per le colombe et per questo verso dimostra l'alteza che Danthe dimostra pel monte. Mentre che guardò nella valle non vide se non tenebre perchè nelle chose terrene non si vede il sole, <emph>i.</emph> la sapientia; ma vedesi nel monte, <emph>i.</emph> nella elevatione dell'animo alle chose divine. Onde David: "elevavi oculos meos ad montem". Sotto questo figmento intenderemo quel medesimo che per la lectera ‘y’, da sè trovata, expresse Pyctagora samio phylosopho. Ha questa lectera nel principio una sola linea insino che giunga al punto della forcha. Quivi si divide in due et l'una va diricta in su la dextra, l'altra torce a sinistra. Il che configura tutta la vita humana, perchè quasi una sola vita è di tutti gl'huomini insino a gl'anni della discretione, perchè non è imputato nè a perfecta virtù nè a intero vitio chosa che si faccia nella prima età dove è scusabile ignorantia sanza vera electione. Adunque qui el poeta per la via della selva intese la prima parte della già decta lectera. Dipoi el fine della valle trovò che la via stata insino a quivi una si dividea in due, et l'una seguitava a dirictura per l'erta del colle, l'altra torcea a sinistra apiè della radice di quello. Giunto adunque ad questo bivio, chome insino a quivi era ito nelle tenebre, chosì allhora cominciò a vedere el lume del sole, el quale già percoteva le spalle del monte et ad quello, vedutolo, s'addirizava. Imperochè giunti che siamo a gli anni della discretione, chomincia a rilucere in noi el lume della ragione, el quale ci monstra el monte già risplendente et invitaci ad salirlo. Il che significa che la ragione ci adiriza alla contemplatione et cognitione delle chose divine nelle quali consiste el nostro sommo bene. Creò Idio a sua imagine et similitudine non il corpo nostro ma l'anima. Il perchè è innata in quella sommo et seraphico amore di congiungerci chon quello. Et per tale amore si desta. La ragione che insino a questo tempo era stata ebbra et sonnolenta et innamorata, merita essere illustrata dal cherubico lume chol quale vede et conosce Idio quanto è capace sua natura. Pose adunque el monte per tale contemplatione. Due chose sono nel monte. Imperochè è elevato et più presso al cielo. Il che ci amonisce che ogni nostra inquisitione et ricerca debba essere de le cose alte et celeste et non infime et terrene. <emph>Item</emph> è erto perchè in vero ad tale contemplatione non si viene sanza difficultà. Nè solo questo poeta ha posto el monte per tale contemplatione, ma anchora molti scriptori delle sacre lettere lo mettono in simile figura, et <emph>maxime</emph> el poetico propheta David nel salmo, dove dicendo "quis ascendet in montem Domini, aut quis stabit in loco sancto eius?", <emph>i.</emph> chi salirà nel monte del Signore, o veramente chi starà nel luogo sancto suo?, niente altro domanda se non chi verrà ad questa cognitione. Lui saliva el monte con l'aiuto del sole, el quale glene mostrava perchè sanza el sole, cioè sanza la ragione la quale è vera guida della virtù humana et regina dell'animo nostro, non si scorge la via che ci mena alla contemplatione. Questo sole è quello el quale ci conduce a salvamento <emph>per ogni calle</emph>, cioè via. Imperochè nessuna nostra actione può esser perfecta se la ragione non ce la mostra et non giudica chosì essere. Nè può in alchuno modo l'huomo o operare nella vita activa o investigare nella contemplativa in forma che conseguiti el debito fine se non chon la ragione. Della quale quando accaderà più distinctamente tracteremo. Nè è chosa nuova che lui ponga el sole per la ragione, perchè anchora apresso de' sacri scriptori è "ne occidat sol super iracundiam vestram".</p>
<p>[19-21] <emph>Allhora fu la paura un pocho cheta</emph>: <emph>optime</emph>, imperochè quando la ragione comincia, rilucendo in noi, a dimostrarci el monte, cioè la strada che va al fine della salute, non cessa al tutto la paura. Imperochè benchè habbiamo veduto la via non vi siamo ancora drento; niente dimeno aquiesce alquanto la mente, et la paura scema, perchè nasce in noi speranza di potere arrivare al fine vedendo già la vera via; <emph>che nel lago del cuor m'era durata</emph>: ha el cuore humano tre ventriculi. In quello del mezo ha sua perfectione el nutrimento. Et de' due extremi l'uno è receptaculo del sangue, el quale si tira dal fegato, l'altro dello spirito tirato dal polmone. Nel cuore è el principio della vita; et perchè lo spirito è quello, che chome artefice forma le membra, et questo subito che è creato perirebbe se non havessi certa sedia, nella quale possa ricevere l'agumento della sua essentia, et la generatione, però nel corpo dell'animale prima che alchuno altro membro è creato el cuore, sedia dello spirito; et ogni principale calore et virtù è dal cuore. Onde secondo la qualità et quantità del cuore nasce la grandeza dell'animo, et così la timidità, di che più prolixamente habbiamo disputato nel nostro secondo dialogo <emph>Dell'anima</emph> in lingua latina scripto. Et per questo dixe el poeta ch'è <emph>nel lago del cuore</emph>. Et nota che questa paura durò grande da che lui s'accorse essere fuori della vera strada, insino che il sole gli decte speranza di potervi ritornare; <emph>la nocte</emph>, cioè tutta l'età passata, la quale privata del lume della ragione, et obscurata da ignorantia, meritamente si chiama nocte; <emph>pieta</emph>: lamento. È prima da notare che in lingua fiorentina si truova "pietà" chon accento grave nell'ultima syllaba et significa compassione; onde disotto "qui regna la pietà quando è ben morta". <emph>Item</emph> "pièta" con accento acuto nella penultima, et significa lamento apto a commuovere compassione, et in questa significatione la pone el poeta. Nè è sanza ragione che lui dica <emph>la nocte ch'io passai chon tanta pieta</emph>, perchè vuole dimostrare che quando s'accorse havere smarrita la strada, se ne dolse; et per questo intenderemo che perchè fussi nel vitio, nientedimeno non havea facto anchora fermo habito di quello; onde più facilmente se ne potè sviluppare. Era adunque non intemperato ma incontinente. Il che acciò che più apertamente s'intenda diciamo essere una virtù decta temperantia, nella quale chi ha facto habito in forma si contiene et abstiene da ogni piacere, et voluptà vitiosa et non honesta, che nessuna difficultà lo 'mpedisce, nè gl'è noia l'abstenersi. Et chosì chi ha facto habito nel vitio della intemperantia si dà tutto alla vita lasciva et voluptuosa et a ogni libidine, sanza alchuno impedimento di vergogna o rimorso di conscientia. Et per questo diciamo che et quella è vera virtù, et questa, cioè la intemperantia, è vero vitio, perchè in ciaschuna è habito sanza el quale non può essere nè virtù nè vitio. Ma innanzi che l'huomo contragga tali habiti o di temperantia o di intemperantia, habbiamo due dispositioni per le quali sdruccioliamo nell'habito. L'una ci guida alla virtù, et è nominata continentia, imperochè el continente vuole abstenersi dalla vita lasciva, ma non si contiene sanza gran faticha perchè non ha anchora facto habito della temperantia, ma perseverando in questa continentia per lunga operatione in quella fa habito et dipoi sanza difficultà si contiene et non è più continente, ma temperato. L'altra ci guida al vitio, imperochè lo incontinente anchora lui non vorrebbe cader nel vitio, et chombatte chon la libidine chome combatteva el continente; ma non la vince chome el continente, ma lasciasi vincere. Et dopo molte volte fa habito nella libidine et più non combatte, ma volentieri la seguita, et diventa intemperato. Adunque, seguitando la fictione di Virgilio, Didone nel principio che vide Enea era temperata et volentieri et sanza faticha s'absteneva da ogni lascivia. Onde dice: "tum breviter Dido vultum demissa profatur", dipoi dopo il convito cominciando già a inclinarsi all'amore, di temperata divenne continente perchè, crescendo già le fiamme, s'inclinava all'amore; ma pure, benchè gli fussi difficile, niente dimeno s'abstenea dagli acti libidinosi. Il perchè non era più temperata, ma era diventata continente et combatteva col vitio, ma pure vinceva. Il perchè dice: "si mihi non animo fixum immotumque sederet Ne cui me vinclo vellem sociare iugali [...] Huic uni forsan potui succumbere culpe"; et pocho di socto: "agnosco veteris vestigia flamme". È adunque combattuta dall'amore, ma pure lo vince. Onde conchiude volere essere prima fulminata da Iove che violare la castità. Ma non dopo molto tempo diventa incontinente, perchè continuando l'amore di tormentalla, finalmente si lascia vincere benchè malvolentieri, <emph>maxime</emph> per le persuasioni della sorella. Nè cessò di ruvinare al fondo insino a tanto che diventò intemperante, perchè facto già habito nella lascivia, volentieri a quella si dava. Il che dimostra el poeta dicendo: "nec iam furtivum Dido meditatur amorem". Vedi adunque che chosa è temperantia, continentia, incontinentia, et intemperantia. Il perchè tornando a proposito, Danthe era non intemperato, perchè non havea facto habito del vitio, ma incontinente, perchè benchè combattessi col vitio, nientedimeno si lasciava vincere.</p></div3>
<div3><head>vv.  22-30</head>
<lg><l>Et chome quel che chon lena affannata</l>
<l>uscito fuor del pelago alla riva</l>
<l>si volge all'acqua perigliosa et guata,</l></lg>
<lg><l>Chosì l'animo mio ch'anchor fuggiva</l>
<l>si volse a retro a rimirare lo passo</l>
<l>che non lasciò già mai persona viva.</l></lg>
<lg><l>Poi posato hebbi un pocho el corpo lasso,</l>
<l>ripresi via per la piaggia diserta</l>
<l>sì che 'l piè fermo sempre era il più basso.</l>
</lg>
<p>Optima comperatione et vera similitudine che uscito della selva non altrimenti riguardava la selva considerando el pericolo nel quale era incorso, che faccia l'huomo el quale havendo ropto in mare et finalmente essendo condocto a riva riguarda el mare et considera in quanto grave pericolo sia incorso pel naufragio facto. Et veramente non è in minore vexatione et exagitatione l'animo el quale perduto ogni temone et vela di ragione è traportato dalle impetuose onde del mare, cioè da furiose perturbationi et passioni che procedono dall'appetito et dalla sensualità, le quali lo fanno rompere ne gli scogli de' vitii, onde chon grandissima difficultà si può condurre a rriva. Et certo mentre che l'animo nostro havendo perduto la ragione è traportato dal disordinato appetito, o da una vana letitia, o da grave dolore, o da troppo timore, o da smisurata cupidità, è simile alla nave posta in grave tempesta. Il che assai apertamente dimostrai nelle nostre <emph>Disputationi Camaldulensi</emph> nell'allegoria della tempesta virgiliana, dove Iunone con l'aiuto d'Eolo si sforza sommergere e Troiani. Il che dinota che la cupidità dell'ambitione persuade alla ragione inferiore che rimuova Enea da Italia, cioè dalla vita contemplativa, et pingalo in Cartagine, cioè alla vita activa.</p>
<p>[22-24] <emph>lena</emph>: in nostra lingua significa quello che e Latini dicono respiratione, cioè quieto et tranquillo anelito, il che mentre è nell'huomo, sanza difficultà et giocondamente si mantiene nelle forze. Ma o troppa faticha di corpo o troppa perturbation di mente spesso fa affannare tale lena. Il perchè se alchuno dura assai in alchuna exercitatione sanza straccarsi, diciamo cholui havere lena; <emph>perigliosa</emph>, cioè pericolosa, <emph>et guata</emph>: cioè guatando considera al pericolo passato.</p>
<p>[25-27] <emph>che anchora fuggiva</emph>: che anchora era in timore. Imperò che chome chi ha l'animo forte et invicto nelle chose horrende si dice havere l'animo presente, chosì per l'opposito diciamo che l'animo fugge a quegli che temono per horrore di quelle. Et dimostra qui quello che interviene; imperochè posto che el pericolo che ti facea temere cessi, nientedimeno la paura non cessa chosì di subito. Ma chome interpreterremo quando dice che el passo del quale lui è uscito non lasciò mai persona viva, conciosia che lui non vi perissi? Diremo adunque lui usare quello color rhetorico el quale e Greci chiamano "hyperbole" et e Latini "superlatio". Dove per dimostrare la grandeza della cosa si trapassa il vero, et intendesi <emph>non lasciò mai persona viva</emph>, che, posto che alchuni la passino salvi, nientedimeno son sì pochi che si può dire nessuno ad comperatione del numero infinito el quale vi perisce. Et certo rarissimi sono quegli che della obscurità della ignorantia eschano in forma che arrivino alla luce della vera cognitione. Alquanti intendono che nessuno fu mai sì ornato di virtù el quale mentre che è in vita non pecchi, <emph>unde</emph> "septies in die peccat iustus", et qualunque si truova in peccato è morto. Adunque <emph>che</emph>, cioè el qual passo, <emph>non lasciò già mai persona viva</emph>, cioè la quale quando che sia non uccidessi; o veramente <emph>non lasciò mai persona viva</emph> perchè la via del peccato uccide chi per quella camina, onde "anima que peccaverit ipsa morietur". Alchuni vogliono che <emph>persona viva</emph> sia agente et dicono <emph>che</emph>, cioè el qual passo, <emph>alchuna persona viva non lasciò mai</emph>, perchè chome habbiamo decto nessuno viene in vita che da principio non sia oppresso da ignorantia della quale nasce el peccato.</p>
<p>[28-30] <emph>Poi posato hebbi el corpo lasso</emph>: prudentemente fa mentione del corpo. Imperochè non obstante che il salire al monte, cioè la contemplativa, sia quella ove consiste el nostro sommo bene, et per questo debba l'huomo attendere a purgare l'animo da' vitii acciochè diventi capace delle sancte doctrine, perchè nell'anima malivola non entra lo spirito della sapientia, niente dimeno non è da privare el corpo delle chose necessarie. Precepto è optimo dell'apostolo dicente "castiga el corpo et reducilo in servitù", perchè non si debba nutrirlo chon tante delitie che l'appetito ricalcitri alla ragione. Ma non comanda che al tutto s'abbandoni perchè non si debba privare delle chose necessarie, imperochè infermo o troppo extenuato impedisce l'animo, nè lo lascia operare secondo la virtù. Adunque prudentemente dimostra el poeta che il corpo non si debba tenere in troppo agio; ma posarlo quando è lasso, et posarlo poco, cioè quanto richiede la necessità; <emph>per la piaggia diserta</emph>: cioè abbandonata, perchè "desero" in latino significa abbandono, et di qui diciamo e diserti luoghi non habitati. Et certo è vero che la via la quale mena l'huomo alla cognitione è abbandonata perchè pochissimi sono quegli che si dieno alla contemplativa. Onde dixe el Petrarca: "povera et nuda vai philosophia, Dice la turba al vil guadagno intesa. Pochi compagni harai per la tua via". Et quando dice che <emph>il piè fermo sempre era il più basso</emph>, dimostra la forma dell'andare all'erta. Imperochè in tal viaggio il piè che muove sale et quel che è fermo rimane più basso. Et allegoricamente monstra che la cogitatione nostra debba procedere per ordine et non alzare l'uno piè se l'altro non è prima fermo. Il che significa che non procediamo avanti nel contemplare chose più alte se prima non siamo bene confermati nella scientia delle più basse. Possiamo anchora dire che el piè significa l'amore et appetito delle chose. Imperochè chome el corpo è portato da' piedi, chosì l'anima dall'apetito. Onde lui nel capitolo diciocto del purgatorio dixe che "se amore è di fuori a noi offerto Et l'anima non va chon altro piede Se dricta o torta va non è suo merto". Adunque el piè più basso significa l'amore delle chose inferiori, et questo era fermo perchè poteva anchora più in lui che el piè più alto, <emph>i.</emph> l'amore delle chose celesti, perchè non era anchora purgato da' vitii.</p></div3>
<div3><head>vv.  31-36</head>
<lg><l>Et ecco quasi al cominciar dell'erta</l>
<l>una lonza leggieri et presta molto,</l>
<l>che di pel maculato era coverta.</l></lg>
<lg><l>Et non mi si partia dinanzi al volto,</l>
<l>anzi impediva tanto el mio camino,</l>
<l>ch'io fui per ritornare più volte volto.</l>
</lg>
<p>È sanza fallo profonda doctrina quella del nostro poeta, el quale non sanza cagione si propone per guida et duce Virgilio; imperochè quello va imitando in ogni parte benchè sì copertamente che pochi se n'accorgono. Vuole Virgilio per Enea dimostrare come l'huomo possa arrivare al sommo bene, et pone tre essere e principali incomodi, e quali impediscono che non possiamo conseguire el nostro fine. De' quali el primo è la luxuria, intendendo per luxuria ogni lascivia et ogni sfrenata voluptà et piacere della sensualità, el quale regna in noi quando l'animo nostro non è ritenuto sotto el freno della temperantia. Et questo configurò per Troia, la quale non voleva lasciare in nessun modo Enea se Venere, posta pel divino amore, non l'havessi spirato a partirsi, chome nelle nostre allegorie dimostrai. El secondo è l'avaritia, la quale exprime et per Tracia et per l'isole Strophade et per molte altre chose. El terzo è l'ambitione et immoderata cupidità de gli onori de' magistrati et degli imperii; el quale vitio <emph>maxime</emph> dimostra per le immortali inimicitie di Iunone contra a' Troiani. Adunque l'huomo el quale di sua natura ama la virtù et ha in odio el vitio et disidera el sommo suo bene et fugge la miseria, sempre procederebbe per diricta via se tre chose non lo impedissono. Queste sono piacere, utile et honore; et per conseguir questi spesso torciamo dalla diricta strada. Questo medesimo adunque significa al presente Danthe per tre fiere: lonza è el piacere, lupa è l'utile, leone è l'honore. Lui era già uscito della selva et veduta la sommità del colle illuminata dal sole s'apparechiava montando l'erta arrivare a quella; il che disopra allegoricamente habbiamo exposto. Et chosì interviene che arrivato l'huomo agli anni della discretione, excitandosi in lui la ragione si prepara a volere conseguire el sommo bene. Ma questa buona voglia è impedita da' sopradecti vitii. Et prima dalla voluptà, imperochè ne gli anni puerili et giovinili sono ardentissime le voluptà dell'huomo, et difficilmente nel fervore del sangue si pone freno a quelle; onde infinita è la turba de gli intemperanti o de gli incontinenti, il perchè rari sono in quella età che allectati dalle lusinghe della vita lasciva et voluptuosa non lascino el salire del monte. Questo ci significa el poeta per la lonza, la quale fu la prima fiera che tentassi impedirgli la montata. Molti dubitano che animale sia lonza; et certo tre spetie di fiere troviamo havere la pelle distincta di varie macule: lupo cervero da' Greci decto lynce, pardo, et panthera. Vogliono adunque alchuni che per lonza s'intenda el cervero, et perchè Virgilio induce che Venere domandante nella caccia delle sorelle dimostra quelle essere vestite di pelle di tale animale. Et perchè questa fiera è molto obliviosa, nè è vitio che in maggiore oblivione c'induca delle chose excellenti che la corporea voluptà. Se lonza è pardo, sarà la medesima significatione. Perchè questo animale è di medesima pelle et molto acceso nella libidine. Il perchè non solamente chon la sua spetie, ma anchora chome pone Plinio chon leone si mescola; <emph>preterea</emph> non vuole essere veduto quando si pasce, et nel pascere si succia el sangue. Il che è proprio della libidine perchè più che altra chosa ci vota di sangue. Onde Virgilio: "carpit enim vires paulatim, uritque videndo Femina". Et Iuvenale: "accipiat sane mercedem sanguinis, et sic Palleat ut nudis pressit qui calcibus anguem". Questo credo movessi Homero a indurre Paris huomo libidinoso vestito di pelle di pardo. Vaglia anchora in questo l'auctorità di Giovanni Boccaccio, el quale scrive che e fiorentini fanciulli vedendo el pardo gridavono "vedi la lonza". Possiamo anchora molto convenientemente intendere della panthera, la quale molti non fanno differente dal pardo se non in havere più bianco colore. Alquanti vogliono la panthera essere la femina tra pardi. Plinio afferma essere tanto bella et di tanta gratia la sua pelle, che ogni fiera la disidera, ma temono della fiereza che dimostra nella testa; onde la panthera occultando el capo et mostrando el dosso allecta cholla belleza della pelle varie fiere et dipoi chon subito empito le prende et divora. Il che è molto consimile ad questo vitio, nel quale la belleza ci lusingha et tira poi ci divora, perchè vi si consuma el tempo la pecunia la fama el corpo et l'anima. Questa medesima fiera pone pel medesimo vitio della luxuria nel sextodecimo capitolo: "io havevo mia corda intorno cincta Et chon essa pensai alchuna volta Prendere la lonza cholla pelle dipincta".</p>
<p>[31-33] Et optimamente dixe <emph>Et ecco quasi</emph>, imperochè questa dictione <emph>ecco</emph>, la quale e Latini dicono "ecce", non è mai posta da' poeti se non quando dimostrono intervenire chosa improvisa et non aspectata. Et chosì la voluptà è tanto amica all'apetito sensitivo che prima occupa l'huomo che se n'accorga. Era la lonza leggiera et presta, perchè gran mobilità è nella vita voluptuosa. Onde gli antichi poeti dipingono l'amore alato. Il Perchè Propertio: "idem non frustra ventosas addidit alas, Fecit et humano corde volare deum, Scilicet alterna quoniam iactamur in unda, Nostraque non ullis permanet aura locis". Et puossi in un momento essere preso dall'amore. Et certo è difficile non solamente a dire, ma anchora a pensare quanta sia la leggereza et instabilità dell'amante. Pella pelle maculata, cioè distincta di varii colori, dimostra che l'amore lascivo consiste nella pelle, cioè nella superficie del corpo; nè altro si cerca che la belleza extrinseca, et la varietà de' colori suoi et odori, per contentare viso audito et olfato. Ma più delle cose che dilectino el gusto et el tacto; e quali due sensi sono più corporei et cercono più infame et vitiose voluptà.</p>
<p>[34-36] <emph>Et non mi si partiva dinanzi al volto</emph>: perchè sempre sta fixo nella mente la forma della cosa amata. Questo dimostra Virgilio in Didone, la quale dice che vedea et udiva Enea benchè absente. Questa molto impedisce el camino, perchè nessuna chosa è che tanto ci ritragha dalla speculatione quanto el lascivo amore, in forma che <emph>etiam</emph> gli alti ingegni et maravigliosi huomini spesso torce dal vero camino. Et chi fu alla cognitione della divinità più elevato che David Re et Salomone suo figliuolo? Et niente dimeno l'uno et l'altro fu tanto molestato dall'amore che David Re, benchè havessi tante moglie et tante concubine, nientedimeno preso dalle belleze di Bersabè non dubitò mandare Uria suo marito in tal modo in battaglia che fussi ucciso. Adunque tanto Re, tanto propheta del quale dixe Idio "inveni hominem secundum cor meum", per godersi una feminella sostenne fare uccidere el governatore et duce del suo exercito non sanza sommo danno publico, et sè maculò di tre gravissimi delicti, homicidio, tradimento, et adulterio. Potrei racontare molti philosophi, ma sia abastanza el principe de' peripatetici Aristotile, el quale vinto dall'amore fece ad Hermia sua concubina quegli medesimi sacrificii che el popolo Atheniese facea solamente a Cerere Eleusina, celebratissima dea appresso di loro.</p></div3>
<div3><head>vv.  37-43</head>
<lg><l>Tempo era del principio del mattino</l>
<l>e 'l sol montava su chon quelle stelle</l>
<l>ch'eron chon lui quando l'amor divino</l></lg>
<lg><l>Mosse da prima quelle chose belle,</l>
<l>sì ch'a bene sperare m'era cagione</l>
<l>di quella fera la gaetta pelle</l></lg>
<lg><l>L'hora del tempo et la dolce stagione;</l>
</lg>
<p>Usa in questo luogo el poeta chronographia, cioè descriptione di tempo. Nota adunque che cominciò la salita nel principio del dì, la quale hora noi chiamiamo mattino, perchè e Latini la chiamano "mane". Nè è sanza ragione che lui pigli questa hora perchè è chiamata "mane", el quale vocabolo in lingua lanubina significa buono. Et certamente è non solamente buona, ma optima l'hora nella quale cominciamo adirizarci alla via della salute. <emph>Preterea</emph> dimostra che la buona operatione si debba cominciare per tempo. Il perchè è giusta querela nel Petrarca: "ma la colpa è pur mia, che più per tempo Dovea aprir gli occhi et riguardare al fine, Ch'a dire il vero homai troppo m'attempo". Puossi ancora aggiugnere che volendo dimostrare el poeta havere havuto in visione le cose le quali scrive, pose el tempo della aurora, perchè in quell'hora le visioni et e sogni son veri chome lui disocto dimostra dicendo "ma se presso al mattino il ver si sogna", nel qual luogho ci sforzereno provare chon philosophiche ragioni questo medesimo. <emph>Preterea</emph> è optimo principio prendere la via della speculatione nel tempo che 'l sole comincia apparire, <emph>i.</emph> quando la ragione si desta in noi, senza la cui luce non si può procedere in alchuna cognitione. Onde David: "mane astabo tibi et videbo, quoniam deus nolens iniquitatem tu es"; giudica adunque che la mattina sia apto tempo a conoscere che lui è Idio el quale non vuole la iniquità.</p>
<p>[37-39] <emph>El sol montava su</emph>: dopo la descriptione dell'hora del dì, descrive ancora la stagione dell'anno; et pone che el sole era in ariete, cioè nel montone, pel qual segno dinota la primavera. Quattro sono e tempi dell'anno: primavera, la quale comincia quando el sole entra nell'ariete; la state, quando entra nel cancro; et similmente entrando nella libra fa l'autunno; et nel capricorno el verno. Fu adunque da mattina el principio della salita; et nello introito del sole nell'ariete. Per questo secondo molti vuole dimostrare, che questo optimo proposito di salire al monte gli venne el venerdì della passione el qual fu nel vigesimo quinto giorno di marzo, nel quale <emph>etiam</emph> ne' tempi di Christo el sole era già nell'ariete per la correptione dell'anno facta da Cesare dictatore. Ma nel presente anno .M.cccc.lxxx. el sole entra di marzo nell'ariete in forma che nell'undecimo dì a mezo giorno sarà nel trigesimoquarto minuto del primo grado d'ariete. Et certo l'auctore della salute humana volle patire in quella stagione dell'anno, nella quale da llui fu creato el mondo. Imperochè quando cominciò quel primo dì, el quale meritamente si può chiamare el natale del mondo, el segno del montone era nel mezo del cielo. Et perchè el mezo del cielo è quasi la sommità et capo d'esso cielo, pertanto e matemateci pongono l'ariete el primo de' segni del zodiaco, perchè in esso principio della luce essendo lui nella più excelsa parte, debitamente si può chiamare capo del mondo.</p>
<p>Ma poi che habbiamo facto mentione del nascimento dell'universo, porrò brievemente el sito di tutti e cieli. È nell'octavo cielo, dove sono l'altre stelle fixe, un circulo chiamato zodiaco el quale tutto el cielo circunda, nominato da greco vocabolo "zoon", cioè animale, perchè è distincto in dodici segni figurati in forma d'animali. Questi sono ariete, tauro, gemini, cancro, leone, vergine, libra, scorpione, sagittario, capricorno, acquario et pesci. Socto questa octava spera sono septe altre spere et in ciascuna d'esse è un pianeta. Di questi el più alto è Saturno. Dipoi per ordine sono Iove, Marte, Sole, Venere, Mercurio, et Luna. Questa è la più bassa di tutti et più propinqua alla Terra. Dicono adunque che in tal principio essendo el montone chome habbiamo decto nel mezo del cielo, el Sole apparve nel lione et la Luna nel cancro, Mercurio nella vergine, et Venere nella libra, et similmente Marte era nello scorpione, Iove nel sagiptario, et Saturno nel capricorno. Il perchè qualunque de' septe già decti segni sono decti domicilii et case di quel pianeta el quale allhora ricevevono. Restane insino in dodici cinque; et questi, rimovendone el Sole et la Luna, e quali pianeti non hanno altro domicilio che e già decti, sono distribuiti agli altri cinque in forma che l'aquario toccha a Saturno, e pesci a Iove, lo scorpione a Marte, el tauro a Venere, e gemini a Mercurio. Questi adunque hanno due domicilii, et el Sole et la Luna uno solamente, questo el lione, quella el cancro. Dixi brievemente questo de' septe pianeti et de' dodici segni del zodiaco non solamente per lo intellecto del presente texto, ma perchè tale cognitione sarà utile alla interpretatione di più altri luoghi. Vedi adunque che el poeta dimostra che lui si misse per la via della salute, et salì alla contemplatione in quella stagione dell'anno la quale fu el principio del mondo et nella quale chi ci havea creato liberi dipoi caduti in servitù ci ricomperò. <emph>chon quelle stelle</emph>: intendi dell'ariete, le quali son diciocto. Ariete significa montone, et dicono e poeti che questo montone convertito in tal segno fu quello el quale haveva el vello d'oro, et passò pel mare Phryxo et Helle, benchè Helle cadessi amezo el mare, ma Neptunno la conservò et di lei generò Peone. Et fu el montone figliuolo di Neptunno et di Theophane. Imperochè Neptunno amando tal fanciulla per poterla havere si trasformò in montone, et lei trasformò in pecora. Il perchè essendo la forma di costoro di montone et pecora, quello che epsi generorono fu montone et tal montone dicono e poeti che gli dii trasformorono in questo primo segno del zodiaco. Nigidio scrive che questo è quel montone el quale apparve a Baccho quando conducea l'exercito per la Lybia harenosa dove non è acqua, et mostrògli una fonte la quale è unica et sola in quella regione. Et per tale beneficio Baccho lo trasformò in questo segno, et dove era la fonte constituì un tempio a Iove suo padre, el quale è lontano da Alexandria d'Egypto nove giornate. Ha questo segno una stella nel capo, tre nelle nari, due nel collo, in ciaschuno de' piedi dinanzi una, nel dosso quattro, nella coda una, nel ventre tre, in ciaschuno de' piè di drieto una. Ma lasciando le favole, questo segno secondo e mathematici è nominato montone per exprimere la natura del Sole. Imperochè la natura del montone è di ghiacere el verno in su el sinistro lato et la state in sul dextro; chosì el Sole el verno va al sinistro emisperio et la state al dextro. Concluderemo per tutte queste ragioni che oltra all'hora del dì, anchora la stagione dell'anno gli dava speranza, essendo quella nella quale Dio creò l'huomo et creatolo ogni altra chosa mortale creata gli soctomesse, testante el propheta: "omnia subiecisti sub pedibus eius, oves et boves universa insuper et pecora campi". Quasi dica: se questa è la stagione nella quale tanto fu liberale et gratioso Idio inverso l'huomo, che prima lo creò et dectegli lo imperio di tante chose, et poi per sua colpa spiritualmente morto di nuovo lo ricreò, posso io facilmente sperar gratia di salire al monte. Nè sarebbe stata vana la sua speranza se non fussi stato impedito dalle tre fiere. Imperochè sanza dubbio può sperare l'huomo chon la divina gratia potere pervenire alla vera cognitione pure che non sia impedito da vitii. Ma chi ha l'animo macchiato dalla bructura de' vitii non lo speri. Imperochè come dice la Sapientia "in animam malivolam non introibit spiritus sapientie". Et David, chome di sopra dixi, domandando "quis ascendet in montem Domini, aut quis stabit in loco sancto eius?", cioè chi salirà al monte del Signore?, che non è altro che elevarsi alla cognitione delle chose divine, risponde: "innocens manibus et mundo corde"; et innocente di mano intende chi non pecca nelle vitiose operationi, et "mundo corde" è colui che non pecca in cogitatione. Et per questo Platone el quale pose el sommo bene dell'huomo nella contemplatione delle chose divine le quali si cognoscono mediante le virtù intellective, nientedimeno vuole che prima cominciamo dalle virtù morali, acciochè prima ci purghiamo chon quelle da' vitii, perchè chome lui medesimo dice, "purum impuro attingere nefas est". Et certo è cosa nefaria et scelerata che chi è impuro et vitioso tenti toccare le chose divine che sono purissime, nè vuole la immensa maestà che si dia el sancto a' cani.</p>
<p>[40-42] <emph>Mosse da prima quelle chose belle</emph>: creò e cieli et l'altre creature, et non sanza cagione dixe <emph>mosse</emph>, perchè ogni corpo naturale ha el suo moto, et Idio solo è immobile ma muove el tutto. Onde Boetio: "stabilisque manens das cuncta moveri".</p>
<p>[43] Sì che <emph>L'hora del tempo et la dolce stagione</emph> mi dava speranza potere havere la pelle della gaetta fera, cioè poterla uccidere et in segno di victoria portarne la pelle. <emph>L'hora del tempo</emph>: perchè era da mattina, et chi per tempo comincia la giornata innanzi nocte può arrivare al disiato fine. Questa hora è lodata dal propheta dicente: "in mattutinis meditabor in te quia fuisti aiutor meus"; et Horatio: "matutine pater seu Iane libentius audis". Et perchè questa è optima hora e Latini la chiamano "mane", il che in lingua lanubina significa buono; <emph>et la dolce stagion</emph> di primavera nella quale el mondo hebbe principio, et nella quale l'huomo fu ricomperato. Può adunque sperare ogni felicità l'huomo in quella stagione. Alquanti muovono dubbio dicendo che la dolce stagione della primavera doveva più tosto dargli temore che speranza a vincere tale animale, considerato che in tal tempo ogni animale naturalmente è incitato a lascivia. Ma questo non è contro al decto del poeta ma è in suo favore, et la sententia è questa: se io in quel tempo nel quale l'huomo è più che l'usato stimolato dalla lascivia de' sensi, potevo cominciare l'erta, cioè vincere la difficultà che è nella vita speculativa, era da sperare che in ogni altra stagione molto più facilmente la potrei salire. Ma Danthe in questo luogho chome poeta d'ingegno et d'artificio excellentissimo volle benchè occultamente imitare Virgilio. Il che acciochè più apertamente apparisca, Enea in quel tempo che lui chon tutte le forze s'ingegnava difendere Troia, fu persuaso da Venere che lasciassi tale impresa perchè gli dii volevono che quella ciptà perissi et lui navicassi in Italia. L'allegoria di questo, chome io nel quarto libro delle mie <emph>Disputationi Chamaldulensi</emph> scripte in lingua latina dimostrai, è che Enea nella sua gioventù molto amava Troia, cioè la vita voluptuosa, et per la difensione di quella era prompto mettersi a ogni pericolo, insino a tanto che Venere, <emph>i.</emph> l'amore delle chose celesti, non gli dimostrò che gli dii et <emph>maxime</emph> Pallas erono quegli che disfacevono Troia, et persuaselo che andassi in Italia, la quale Virgilio pone per la vita speculativa. Adunque Virgilio in quel luogho dimostra che Enea mai harebbe abbandonato Troia, <emph>i.</emph> la vita voluptuosa nella quale la tenera et la giovinile età pone el sommo bene, nè sarebbe ito in Italia, se Venere non l'havessi condocto. Dove pone Venere per l'amore delle chose celesti. Et certo è tanto ardua et difficile la via della virtù, che se l'amore di quella non tirassi l'huomo, nessuno sopporterebbe tanti affanni. Per questo è assai manifesto a chi con diligentia investigherà el senso di questo luogho, che chome Virgilio dimostra che Enea sarebbe perito in Troia, cioè nella vita voluptuosa, se Venere, <emph>i.</emph> l'amore delle chose celesti, non gli havessi persuaso el partire, così Danthe non harebbe sperato vincere la lonza se non fussi stato aiutato dalla dolce stagione di Venere, <emph>i.</emph> del celeste amore; che, come è in proverbio fiorentino, l'amore ne porta ogni gran fascio.</p></div3>
<div3><head>vv.  44-48</head>
<lg><l>ma non sì che paura non mi dessi</l>
<l>la vista che m'apparve d'un lione.</l>
<l>Questo parea che contro ad me venissi</l></lg>
<lg><l>chon la testa alta et chon rabbiosa fame</l>
<l>sì che parea che l'aer ne temessi.</l>
</lg>
<p>[44-45] Questo lione è configurato pel secondo vitio, el quale possiamo chiamare superbia o per più comune vocabolo ambitione. Imperochè chome ne' giovinili anni le voluptà et e piaceri legano et inviscano in forma gli animi nostri che abbandonano la virtù, chosì poi nella virile età si desta in noi ismisurato appetito degli honori et magistrati et de gl'imperii et delle signorie, le quali chose benchè paino d'animo excellente et generoso, nientedimeno per acquistarle si commettono di molti vitii. Et molto più son quegli che si sforzano pervenire a simili gradi chon fraude, tradimenti et corruptele che chon vera virtù. Molto prolixo sarebbe narrare l'uccisioni et gli homicidii commessi per acquistare signorie, et le guerre per le quali non una o due città, ma grandissimi et potentissimi reami sono stati socto sopra volti. El figliuolo ha morto el padre, et el fratello el fratello. Nè un solo Teocle et Polynice, o Atreo et Tieste, ma infiniti sono stati. Et alle rep. che altra chosa ha tolto non solamente lo 'mperio ma l'otio et la pace et finalmente la libertà, se non le parti et le factioni nate tra ciptadini volendo ciaschuno essere el primo negli honori et potere più che le leggi? Il che benchè chon domestici exempli facilmente potremo provare, nientedimeno voglio più tosto riferire gli externi, et ridurre a memoria Mario et Sylla et Cinna et Octavio et Cesare et Pompeo et altri infiniti. Ma pognamo che chon virtù et giustitia alchuni cerchino le dignità et quelle con ogni honestà administrino desiderando con loro faticha et sudore giovare alla rep. et a' cittadini suoi et con governo non tyrannico ma paterno opprimere le civile discordie et nutrire la concordia; nientedimeno in cose momentanee et transitorie occupati, lasciano la investigatione delle cose celesti et divine, nelle quali consiste ogni nostra felicità. Il perchè verissimamente come tutte l'altre cose, così questa dixe epsa Verità: "Martha, Martha, sollicita es, et turbaris erga plurima; Maria autem optimam partem elegit que non auferetur ab ea". Cioè Martha in assidui pensieri et cure et non sanza somma perturbatione era occupata in varie chose, et Maria haveva electo la parte optima la quale non gli può esser tolta. Et nel vecchio testamento pongono Lya cispa ma feconda nel concepere et nel partorire, et Rachel sua sorella d'occhi lucidi et sani ma sterile. Sapientissimamente adunque quel medesimo exprime Danthe pel leone, che Virgilio per Iunone, sempre inimicissima a' Troiani et a Enea volente venire in Italia. Leggesi che el lione non fa empito in chi si getta in terra et cede, ma in chi gli va contro. Così l'ambitioso cerca essere superiore et accepta chi cede et contende con chi non cede. Et Plauto: "superbus minores despicit maioribus invidet"; et Boetio: "ire intemperantis fremit ut leonis animum gestare credatur".</p>
<p>[46-48] <emph>Questo parea che contro ad me venissi</emph>: non sanza cagione dixe <emph>questo</emph> del lione che non havea decto della lonza, perchè è facile chosa a uno ingegno elevato et mosso alla contemplatione conoscere che la vita voluptuosa non sia el sommo bene. Ma le dignità et gli honori hanno in sè tanta forza et tanta apparenza d'honestà che ingannano gli animi excellenti. Adunque facilmente potea cacciare da sè la voluptà ma non l'ambitione, et però finge che el lione gli venissi incontro. Queste cose tutte dinotano la elatione et altarigia la quale è nell'ambitioso; onde dimostra che viene <emph>chon la testa alta</emph>, perchè mai è sanza superbia l'ambitione, <emph>et chon rabbiosa fame</emph>, perchè tale cupidità è uno insatiabile et rabbioso appetito. Onde Cesare solea spesse volte dire el verso d'Eurypide poeta tragico: "se la ragione et la giustitia si debba violare, è da violarla per signoreggiare". Nè sanza cagione arroge <emph>sì che parea che l'aere ne temessi</emph>, perchè molto desiderano quegli che pervengono in alto grado esser temuti, et <emph>maxime</emph> dall'aria, cioè da' superiori et grandi huomini. Il che dinota per l'aria elemento superiore.</p></div3>
<div3><head>vv.  49-54</head>
<lg><l>Et una lupa che di tutte brame</l>
<l>sembrava carca nella sua magreza</l>
<l>et molte genti fè già viver grame,</l></lg>
<lg><l>Questa mi porse tanto di graveza</l>
<l>con la paura ch'uscia di sua vista,</l>
<l>ch'io perdei la speranza dell'alteza.</l>
</lg>
<p>[49-51] Pone el terzo impedimento el qual ci toglie el montare, et per la lupa intende l'avaritia. Riferiscono quegli che descrivono la natura del lupo che nessuno animale è più avido et vorace, nè solamente nuoce alle greggi, perchè non solamente perviene la ingiuria alla bestia divorata ma all'huomo signore di tal bestia. Nè solamente fa preda apertamente assaltando, ma anchora appostando: o le tenebrose nocti, o e nebulosi giorni, chon aguati, et insidie, furtivamente ne porta l'animale; et se non è scoperto da' pastori o da' cani, non cessa insino a tanto che tutta la gregge uccide, stimando non si potere mai empiere. Chosì l'avaro hora con fraude et inganni, hora con aperte rapine toglie quello di che dà detrimento ad altri. Nè però può tanto accumulare che la voglia si satii, ma come el ritruopico non spegne la sete pel bere ma l'accresce, chosì l'avaritia tanto cresce nell'huomo, quanto crescono e suoi thesori. Onde Horatio nelle sue <emph>Ode</emph>: "crescit indulgens sibi dirus hydrops, Nec sitim pellit nisi causa morbi Fugerit prius et aquosus albo Corpore langor"; et Virgilio: "quid non mortalia pectora cogis Auri sacra fames"; Seneca: "avaro deest tam quod habet quam quod non habet". È el lupo consegrato a Marte dio delle guerre perchè le guerre non son mosse se non per usurpare quello che è d'altri. Adunque meritamente si pone el lupo per l'avaritia. Et questa medesima ragione fa che le meretrici, le quali per pecunia vendono la castità et la fama, sono in latino chiamate lupe, et e luoghi dove publicamente stanno sono decti lupanari. Adunque chome l'età giovinile è impedita dalle voluptà, et la virile dalla ambitione et cupidità degli honori, chosì la vecchiaia dalla avaritia, vitio certamente pessimo di tutti. Ma di questo più prolixamente tracteremo dove gli avari son puniti. Et è vera la sententia di Salustio che l'avaritia fa che l'animo et che il corpo virile diventa effeminato. Questa lupa <emph>sembiava</emph>, cioè dimostrava, esser carica <emph>di tutte brame</emph>, cioè di tutte le cupidità et desiderii, perchè bramare significa molto affectuosamente desiderare, <emph>nella sua magreza</emph>: pone la lupa magra, perchè ogni animale quanto più è magro più è famelico; et ogni vitio più tosto si satia et empie, che l'avaritia, la quale è aguagliata al hydropico chome dixi. Et è sempre magro l'avaro perchè non osa nè mangiare nè bere quanto richiede la necessità, per non diminuire le riccheze; <emph>et molte genti fè già viver grame</emph>: cioè dolenti et mal contente, che chosì significa questo vocabolo in lingua lombarda. Et certo l'avaritia rattrista l'avaro et quegli che sono spogliati dall'avaro. L'avaro sta sempre in affanno et per guadagnare, et per guardare el guadagnato, et per accumulare mai gode chosa acquistata. È Tantalo posto nello inferno da' poeti, oppresso da fame et da sete, et è in chiarissima acqua insino al labbro di socto et varii pomi et fructi gli pendono di sopra insino al labbro; ma quando si china per bere l'acqua s'abbassa; quando lui s'inalza per mangiare e pomi s'allontanano. Il che interviene all'avaro, perchè benchè sia in abbondantia d'ogni bene, nientedimeno l'avaritia fa che lui non si toglie nè fame nè sete. Questo medesimo dinota la favola di Mida; nè altro intese chi finse che quando questo re toccava o cibo alchuno o poto subito diventava oro, se non che per avaritia volea fare pecunia di quello chon che dovea sostenere la vita.</p>
<p>[52-54] Et soggiugne che <emph>la paura</emph> la quale <emph>uscia di sua vista</emph>, cioè dell'aspecto suo, l'aggravava in forma che lui perdè la speranza d'arrivare al monte. Et certamente la cupidità de' beni terreni ingombra tanto l'animo et tanto lo prieme che non si può elevare ad alchuna alta contemplatione; nè è vitio più inimico alla virtù che l'avaritia, chome nel suo luogho dimostrerremo.</p></div3>
<div3><head>vv.  55-60</head>
<lg><l>Et quale è quel che volentieri acquista</l>
<l>et giugne el tempo che perder lo face</l>
<l>che 'n tutti e suoi pensier piange et s'attrista,</l></lg>
<lg><l>Tal mi fece la bestia sanza pace,</l>
<l>che venendomi incontro a poco a poco</l>
<l>mi ripigneva là dove el sol tace.</l>
</lg>
<p>[55-57] Optima comperatione per la quale si dimostra che come quanto più l'huomo è cupido dell'acquistare, tanto più è il dolore quando avviene che perda, chosì tanto più era molesto a llui essere ripinto in giù, quanto maggiore volontà haveva di salire. Venivagli incontro <emph>la bestia sanza pace</emph>, cioè l'avaritia, nella quale non è mai riposo, ma è affanno nel guadagnare, et affanno nel conservare el guadagnato. Et arreca seco una sete inextinguibile et una cieca cupidità, la quale quanto più acquista più cresce, nè mai lascia l'huomo posare.</p>
<p>[58-60] Et veniva <emph>a poco a poco</emph>, perchè da principio ci propognamo uno temperato desiderio, et parratti dovere esser contento a mille, et dipoi guadagnati quegli, cresce la voglia et desideri duplicargli, dipoi triplicargli; et chosì arrogendo somma a somma si procede in infinito. Et per questa cura delle chose momentanee et transitorie l'animo aggravato perde la leggereza del montare; et da quella è ripinto dove non è sole, cioè dove regna solo l'appetito et la sensualità piena d'ignorantia et di tenebre, et dove el sole della ragione non luce.</p></div3>
<div3><head>vv.  61-66</head>
<lg><l>Mentre che rovinavo in basso loco</l>
<l>dinanzi agli occhi mi si fu oferto</l>
<l>chi per lungho silentio parea fioco.</l></lg>
<lg><l>Quando vidi costui nel gran diserto</l>
<l>"miserere di me - gridai a llui -</l>
<l>qual che tu sia, o ombra o homo certo".</l>
</lg>
<p>Maravigliosa inventione, et maravigliosamente chon profonda doctrina et somma eloquentia exornata, et sapientemente distincta et divisa è stata questa, nella quale dimostra el poeta, in che modo l'humana mente arrivata a gli anni della discretione s'accorge della selva nella quale si truova, et della sua ignorantia, et veduto el sole della ragione nella sommità del monte, si mette a ssalire alla contemplatione, per conoscere le cose le quali la posson fare beata. Dipoi ci ha facto docti che benchè la volontà nostra sia ardente a tale impresa, et l'animo sia prompto, nientedimeno la infirmità della carne ci 'mpedisce la salita, et hora le voluptà et piaceri di quella, hora la gloria et le pompe del mondo, hora l'avaritia è tale obstacolo, che per noi medesimi se qualche soccorso non ci è dato non possiamo arrivare al disiato fine. Nè muova alchuno che benchè sieno tanti, et sì varii vitii e quali ci sono obstaculi al vivere virtuoso, el poeta ne ponghi solamente tre. Imperochè questi tre contenghono tutti gli altri, conciò sia che chi non è o corropto dalla voluptà che è la lonza, o dalla cupidità dell'havere che è la lupa, o dal desiderio degli honori et stati et signorie, di nessuno vitio può esser vincto. Questo adunque insino a qui ha tractato. In quello che seguita pone l'aiuto ricevuto. Il perchè sobgiugne che mentre che ricadeva abbasso, non potendo resistere alla lupa, gli apparve nel diserto Virgilio, al quale lui si raccomandò et da llui impetrò aiuto. Dicemo disopra che posto che la nostra beatitudine sia collocata nell'alteza del monte, cioè nella contemplatione delle chose divine, nientedimeno non può la mente humana farsi apta et idonea a tale ascenso et salita se prima non si purga da ogni vitio, chome di sopra habbiamo dimostro; nè si può purgare da' vitii se prima non gli cognosce. Di qui seguita che Danthe non potea arrivare al cielo, cioè alla cognitione delle chose celesti, se non andava prima pell'inferno et pel purgatorio, cioè se prima non cognosceva e vitii, et dipoi conosciutogli da quegli non si purgava. Et perchè la imbecillità nostra fa che sia o impossibile, o molto difficile fare questo camino sanza duce et guida, però el poeta mostra havere preso Virgilio. Prima perchè, <emph>re vera</emph>, molto soctilmente lo imitò in questa sua opera. Dipoi allegoricamente piglia Virgilio per la philosophia morale et per tutta la doctrina de' gentili. Et per rispecto che tal doctrina assai basta a conseguire le due prime parti, cioè conoscere el vitio, et conosciutolo purgarsene, ma non è sufficiente a darci vera cognitione delle cose divine, la quale d'altro fonte non si può attingere se non da quello della sacra theologia de' cristiani, però pone che Virgilio lo guida solamente pell'inferno et pel purgatorio, perchè pel paradiso, come vederemo nel suo luogho, gli fia mestiero di più docta guida. Ma acciochè nel processo del poema questo nome non c'induca in alchuno errore o difficultà d'intendere el senso allegorico, già in questo principio ci sia noto che non <emph>univoce</emph> ma <emph>equivoce</emph> sarà posto Virgilio, et alchuna volta non sonerà altro che questo poeta. Alchuna volta significherà la ragione humana semplicemente, et Danthe sarà la sensualità. Altra volta lo interpreterremo per lo intellecto illustrato di varie et molte doctrine. Altra volta exprimerremo per quello la ragione superiore, et allora Danthe significherà non la sensualità sola, ma anchora la ragione inferiore.</p>
<p>[61-63] Tornando dunque al testo, seguita: <emph>Mentre ch'io rovinavo in basso loco</emph>: cioè mentre che la lupa mi toglieva dal salire alla contemplatione, et facevami ricadere ne' bassi desiderii delle chose terrene, onde io mi disperavo per me medesimo poter vincere sì crudel bestia, m'apparì innanzi Virgilio. Et in questa parte dimostra quello che suole intervenire a gli huomini circunspecti, e quali vedendo per se medesimi non potere pervenire dove desiderano, investigano chi gli fussi più utile guida. Chosì adunque ricercando Danthe, alla mente se gli offerse Virgilio, el quale <emph>per lungo silentio parea fioco</emph>, perchè significando per Virgilio la doctrina et la parte rationale dell'huomo, non immerito per lungo silentio pareva fioco perchè gran tempo prima si desta la sensualità nell'huomo che la ragione, et questa governa et comanda all'huomo et chol suo bestiale governo lo regge, et la ragione quasi adormentata tace, nè prima che sia a mezo el camino si desta o parla; et allhora parla fiocho perchè non obstante che cominci a excitarsi la ragione, nientedimeno essendo anchora sommersa nella sensualità non può da principio parlar chiaro. Adunque ne' primi anni tace al tutto la ragione; dipoi comincia a parlare, ma parla fioco perchè ancora è confusa nè ben discerne; poi finalmente parla chiaro. Possiamo anchora dire che Virgilio parea fioco per lungo silentio perchè insino a Danthe era stata la lingua latina molti secoli male intesa et quasi in silentio, et <emph>maxime</emph> Virgilio. Danthe fu el primo che investigò gli alti sensi di Virgilio, de' quali perchè molto prolixo sarebbe qui referire, io quanto portò el mio ingegno nel terzo et nel quarto libro delle nostre <emph>Disputationi Chamaldulesi</emph> expressi et dichiarai; el quale volume Andrea Cambini nostro discepolo traduxe in lingua fiorentina.</p>
<p>[64-66] <emph>Quando vidi colui nel gran diserto</emph>: vede Virgilio nel diserto, ma anchora non conosce chi sia, <emph>i.</emph> vede nella inculta selva d'infiniti moti della sensualità la ragione che già comincia benchè fiocha apparire, ma non la cognosce. Ma pure perchè già intende la sua miseria gli chiede aiuto. È un tempo nel quale siamo nella ignorantia et non ce ne accorgiamo; poi viene tempo che cominciamo accorgercene ma non molto chiaramente perchè la ragione è anchora confusa, ma pure cerchiamo rimedio; imperochè la ragione ci pigne che, conosciuto el nostro male, chieggiamo aiuto contro a quello; <emph>"Miserere di me" gridai a llui</emph>": perchè quando la sensualità si vede perire chiede aiuto alla ragione; <emph>gridai</emph>: perchè essendo presso la lupa et vedendosi in manifesto pericolo volle dimostrare che gli facea mestiero di subito et non indugiato soccorso. Et per questo ci admonisce che quando ci accorgiamo essere perseguitati da' vitii, non tardiamo a chiedere aiuto, perchè indugiando si può fare tale habito che poi siamo tardi. El resto de' sequenti versi sono semplice historia et non richieghono allegoria. Domanda se è <emph>ombra o huomo certo</emph> perchè ne' luoghi deserti spesso apariscono ombre o fantasime, et allegoricamente spesso nel diserto, <emph>i.</emph> nella parte sensitiva, appariscono non huomini, <emph>i.</emph> non vere ragioni, ma ombre, <emph>i.</emph> ragione vane et false le quali dimostrono esser bene quel che non è; ma chi va errando per la selva, <emph>i.</emph> chi è anchora inviluppato ne' vitii, chiede aiuto all'ombra chome all'huomo certo, <emph>i.</emph> si lascia persuadere chosì alla ragione falsa chome alla vera, onde rimane ingannato.</p></div3>
<div3><head>vv.  67-78</head>
<lg><l>Risposemi: "Non huomo, huomo già fui,</l>
<l>et li parenti miei furon lombardi,</l>
<l>et Mantovani per patria ambo dui.</l></lg>
<lg><l>Nacqui sub Iulio, benchè fussi tardi,</l>
<l>et vixi a Roma socto el buono Augusto,</l>
<l>al tempo de gli dii falsi et bugiardi.</l></lg>
<lg><l>Poeta fui et cantai di quel giusto</l>
<l>figliuol d'Anchise, che venne da Troia</l>
<l>poi che 'l superbo Ilion fu combusto.</l></lg>
<lg><l>Ma tu perchè ritorni a tanta noia?</l>
<l>Perchè non sali al dilectoso monte</l>
<l>ch'è principio et cagione di tutta gioia?"</l>
</lg>
<p>[67-69] Risponde adunque Virgilio che non è huomo ma fu. Imperochè nè l'animo solo nè el corpo solo si chiama huomo, ma questi due congiunti insieme secondo gli aristotelici. Onde è diffinito l'huomo essere animale rationale mortale. Animale significa corpo animato. Adunque non è animale dove non è anima et corpo insieme. Nè è mortale l'huomo se non dalla parte del corpo perchè l'anima è immortale. Niente dimeno e platonici quando dicono huomo intendono solo l'animo, et el corpo voglion che sia quasi un vaso dove si contenga l'animo; ma di questo in più comodo luogho disputeremo più distesamente. <emph>Preterea</emph> possiamo dire che anchora qui sia allegoria et dica Virgilio "io fui huomo et al presente non sono" quasi dica "al tempo de' gentili io ero huomo, <emph>i.</emph> havevo doctrina che allhora pareva sufficiente all'huomo; ma hora al tempo de' christiani non sono huomo, <emph>i.</emph> non basta la doctrina de' gentili all'huomo"; <emph>e parenti</emph>, cioè el padre et la madre, perchè in lingua latina chosì significa questo vocabolo "parens"; <emph>lombardi</emph>: perchè Mantova sua patria è in Lombardia; <emph>ambo dui</emph>: è vocabolo lombardo, cioè amendue, et accomodò el vocabolo alla persona la quale era lombarda. Publio Virgilio Marone nacque nel tertiodecimo dì d'octobre nell'anno che Pompeio Magno et Marco Crasso furon consoli, negli anni del mondo cinquemila cento trentuno et nel secondo anno della centesima septuagesima septima olympiade, et anni sexantocto innanzi alla natività di Christo. Sono adunque anni .M.D.xxii. in questo anno della salute .M.cccc.lxxx. Nacque nel contado di Mantova in villa decta Ande. El padre fu chiamato Marone, la madre Maia. Sognò la madre, la nocte innanzi al parto, che partoriva un ramo di lauro et quello piantato in brieve crescea et facto grande varii pomi et fructi producea. Studiò a Cremona et a Melano; prese la toga virile quel medesimo giorno che Lucretio poeta morì. Studiò anchora a Napoli et divenne in medicina et in tutte le mathematiche excellentissimo. Poi venuto a Roma diventò amicissimo a Mecenate, et per sua intercessione venne nella amicitia di Cesare Augusto, apresso del quale fu di tanta auctorità che impetrò che ad tutti e Mantovani fussino restituite le possessioni le quali tutte prima lo 'mperadore haveva tolte et divise a' suoi soldati. Molto prolipso sarebbe riferire le varie doctrine et la somma eloquentia di questo poeta, nè può la penna andar presso al volere, nè lo richiede el luogho, et la chosa per sè a ogni docto è manifesta. Ma concludo che per molte manifestissime ragioni non cede a Homero el quale fu el primo poeta tra Greci.</p>
<p>[70-72] <emph>Nacqui sub Iulio</emph>: di Iulio Cesare et Augusto diremo di socto. Chiama Augusto <emph>buono</emph> perchè invero tra e dodici Cesari lui resse più giustamente che molti altri; <emph>gli dii falsi et bugiardi</emph>: sono gl'idoli e quali in que' tempi erono adorati da' Romani.</p>
<p>[73-75] El <emph>giusto figliuolo d'Anchise</emph> intende Enea, el quale fu di stirpe reale in questa forma. Dardano primo re di Troia generò Herictonio et di Herictonio nacque Troe; di Troe nacque Ilo, successore del regno, et d'Ilo Laumedonte et di Laumedonte Priamo. <emph>Preterea</emph> del decto Troe nacque anchora Assaraco et d'Assaraco Capis et di chostui Anchise, padre di Enea. Chiama adunque el poeta Enea <emph>giusto</emph>, perchè chosì sempre lo induce Virgilio nel suo libro, el quale intitola <emph>Eneida</emph> perchè in quello descrive le virtù d'Enea: "rex erat Eneas nobis quo iustior alter Nec pietate fuit nec bello maior et armis"; <emph>superbo</emph> in questo luogho significa nobile, et inducendo Virgilio a parlare gli accomoda le sue proprie parole, dicendo lui "ceciditque superbum Ilion". Et intendi che Ilion è la città de' Troiani chosì denominata da Ilo re pocho di sopra posto. Et chosì tutta la regione et el paese de' Troiani è chiamato Troia da Troe già decto, chome se dicessi Toscana, et la ciptà propria è Ilion chome a dire Firenze; <emph>combusto</emph>: arso, perchè "comburere" in latino significa ardere.</p>
<p>[76-78] <emph>Ma tu perchè ritorni ad tanta noia?</emph>: quanta è quella della obscurità della selva, et della ignorantia, et de' vitii de' quali pocho avanti eri uscito. Induce Virgilio, cioè la parte rationale dell'animo et la doctrina, la quale riprende la sensualità che si lascia vincere da' vitii et cade dal buon proposito. Et dimostra in questa parte el poeta el progresso dell'huomo el quale benchè cominci avedersi degli errori suoi, niente dimeno da principio non è temperato. Imperochè el temperato ha già sprezato e piaceri mondani et in forma vinctogli che più non lo combattono. Non è adunque temperato ma è continente. Imperochè el continente combatte col vitio et vincelo ma con difficultà se ne abstiene, et spesso vacilla in modo che se del continuo l'apetito non fussi raffrenato dalla ragione, la lupa et l'altre fiere ci ripignerebbono nella selva; <emph>perchè non sali el dilectoso monte</emph>: intendi dilectoso all'animo, el quale si pasce et nutrisce della contemplatione, et in quella acquiesce et di quella si dilecta; <emph>ch'è principio et cagione di tutta gioia</emph>: cioè di tutto bene. Solo Dio è tutto et sommo bene, et in tal forma bene che nessuna altra cosa è bene se non in quanto participa della divina bonità. Adunque el monte vestito di sole, cioè la contemplatione dell'animo illuminata dal sole dell'intellecto, è principio et cagione che conosciamo Idio, et conoscendolo l'amiamo et amandolo lo fruiamo, dove consiste <emph>tutta gioia</emph>, cioè lo intero et perfecto bene et felicità nostra.</p></div3>
<div3><head>vv.  79-90</head>
<lg><l>"Hor sei tu quel Virgilio et quella fonte</l>
<l>che spandi di parlare sì largho fiume?"</l>
<l>risposi a llui con vergognosa fronte.</l></lg>
<lg><l>"O de gli altri poeti honore et lume,</l>
<l>vagliami el lungo studio e 'l grande amore</l>
<l>che m'ha facto cercare lo tuo volume.</l></lg>
<lg><l>Tu sei lo mio maestro e 'l mio auctore,</l>
<l>tu se' solo colui da chui io tolsi</l>
<l>lo bello stilo che m'ha facto honore.</l></lg>
<lg><l>Vedi la bestia per chui io mi volsi;</l>
<l>aiutami da llei, famoso et saggio,</l>
<l>che la mi fa tremare le vene e polsi".</l>
</lg>
<p>[79-81] Risponde Danthe alle parole di Virgilio el quale dimandato chi fussi non haveva pronuntiato el proprio nome, ma per circuitione di parole s'era manifestato. Stupefacto adunque Danthe che in tal luogho gli fussi apparito Virgilio, dice <emph>Hor sei tu quel Virgilio</emph>, et meritamente lo chiama <emph>fonte</emph> perchè come la fonte è origine del fiume, così questo poeta fu origine onde nacque la perfecta et elimata poesia latina. Fu el primo poeta in lingua latina Livio Andronico, et dopo lui molti altri, et tra primi Ennio, Plauto, Terentio et Lucretio. Ma innanzi a Virgilio non hebbono e Latini perfecta poesia. Aguaglia la eloquentia al fiume perchè chosì fanno e greci et e latini scriptori. Adunque prima era stato alchuno fonte onde era nato fiume, ma non sì largo nè sì abbondante. Et certamente Virgilio, <emph>i.</emph> la parte rationale nell'huomo, è fonte et principio onde in noi nasce ogni fiume di doctrina et di sapientia et la vera cognitione delle divine chose; <emph>chon vergognosa fronte</emph>: il che nasceva dalla riverentia che gli portava. Vergogna è paura di non errare. Et questa <emph>maxime</emph> ci assale quando siamo nel conspecto di chi noi stimiamo molto; perchè allhora disideriamo che non solamente e facti et le parole, ma anchora e gesti nostri sieno approvati. Potevasi anchora vergognare non l'havere conosciuto nella prima giunta; et questo quanto al senso della lectera. Ma allegoricamente si vergogna Danthe, <emph>i.</emph> la sensualità, non havere prima conosciuto la ragione. Il che è segno optimo, imperochè chi si vergogna del fallo fa dimostratione di doversi correggere.</p>
<p>[82-84] Chiamalo <emph>honore de gli altri poeti</emph> perchè lui optiene el principato tra gli altri et da llui procede lo splendore della gloria la quale ha la poesia. O veramente diciamo che sia honore et lume de gli altri, perchè imitando lui acquistano honore et splendore di fama et dalla sua doctrina sono illuminati. Ma allegoricamente è Virgilio honore et lume de gli altri poeti perchè tutte l'altre forze dell'animo et <emph>maxime</emph> e sensi interiori benchè sieno excellenti in comprehendere chome el senso comune, et comporre et dividere chome la fantasia, et giudicare qual chosa sia da cercare et quale da fuggire chome è la cogitativa, et finalmente ritenere el giudicato chome è la memoria, o muovere l'animo a conseguire quello che è giudicato chome è l'apetito, nientedimeno se tali sensi non sono illuminati dalla ragione, nè possono dal particulare venire all'universale, nè e particulari distinguere altrimenti che gli animali bruti. Adunque Virgilio è honore et lume de' poeti perchè la ragione illumina e sensi et fa che sono più excellenti nell'huomo che ne' bruti. Ma perchè questa oratione la quale fa Danthe a Virgilio è molto ornata et accomodata alla persona, al luogho, al tempo, et alla chosa, sarà utile et gioconda chosa all'uditore dimostrare con brevità el suo artificio. Et prima essendo tre generi di cause, demostrativo, deliberativo et iudiciale, questa è in genere deliberativo. Il chui fine è o persuadere la chosa chome utile et honesta, o dissuaderla chome inutile et inhonesta. Vuole el poeta persuadere a Virgilio che lo difenda dalla lupa; et fa el principio el quale ha forza di proemio. Ogni scriptore s'ingegna nel proemio farsi l'auditore o attento, o docile, o benivolo. Nè diremo al presente dell'attentione et della docilità, perchè in sì numerosa moltitudine di chose è necessario pretermetterne molte se non vogliamo che il volume cresca in infinito. Acquistiamo adunque benivolentia dall'auditore in molti modi, ma <emph>maxime</emph> quando lo lodiamo d'alchuna excellente virtù, et per quella dimostriamo stimarlo assai; et in questa parte sempre loderemo quella virtù la quale a noi è utile che lui mostri nella nostra petitione. Chome verbi gratia è utile a Cicerone, se vuole obtenere la causa, che Cesare usi misericordia inverso Quinto Ligario al quale disiderava che perdonassi; adunque loda la mansuetudine et misericordia di Cesare sopra ogni altra virtù. Chosì Danthe havendo bisogno della doctrina et eloquentia di Virgilio, loda lui da quella. <emph>O de gli altri poeti honore et lume</emph>: ha insino a hora captato benivolentia da Virgilio lodandolo. Ma perchè nel genere deliberativo dove addomandiamo alchuna chosa è necessario dimostrare quella esser facile utile et honesta, et potendosi necessaria, è da intendere che la petitione sua contiene che lo difenda da la lupa. Il che niente altro contiene se non che Virgilio gli porghi tanto lume della sua doctrina che lui non sia vincto dall'avaritia. Dimostra questo esser facile a Virgilio. Imperochè se la sua doctrina ha facto honore et lume a gli altri poeti, poterà fare quel medesimo a lui. Dipoi fu la petitione sua giusta dicendo <emph>vagliami el lungo studio e 'l grande amore</emph>. Imperochè richiede sommamente la giustizia che favoreggiamo et aiutiamo quegli e quali sono studiosi di noi et sommamente ci amano. Et finalmente captato la benivolentia, et dimostrato la facilità et honestà della chosa, viene alla petitione. Et questo basti a dimostrare l'artificio della oratione; <emph>vagliami el lungo studio</emph>: insieme capta benivolentia, chome già ha captato, et dimostra la petitione honesta, chome habbiamo decto. Ma anchora insegna el modo a chi vuole divenir docto. Imperochè non solamente bisogna studiare, ma studiare lungho tempo. Perchè le grandi et molte chose non si possono intendere in pochi mesi o anni ma richieggono lungo et diuturno spatio, onde si lamenta nel suo principio de gli <emph>Aphorismi</emph> Hippocrate che l'arte è lunga et la vita è brieve, et lo experimento fallace. Et Theophrasto discepolo d'Aristotele si doleva che la natura havea conceduto lungho spatio alle cornacchie, et all'huomo, che per lo ingegno potrebbe molte chose apparare, brieve vita era attribuita. Et el Petrarca: "ma el tempo è brieve et nostra voglia è lunga". Veggiamo adunque essere necessario lo studio a chi vuole sapere. Et intendi che niente altro è studio che una fervente et assidua applicatione d'animo alla chosa che desideriamo sapere. Adunque studiare è tenere l'animo sempre occupato et intento a quella chosa che cerchiamo cognoscere; et perchè questo non si può fare sanza gran fatica et sudore et vigilia, dove fa mestiero lasciare molti dilecti et piaceri, et anchora molte utilità, non sopporterebbono gli huomini questi affanni, se non fussino accesi da uno ardentissimo amore della doctrina la quale cercano, perchè è vero el proverbio che l'amore ne porta el fascio. Il perchè intendendo Danthe tutte queste chose, non dixe solamente <emph>vagliami lo studio</emph>, ma arrose <emph>el lungho</emph>. Et perchè gli affanni del lungho studio non si sopportano se non v'è amore non mediocre, aggiunse <emph>e 'l grande amore Che m'ha facto cercare el tuo volume</emph>, perchè solo l'amore l'ha facto constante et patiente a sopportare fame, sete, sonno, caldo, et freddo, lasciare indrieto molti piaceri. Le quali chose non harebbe sopportate sanza l'amore; <emph>el tuo volume</emph>: benchè molte altre operette in sua adolescentia scrivessi Virgilio, nientedimeno tre sono le principali, <emph>Buccolica</emph>, <emph>Georgica</emph>, et <emph>Eneida</emph>. Delle due prime alchuna chosa traxe, ma l'<emph>Eneida</emph> imitò in tutto.</p>
<p>[88-90] <emph>Vedi la bestia per chui io mi volsi</emph>: queste parole possono muovere a gran compassione l'auditore; <emph>Vedi la bestia</emph>: quasi dica: tu medesimo puoi considerare la ferocità sua et vedi che essendo presente conviene ch'io perisca se el tuo soccorso non è presto. Adunque è honesta domanda <emph>difendimi da llei famoso et saggio</emph>: fasselo benivolo chiamandolo famoso et saggio. Et parte dimostra che e' può facilmente porgere la doctrina essendo famoso et saggio. Et in questo modo fa facile la sua petitione; <emph>che la mi fa tremare le vene e polsi</emph>: vene sono quelle dove è el sangue. Ma alchune hanno assai sangue et meno spirito. Alchune hanno men sangue et più spirito, et queste in latino sono chiamate arterie overo vene pulsatili, et noi le chiamiamo polsi perchè "pulsant", <emph>i.</emph> battono; et ogni volta che habbiamo paura e polsi triemono, <emph>i.</emph> battono più spesso. Adunque <emph>mi fa tremare le vene et polsi</emph>, <emph>i.</emph> le vene pulsatili, cioè mi fa pavento.</p></div3>
<div3><head>vv.  94-99</head>
<lg><l>"A te convien tenere altro viaggio",</l>
<l>rispose poi che lachrimar mi vide,</l>
<l>"se vuoi campar d'esto loco silvaggio.</l></lg>
<lg><l>Che questa bestia, per la qual tu gride,</l>
<l>non lascia altrui passar per la sua via,</l>
<l>ma tanto la 'mpedisce che l'uccide.</l></lg>
<lg><l>Et ha natura sì malvagia et ria</l>
<l>che mai non empie la bramosa voglia,</l>
<l>et dopo el pasto ha più fame che pria.</l>
</lg>
<p>[94-99] Facile chosa è impetrare le chose giuste da' giusti. Mosso adunque Virgilio pe' giusti prieghi ditermina aiutarlo et dimostra essere impossibile che possi fuggire la selva per la via della lupa, perchè non possiamo uscire della ignorantia et cecità delle chose mondane per la via dell'avaritia. Vogliamo andare dalla selva, cioè dalla ignorantia, al monte, cioè alla contemplatione, per la via della lupa, cioè dell'avaritia; ma questo è impossibile perchè ci 'mpedisce el camino et ritienci ne' desiderii delle richeze, tanto che prima ci uccide che noi possiamo arrivare al fine. Et invero chi è ritenuto dalla lupa, il che non è altro che fare habito d'avaritia, esso habito uccide perchè el vitio uccide l'animo et spegne in quello el lume della ragione. Et se alchuno dicessi "io conosco che l'avaritia impedisce l'andare, nientedimeno può l'avaro darsi tanto in cercare thesori che lui divengha ricchissimo; et chome uno affamato poi che è ripieno di cibi è libero dalla fame, chosì chostui diventato riccho non sarà più avaro, ma libero dall'avaritia potrà salire al monte", a che risponde Virgilio che la natura dell'avaritia è non si satiar mai. Ma è <emph>sì malvagia et ria Che mai non empie la bramosa</emph>, cioè desiderosa et cupida, <emph>voglia, Ma doppo el pasto</emph>, cioè doppo le riccheze acquistate, <emph>ha più fame</emph> et sete del thesoro <emph>che prima</emph>. Adunque non speri uno avaro mai spegnere o satiare la sua voglia et quella satiata darsi alla contemplativa, perchè mai la satia; ma quanto più acquista più desidera; onde mai gli resta tempo a darsi alla contemplatione. Et quello che anchora è peggio, dall'avaritia procedono molti altri vitii, e quali in tutto lo rimuovono da ogni virtù, per la quale si possi dare alla cognitione delle chose celeste. Onde seguita:</p></div3>
<div3><head>vv.  100-111</head>
<lg><l>Molti son gli animali a chui s'ammoglia,</l>
<l>et più saranno anchora insin che 'l veltro</l>
<l>verrà, che la farà morir di doglia.</l></lg>
<lg><l>Questi non ciberà terra nè peltro,</l>
<l>ma sapientia, amore, et virtute,</l>
<l>et sua nation sarà tra feltro et feltro.</l></lg>
<lg><l>Di quella humile Italia fia salute,</l>
<l>per chui morì la vergine Camilla,</l>
<l>Eurial, Turno, et Niso di ferute.</l></lg>
<lg><l>Questi la caccierà per ogni villa,</l>
<l>fin che l'harà rimessa nell'inferno</l>
<l>là onde invidia prima dipartilla.</l>
</lg>
<p>[100-102] Alchuni sono e quali spongono <emph>Molti sono gli animali a chui s'ammoglia</emph>, cioè molti sono gli huomini a' quali la lupa, cioè l'avaritia, <emph>s'ammoglia</emph>, cioè si congiugne inseparabilmente, chome la moglie pel vinculo del matrimonio non si può seperare dal marito. Et certo quando habbiamo facto habito dell'avaritia è quasi impossibile seperarsi da quella. Et optimamente dixe <emph>animali</emph>, quasi huomini ne' quali è sepulta la ragione; per la quale sola siamo huomini, et differenti da' bruti. Et non gli chiamò huomini per dimostrare che in simili non regna la ragione. Puossi anchora dare altra interpretatione a questo texto. Et perchè ci ha dimostro l'avaritia socto questo nome di lupa, animale silvaggio, vuole stare nella translatione et pone gli animali pe' vitii. Et havendo dimostro già che l'avaritia è non solamente gran vitio, ma anchora di qualità che sempre cresce et mai non viene meno, hora arroge che oltre a questo s'accompagna a molti altri vitii; imperochè l'avaritia induce falsità, fraude, pergiuri, furti, rapine, occisioni, assassinamenti et altre innumerabili pestilentie alla vita humana. Questi vitii procedono dall'avaritia, et ogni giorno ne procederanno più insino che venga chi la disperda. Et per stare nella translatione la quale ha facto dal vitio alla fiera, chiama chostui che l'ucciderà veltro. Imperochè le fiere s'uccidono cacciando cho' cani. Et chiamiamo veltri quegli che con velocità vincono le fiere nel corso et raggiuntole le pigliono et uccidono. Adunque è manifesto che pone el veltro per cholui el quale ucciderà l'avaritia. Ma chi chostui sia è molto ambiguo. Nientedimeno gran parte de gli spositori intendono di Christo quando verrà a giudicare. Et vogliono che el senso sia questo: <emph>molti sono gli animali</emph>, cioè huomini bestiali, a' quali l'avaritia <emph>s'ammoglia</emph>, cioè inseperabilmente si congiugne; et sempre multiplicheranno insino al dì dell'ultimo giudicio, che Christo verrà a giudicare e vivi et e morti, et allhora cesserà l'avaritia.</p>
<p>[103-105] Et nè <emph>terra nè peltro</emph>, cioè nè fructi terreni nè alchuna spetie di metallo, <emph>ciberà</emph> chostui, cioè non regnerà l'avaritia, la quale consiste o in volere possedere molte possessioni, o in accumulare thesori e quali sono oro et argento et altri metalli. Et perchè el peltro è non semplice metallo, ma composto di più, però pose questa spetie di metallo per tutti gli altri; <emph>ma sapientia, amore et virtute</emph>: non sarà el cibo ci porgerà Christo beni temporali, ma sapientia amore et virtute. Imperochè essendo l'huomo per ignorantia et inobedientia, la quale procede da non amare el superiore, caduto nel vitio, Christo per ridurlo alla pristina dignità gli porgerà contro alla ignorantia la sapientia, et contro al contempto et inobedientia l'amore, et contro a' vitii la virtù morale. Possiamo anchora porre amore sapientia et virtute per tre chose principali per le quali possiamo divenire alla beatitudine. Imperochè nessuno acquisterà questa beatitudine se prima non cognosce dove epsa consista. Il che ci dà la sapientia. Nè basta conoscerla se non l'amiamo et disideriamo d'haverla. Et a questo bisogna l'amore. Nè poi che è conosciuta et amata la possiamo possedere se non siamo purgati da tutti e vitii. Il che facciamo mediante la virtù morale; <emph>et sua natione</emph>: non intendono la natività di Christo quando incarnato uscì del ventre di Maria Vergine, ma interpretano per la apparitione che lui farà quando verrà a giudicare el mondo, perchè ogni chosa che di nuovo apparisce si può dire nascere; <emph>sarà tra feltro et feltro</emph>: cioè tra cielo et cielo, perchè apparirà in aria, perchè feltro è composto di peli compresi insieme, et non tessuto di fila come el panno. E peli son meno corporei che le fila, et e cieli meno corporei che gli elementi. Vogliono adunque molti, chome habbiamo decto, che el poeta pongha el veltro per Christo venturo a giudicare el mondo nella sua consumatione, la quale meritamente stimava non dovere esser lontana, perchè scripse l'opera sua nella sexta età del mondo, la quale e sacri scriptori dicono essere la senectù et vecchiaia di quello. Io credo che el poeta chome optimo mathamaticho havessi veduto per astrologia che per l'avenire havessino a essere certe revolutioni di cieli per la benignità delle quali habbi al tutto a cessare l'avaritia. Secoli certamente aurei ne' quali questo interverrà, pure che vengha presto. Sarà adunque el veltro tale influentia la quale nascerà tra cielo et cielo. O veramente quel principe el quale da tale influentia sarà prodocto. Onde dirà disotto "ch'io veggio certamente et però el narro". Et certo nell'anno .M.cccc.lxxxiiii., nel dì vigesimo quinto di novembre et a hore .xiii. et minuti .xli. di tale dì, sarà la coniunctione di Saturno et di Iove nello scorpione, nell'ascendente del quinto grado della libra, la quale dimostra mutatione di religione; et perchè Iove prevale a Saturno, significa che tale mutatione sarà in meglio. Il perchè non potendo essere religione alchuna più vera che la nostra, ho ferma speranza che la rep. christiana si ridurrà a optima vita et governo. In forma che poteremo veramente dire "iam redit et virgo, redeunt Saturnia regna". Nè mi dispiace una terza opinione d'huomini non indocti, e quali dicono che Dante molto amatore della doctrina di Virgilio, volle in questo luogo essere ambiguo et obscuro ad imitatione di quel passo della <emph>Buccolica</emph>, dove lui dice: "iam redit et virgo, redeunt Saturnia regna, Iam nova progenies celo demittitur alto". E quali versi hanno tanta obscurità et sono sì ambigui che altri gli interpreta per l'avenimento di Christo secondo e versi della Sybilla; altri intende d'Octaviano; altri del figliuolo di Pollione; et altri d'altri. Adunque chi legge pigli di queste expositioni quella lui giudica che quadri meglio al texto. O se più conveniente ne truova, ponghi a monte et chon la industria sua illumini quegli che caminono per le tenebre.</p>
<p>[106-108] <emph>Di quella humile Italia fia salute</emph>: per Italia intendi ogni paese dove si vive sotto christiana religione. Et pose Italia pel tutto chome parte più principale, et per molte altre cagioni notissime et <emph>maxime</emph> perchè la sedia apostolica et capo de' cristiani è a Roma in Italia. Dixe <emph>humile</emph> forse ad imitatione di Virgilio nel quale haveva lecto "humilemque videmus Italiam". O veramente dixe <emph>humile</emph> non perchè allhora fussi humile, ma perchè sarà humile et devota quando cesserà l'avaritia. Ma acciochè intendiamo la forza di questo vocabolo <emph>humile</emph>, "humus" in latino significa terra, onde humile, il che significa non alto nè elevato ma basso et depresso et quasi toccare la terra, la quale tra' quattro elementi è el più basso. Et dipoi per translatione diciamo huomo humile colui el quale s'abassa et fassi più inferiore et di meno stima che lo 'ngegnio suo, o e meriti, o lo stato o la conditione sua non richiede. Et questo alchuna volta procede da pusilanimità et viltà d'animo, il che fa che noi inviliamo nelle magnanime imprese et non pigliamo quello ardire et francheza che si conviene all'animo excellente; et questo è vitio dannato da ogni vera doctrina. Et in questa significatione lo pigliono gli antichi latini dicendo "humile" cioè vile et codardo, et significa "humile" cioè basso et ignobile di stirpe. Onde el Petrarca: "et altri assai che di natione humile". Adunque chiama "natione humile", cioè ignobile. Alchuna volta si piglia da' theologi humiltà non per viltà d'animo, che è vitio, ma per virtù, la quale vogliono che sia una spetie d'innocentia. La iustitia ha più parti in sè tra le quali è innocentia. Et innocentia è giustitia per la quale tu non inferisci nè lesione, nè violentia, nè villania ad alchuno. La innocentia ha in sè due parti, humiltà et mansuetudine; et humiltà è per la quale non per viltà ma per humanità noi di nostra volontà ci soctomettiamo et dalla nostra gloria et excellentia ci partiamo et ritirianci indrieto; <emph>per chui morì la vergine Camilla</emph>: quasi dica della parte d'Italia dove è Roma, la quale per la cupidità de' pontefici è più oppressa da questo vitio che l'altre parti. Imperochè la morte di questi quattro nominati nel texto procedè per obtenere lo imperio di Latino, origine et principio dell'imperio romano. Adunque quella Italia, per la quale obtenere Eurialo et Niso furono morti, et per la quale difendere Camilla et Turno perirono. Eurialo et Niso furono giovani egregii nell'exercito d'Enea, de' quali fa mentione Virgilio nel quinto quando descrive e giuochi, et dipoi nel nono, mandati da Ascanio incontro a Enea, si scontrorono in gente d'arme, la quale el re Latino mandava a Turno. Da questi fu morto prima Eurialo, et dipoi Niso chome amicissimo lo vendicò et francamente combattendo finalmente fu morto. Camilla fu figliuola di Metabo re de' Volsci dove è Priverno, ciptà ne' nostri tempi decta Piperno. Dicono che Metabo cacciato del regno, et fuggendo e nimici che lo perseguitavono, arrivò con Camilla in braccio, la quale anchora lactava, al fiume Amaseno, et diffidandosi poterla passare la involse in corteccie di suvero, et legolla allo spiede che haveva in mano et lanciollo dall'altra riva, et fictosi il ferro in terra, preservò Camilla che non perì. Dipoi stando nascoso nelle selve la nutrì con lacte di fiere; et perchè nel lanciarla la votò a Diana, volle che crescendo epsa secondo el costume di Diana s'exercitassi nelle caccie, et usassi l'arco et lo spiede. Onde divenne sì gagliarda che tornata dopo la morte del padre nel suo regno et essendo guerra tra Latini et Troiani, venne in aiuto de' Latini, et a molti combattendo tolse la vita. Ma finalmente da Arunte troiano, el quale messosi in aguato a tradimento la saettò, fu uccisa. Turno figliuolo di Dauno, onde Puglia alchuna volta da' poeti è chiamata Daunia, fu re de' Rutili, et prima che Enea in Italia venissi, havea sposata Lavinia, figliuola del re Latino. Dipoi perchè Latino per conforto de gli oracoli et di varii prodigii la decte a Enea già arrivato in Italia, Turno irato con l'aiuto della suocera decta Amata, svolse Latino et mosselo a far guerra a Enea, nella quale lui fu capitano de' Latini. Et col senno et colla spada fece chose mirabili et uccise Pallante figliuolo d'Evandro et soldato d'Enea. Ma infine Enea uccise lui. Onde el Petrarca elegantemente dixe: "vidi colui che pianse socto Antandro La morte di Creusa e 'l suo amor tolse, A quel che 'l suo figliuolo tolse ad Evandro". Fu Evandro re di Pallanteo, la qual città era dove poi fu Roma. Riferisce Giovanni Boccaccio nel libro delle <emph>Geneologie</emph> che al tempo d'Arrigo terzo imperadore el corpo di Pallante fu disocterrato non lontano da Roma, el quale anchora era intero et sì grande che ricto avanzava le mura romane.</p>
<p>[109-111] <emph>Questi la caccerà per ogni villa</emph>: quasi dica che chome ne' vitiosi secoli la giustitia cacciata di terra ritornò al cielo onde era discesa, chosì in questa felicità de' tempi l'avaritia scacciata di terra sarà rimessa nell'inferno, onde la invidia che il diavolo porta all'huomo l'havea condocta. Benchè l'huomo sia in suo libero arbitrio et nella sua mano sia posta la morte et la vita, nientedimeno el diavolo, el quale hebbe invidia alla felicità humana, vedendo che l'huomo havea a succedere in suo luogho nella gloria del cielo donde lui era stato cacciato, tanto tentò el primo huomo che lo fece transgressore de' comandamenti di Dio, donde procedecte l'avaritia et tutti gli altri peccati. Il perchè è vero che la invidia mosse l'avaritia dall'inferno. Possiamo anchora dire che l'avaritia procede dall'inferno, perchè le riccheze, dalla cupidità delle quali procede l'avaritia, sono nell'inferno, cioè nella più bassa parte del mondo che è la terra, perchè consistono o nelle possessioni della terra, o ne' metalli et nelle pietre che sono socto terra. Onde gli antichi vollono che Plutone dio dell'inferno fussi anchora dio delle riccheze. Et il riccho in latino si chiama "dives" da questo nome "dis" che significa ‘Plutone’. Venne adunque l'avaritia dall'inferno, cioè dalla cupidità delle chose basse, et costui la ricaccerà nell'inferno, perchè allhora si spegne l'avaritia quando spreziamo le riccheze et lasciamole nel basso chome chosa bassa. Et possiamo anchora dire che la cupidità delle riccheze nasce da invidia, imperò che l'huomo starebbe contento al pocho se non vedessi gli altri havere più di lui; ma vedendo gli alti palazi, le gioie, e drappi, e cavagli, et altre simili chose, si muove per invidia a cercare quello medesimo. Onde rectamente Hieronimo dixe: "oculi sunt per quos paupertatem ferre non possumus". Nè è altro invidia se non mestitia et dolore d'animo el quale pigliamo delle chose prospere d'altri, benchè a noi non nuochino.</p></div3>
<div3><head>vv.  112-129</head>
<lg><l>Ond'io per lo tuo me' penso et discerno</l>
<l>che tu mi segui, et io sarò tua guida,</l>
<l>et trarrotti di qui per luogho etherno</l></lg>
<lg><l>Ove udirai le disperate strida</l>
<l>di quegli antichi spiriti dolenti,</l>
<l>che la seconda morte ciaschun grida.</l></lg>
<lg><l>Et poi vedrai color che son contenti</l>
<l>nel fuoco, perchè speran di venire</l>
<l>quando che sia alle beate genti.</l></lg>
<lg><l>Alle quai poi se tu vorrai salire,</l>
<l>anima fia di ciò più di me degna;</l>
<l>collei ti lascerò nel mio partire.</l></lg>
<lg><l>Che quello imperador che lassù regna,</l>
<l>perch'io fu' ribellante alla sua legge,</l>
<l>non vuol che in sua ciptà per me si vegna.</l></lg>
<lg><l>In tutte parti impera et quivi reggie;</l>
<l>quivi è la sua ciptà et l'alto seggio:</l>
<l>oh felice colui che ivi elegge!"</l>
</lg>
<p>Optima conclusione della proposta. Imperocchè se necessario era a Danthe uscire della selva, et se la via per la quale s'era già messo gli era prohibita dalla fiera, et se per se medesimo non sapea altro camino, bisognava havessi duce et guida che lo conducessi a salvamento. Questo gli promette Virgilio et non sanza optima allegoria procede el poeta, la quale acciò che meglio s'intenda dobbiamo ricordarci che nell'huomo è ragione, o vero mente, et appetito. Et quella chome regina la quale debba tenere el dominio di tutta la vita et reggere, et imperare, et questo come servo è tenuto a ubidire a' precepti della ragione. L'apetito è di dua spetie; imperochè uno è posto nella ragione et a quella sempre ubidiscie et è chiamato volontà; l'altro è nel senso et, amico a quello, è contumace, rebelle et inobediente alla ragione. Et questo apresso de' moderni philosophi et theologi non ha altro nome che appetito, ma gli antichi Latini lo chiamorono libidine, cioè concupiscentia sfrenata, aliena et rebelle da ogni ragione. Similmente la ragione si divide in due parte, et l'una è chiamata superiore et opera circa gli universali, chome verbi gratia è proprio officio del re domare e superbi et quegli che non stanno patienti alla ragione, et difendere gl'innocenti dalla vita tyrannica; l'altra è chiamata inferiore, la quale opera circa e particulari, verbi gratia se è chosa debita alla rep. fiorentina porgere subsidio in questi tempi a Sixto pontefice contro al turco. La superiore è nella vita contemplativa, et la inferiore nella vita activa. Lascio indrieto molte subdivisioni et della mente et dell'appetito, ma non preterirò che solo l'appetito è quello che muove l'animo o a desiderare quello che è o pare bene, o a fuggire quello che è o pare male. Il perchè el divino Platone volendo exprimere la essentia et le potentie dell'animo nostro, dixe quello essere simile a un carro el chui giogho fussi alato et fussi tirato da due cavagli, un bianco bello et ben facto, et un nero brutto et malfacto; et in sul carro pone l'auriga, cioè el rectore de' cavagli. El carro adunque è la essentia dell'anima. E cavagli che tirano sono l'appetito, et pel bianco intende l'appetito rationale, pel nero lo irrationale. Il che non fu incognito al divino ingegno del Petrarcha, el quale volendo dimostrare in sè l'apetito essere inobediente alla ragione, lo discrive ad similitudine del nero cavallo, dicendo: "sì trasviato è 'l folle mio disio In seguitar chostei che in fuga è volta Et da' lacci d'amore leggiadra et sciolta Vola dinanzi al lento correr mio Che quanto a seguitarla più m'invio Per la sicura strada, men m'ascolta. Nè mi vale spronarlo o darli volta, Ch'Amor per sua natura el fa restio. Ma poi che 'l freno per forza ad sè raccoglie, Io mi rimangho in signoria di lui, Ch'al mal mio grado a morte mi trasporta". Dimostra adunque el platonico poeta che el nero cavallo ci traporta a morte perchè l'appetito irrationale ci conduce al vitio che è morte dell'animo. È adunque el carro l'animo nostro. E cavagli sono l'appetito. Et l'auriga overo rectore è la mente et la ragione, la quale reggie et governa l'animo. Debba adunque el lectore mandare alla memoria questa divisione non solamente per la dichiaratione di questo texto, ma perchè nel processo dell'opera molte volte sarà necessaria. Ma per tornare quando che sia a proposito, Danthe, el quale disidera uscire della selva et salire al monte, ma non può perchè è impedito dalle fiere già decte, significa l'appetito rationale obbediente alla ragione inferiore, cioè alla vita activa, la quale per se medesima non può venire alla beatitudine, la quale consiste nella doctrina et cognitione delle chose celesti, perchè la vita activa ha in sè le fiere, cioè varie perturbationi d'animo, dalle quali essendo l'huomo inquietato non può havere l'animo tanto tranquillo quanto bisogna a chi vuole essere apto et idoneo alla contemplatione. Il che maravigliosamente expresse chi sa el vero, anzi è epsa verità, nello Evangelio di Matheo, nel quale ponendo Maria per la contemplativa et Martha per la vita activa, dice Martha essere piena di cure et d'affanni et pigliare perturbationi in molte chose, et Maria havere electo optima parte la quale non abbandona mai l'animo. Imperochè la vita activa et l'operationi civili che sono significate per Martha non durano se non quanto noi viviamo nella presente mortale vita, ma la contemplatione delle chose divine non ci è mai tolta et seguitaci nell'altra vita che è etherna. Desidera adunque Danthe, ma non può salire al monte. Onde Virgilio, el quale significa la ragione superiore et la scientia et vita contemplativa, riguardando alla buona voglia di Danthe, mosso a compassione et mandato dalle gratie delle quali diremo disocto, gli promette el suo aiuto. Ma è da notare che Virgilio significa solamente la doctrina de' gentili mediante la quale possiamo cognoscere e vitii, et cognosciutogli purgarcene. Ma non basta sanza la theologia de' christiani a darci quella cognitione delle chose celesti dove consiste nostra beatitudine. Il perchè potrà Virgilio guidarlo pell'inferno et pel purgatorio, <emph>i.</emph> mostrargli la natura del vitio et chome se ne possa purgare, ma non potrà condurlo al paradiso. Et questo sia brievemente decto per la expositione di questo passo.</p>
<p>[112-114] Hora, tornando al texto, seguita: <emph>Onde io per lo tuo me' penso et discerno</emph>: <emph>onde</emph>, cioè per la qual chosa, et è conclusione di tutte le parole già decte, <emph>penso et discerno</emph>: sono differenti acti. Imperochè pensiamo quando ricercando el meglio in una chosa andiamo examinando et ponderando tutte le parte per intendere quale di tutte è quella da farne più conto. Dipoi examinate tutte discerniamo, cioè sciegliamo, la migliore, et quella eleggiamo. Dove è da notare che ogni partito che piglia l'huomo debba essere prudentemente considerato. Et prudentia secondo Platone et Aristotile è una certa ragione chon la quale nella vita activa et civile administriamo tutte le chose rectamente. A questa attribuisce Aristotele nel sexto dell'<emph>Ethica</emph> buona consultatione, solertia, sagacità et sententia. Due chose sono, chome el medesimo Aristotele pone nel libro suo <emph>De rep.</emph>, nelle quali consiste ogni commendatione di recta operatione et governo. Una, che el fine el quale ci propognamo sia vero et recto. La seconda, che troviamo le chose le quali ci conduchino al fine già proposto. Il perchè alla prudentia, el chui fine è disporre rectamente et chon optimo modo et ordine tutte l'humane operationi, sono necessarie prima tutte le virtù che ci conducono al fine, et quelle che adoperano circa el fine. Et prima è consultatione. Questa non è altro se non una diligente inquisitione di quelle chose che ci chonducono al fine. El consiglio ha tre officii. Imperochè prima investigha se via alchuna si truova che ci conduca al fine. Dipoi se si truovano quali sono. Et havendone trovato una o più nel terzo luogho cercha in che modo le possiamo usare. Et tutto questo è nella diliberatione et consultatione, doppo la quale seguita el giudicio. L'ufficio del quale è, poi che haremo trovato le vie già decte, disputare et ponderare quale di quelle sia più idonea o più honesta o più utile, el quale giudicio dato, seguita la electione, che non è altro che pigliare quella la quale haremo già giudicato esser migliore. Et diffiniscono e philosophi electione essere consultata appetitione et desiderio di quelle chose che ci guidono al fine. El consiglio è recto et a ddiricto dà buona consultatione et solertia. Bene consultare non è altro che con honeste vie et mezi condurre comodamente a buono fine. Et solertia è una prompta et desta investigatione delle vie et mezi già decti. El giudicio diventa perfecto per la sagacità, la quale è recto et promptissimo giudicio. <emph>Item</emph> per la sententia. Et diffiniscono sententia essere giudicio di bonità et equità. Volendo adunque Virgilio persuadere a Danthe che lo seguiti, volle dimostrare che havea preso tal partito con optima prudentia, et quando dixe <emph>penso</emph> pose el consiglio investigato chon buona consultatione et con solertia; et quando dixe <emph>discerno</emph> pose el giudicio aiutato dalla sagacità et la electione. Per la qual chosa debba aconsentire Danthe al partito preso con tutte le parti di prudentia. Ma intenda chi legge l'ordine et proposito nostro essere che ogni volta che per la interpretatione del texto accadrà havere ad isporre alchuno luogho o di philosophia o d'altra scientia, mi sforzerò chon brevità mostrarlo interamente acciochè se nel processo di nuovo sarà toccho in qualche parte dal poeta, possa el lectore ritornare al medesimo luogho dove è el tutto. Perchè in questo modo, et chi legge harà insieme accolto et tutto, et noi non haremo più volte a replicare quello medesimo. Insino a qui habbiamo veduto che se Danthe, cioè la ragione inferiore, con l'appetito rationale vuole arrivare alla cognitione, gli è mestiere seguire Virgilio, cioè la ragione superiore et scientia speculativa, et lui promette cavarlo di questo basso delle chose sensitive et materiali guidandolo prima per la cognitione de' vitii. Et chiamalo <emph>luogho etherno</emph> o veramente perchè lo 'nferno, cioè le pene de' dannati, non hanno haver fine; onde disocto dice: "dinanzi a me non fur chose create Se non etherne et io etherno duro"; o veramente perchè Virgilio, cioè la scientia, è non de' particulari e quali sono corruptibili, ma de gli universali e quali sono etherni et incorruptibili.</p>
<p>[115-117] <emph>disperate strida</emph>: perchè sono fuori di speranza, la quale disperatione tanto accresce la pena de' dannati quanto la speranza d'havere a essere quando che sia libero la scema a quegli che sono in purgatorio. Et però di questi dice <emph>che sono contenti Nel fuocho, perchè sperano di venire</emph> dopo la purgatione, o diuturna o brieve che habbia a essere, alla beatitudine. Et dice che e dannati gridano, cioè gridando chieggono, la <emph>seconda morte</emph>, dove alchuni credono che la <emph>seconda morte</emph> sia la seconda dannatione per l'ultima sententia data da Christo nel dì del giudicio, quando riunite l'anime a' suoi corpi, amendue insieme saranno dannati. Et questo dicono che fanno mossi da invidia, intendendo che allhora haranno più compagni. Ma a me piace più che per la prima morte intendiamo la seperatione dell'anima dal corpo, et per la seconda intendiamo che loro desiderano che <emph>etiam</emph> l'anima già seperata diventi mortale et sia anichilata. Perchè è tanta la pena che più tosto vogliono esser niente che essere in tanti affanni.</p>
<p>[121-126] <emph>Alle quali poi se tu vorrai salire</emph>: alle quali beate genti, cioè al paradiso; <emph>anima fia di ciò più di me degna</emph>: et qui s'intende per Beatrice, la quale pone per la theologia de' christiani, la quale sola può menare al paradiso, et non io Virgilio, el quale perchè <emph>fui ribellante alla legge</emph> di <emph>quello imperador che lassù regge</emph>, cioè del sommo Dio, perchè la legge evangelica dice "nisi quis renatus fuerit ex aqua et spiritu sancto non intrabit in regnum celorum". Virgilio, cioè epso poeta, fu ribellante a Dio perchè non fu christiano; et Virgilio, posto anchora per la scientia de' gentili, fu rebellante perchè tale scientia non havendo vera cognitione di Dio, non guida al paradiso, cioè alla cognitione delle chose divine.</p>
<p>[127-129] <emph>In tutte parti impera et quivi reggie</emph>: ogni chosa a Dio è soctoposto, onde l'Apostolo "in nomine Iesu omne genus flectatur celestium terrestrium et infernorum", ma la sua regale sedia è in cielo, nel modo che nel primo canto del paradiso dimostrerremo. Onde: "Dominus in celo sedes eius"; <emph>item</emph> "celum celi Domino"; <emph>item</emph> "qui habitat in celis irridebit eos". È la medesima sententia nell'undecimo del purgatorio: "non circumscripto ma per più amore"; <emph>item</emph> nel primo del paradiso: "nel ciel che più della sua luce prende"; <emph>O felice cholui che quivi elegge</emph>: onde Christo per sommo bene dixe: "vos qui secuti estis me centuplum accipietis et vitam ethernam possidebitis". Et usa qui el poeta un color rhetorico el quale chiamano exclamatione, el quale e poeti et gli oratori usano quando narrando alchuna chosa vogliono indurre l'auditore o in indegnatione o in commiseratione o in admiratione. Adunque Virgilio in questo luogho usa la exclamatione non solamente per dimostrare la maraviglia di tanta beatitudine, ma anchora per commiseratione di sè essendone privato; et certo è grave pena al dannato cognoscere el bene del quale è privato. Onde Persio poeta satyro non disidera altra pena al vitioso se non che conosca quanto bene consista nella virtù, acciò che più acremente gli dolga haverla abbandonata. Chiede adunque a Dio che gli punisca, "virtutem ut videant intabescantque relicta".</p></div3>
<div3><head>vv.  130-136</head>
<lg><l>Et io a llui: "Poeta, io ti richieggio</l>
<l>per quello Dio che tu non cognoscesti,</l>
<l>acciò ch'io fugga questo male et peggio,</l></lg>
<lg><l>Che tu mi meni là dov'hor dicesti,</l>
<l>sì ch'io vegha la porta di san Petro</l>
<l>et cholor che tu fai chotanto mesti".</l></lg>
<lg><l>Allhor si mosse et io li tenni retro.</l>
</lg>
<p>[130-132] Risponde Danthe et priegalo che gli faccia quanto ha decto. Il che dinota che quando l'appetito et la ragione inferiore comincia a essere illuminata dalla superiore, tutta si volge a llei et disidera conseguire quanto essa gli mostra; et moralmente admonisce che quando al men docto è offerto vera doctrina, lui deba fare ogni demostratione di disiderarla, et sommamente pregarne. Priegha adunque Virgilio dicendogli <emph>per quello Dio che tu non conoscesti</emph>, cioè pel vero Dio che tu non conoscesti in vita. Virgilio conobbe Dio chome philosopho gentile, primo motore et prima causa, ma non distinctamente la trinità et la 'ncarnatione del verbo et la redenptione dell'humana generatione et l'altre chose sanza la cognitione et fede delle quali, secondo la christiana religione, nessuno può andare alla beatitudine. Et non dixe "non cognosci", ma dixe "non conoscesti", che non conoscesti in vita ma al presente conosci. Et forse è da dubitare se l'anima, la quale mentre fu congiunta col corpo non hebbe cognitione di Dio, dipoi seperata già et dannata la possa havere. Nientedimeno si conclude da' theologi che l'anima seperata dal corpo ha tanto acume che non per congetture le quali possono essere false, ma per ragioni dimostrative conoscono la luce et belleza di Dio essere infinita, la quale cognitione dà loro gravissima pena vedendosi di quella esser privati. Ma non la conoscano distinctamente perchè di tale cognitione piglierebbono sommo gaudio et participerebbono del sommo bene. Chome verbi gratia se uno giovinetto non fussi stato in Firenze al tempo dell'annuale celebratione et pompa facta al Baptista et uno gli narrassi quella essere molto bella, in modo che al tutto et sanza dubitatione el giovinecto cupidissimo di tali spectaculi lo credessi, non è dubbio che ne piglierebbe dispiacere non piccolo vedendosene privato, perchè intende la belleza in confuso, che non fa altro che accendergli la voglia d'intenderla distinctamente et con suo ordine; <emph>acciò ch'io fugga questo male</emph>, cioè el male della ignorantia et del vitio, <emph>et peggio</emph>, cioè la dannatione, la quale seguita dal non conoscere quanto male sia nel vitio. Chi non conosce quanto sia pestifero el vitio non lo fugge, di che conseguita grave detrimento, et da questo ne nasce un altro più grave perchè non lo fuggendo ne fa habito el quale uccide l'anima.</p>
<p>[133-136] <emph>sì ch'io veggia la porta di san Pietro</emph>: per questo intendi l'entrata del purgatorio. Imperochè Pietro, cioè el sommo pontefice et tutti e sacerdoti e quali hanno l'auctorità da quello, absolvendo l'anima dalla colpa la fanno habile a potere andare a purgarsi, et non essendo absoluta sarebbe dannata all'inferno. Nè mi pare che si debbe intendere la porta del paradiso, perchè Virgilio disopra ha dimostro non essere sufficiente a condurlo; <emph>Allhor si mosse</emph>: Danthe, che è l'appetito rationale et la ragione inferiore, priega la ragione superiore che lo guidi alla contemplatione, et allhora la ragione, excitata dall'appetito, si volge alla contemplatione et Danthe, cioè epso appetito, gli tien drieto perchè gli diventa obbediente.
</p></div3></div2>
<div2><head>II</head>
<argument><p>CANTO SECONDO DELLA PRIMA CANTICA</p></argument>
<div3><head>vv.  1-9</head>
<lg><l>Lo giorno se n'andava et l'aer bruno</l>
<l>toglieva gli animali che sono in terra</l>
<l>dalle fatiche loro; et io solo uno</l></lg>
<lg><l>M'apparecchiavo a sostener la guerra</l>
<l>sì del camino et sì della pietate,</l>
<l>che ritrarrà la mente che non erra.</l></lg>
<lg><l>O muse, o alto ingegno, hor m'aiutate;</l>
<l>o mente che scrivesti ciò ch'io vidi,</l>
<l>qui si parrà la tua nobilitate.</l>
</lg>
<p>Possiamo dire che el precedente capitolo sia stato quasi una propositione di tutta l'opera per la quale l'auctore non solamente dimostra con brieve parole quello che per tutta l'opera habbia a dire, ma anchora la ragione perchè tiene tale ordine. Destossi l'appetito ricercando el suo bene et illuminato dalla ragione fuggì la selva, et saliva al monte dove vedea el sole. Ma per la via delle fiere, dalle quali gli fu vietato el salire. Il che significa che conosciuto ma non molto distinctamente che 'l sommo bene consisteva in fruire Idio, cercava la cognitione di quello nella vita civile dove regna la ragione inferiore, la quale spesso è ingannata dal senso; et dove essendo le virtù civili non perfecte, molto possono le perturbationi dell'animo, le quali cercando piacere honore et utile non seguitano el vero gaudio; nè anchora el vero utile che non si può mai seperare da l'honesto; nè el vero honore el quale non è altro che la vera et sincera laude la quale per se medesima, posto che non si cerchi, seguita la virtù chome l'ombra el corpo, et è premio d'epsa virtù, et non si debba nè può dare se non a' buoni. Ma in luogho di queste tre seguitano la voluptà del corpo, la possessione de' beni caduchi et terreni, cioè l'avaritia, et finalmente la gloria vana del mondo che è l'ambitione. Non può adunque la mente humana chon la sola ragione inferiore et nella vita civile, ove molto possono le perturbationi genitrici di tutti e vitii, venire al sole. Ma pure essendone cupida merita essere soccorsa da Virgilio, cioè dalla ragione superiore, et dalla doctrina. Questa gli dimostra che volendo andare al paradiso, cioè alla felicità, è necessario prima passare per l'inferno et pel purgatorio, cioè discendere nella cognitione de' vitii et conosciutogli purgarsene. Da' quali rimasa purgata, la mente può facilmente venire alla cognitione delle chose divine, dove consiste la beatitudine. Et bene promette Virgilio a Danthe menarlo sicuro per l'inferno et pel purgatorio, ma confessa non lo potere menare al paradiso perchè, chome habbiamo decto, la scientia philosophica può darci la cognitione de' vitii et instruirci in che modo ce ne purghiamo, ma non ci può conducere al paradiso, cioè alla cognitione delle chose divine, perchè questa è propria scientia della sacra theologia de' christiani. Il perchè veramente si può dire che el primo canto sia stato in luogho di propositione. In questo secondo capitolo pone la invocatione, la quale dimostramo di sopra essere la seconda parte principale di tutta l'opera. Et dipoi muove un dubbio a Virgilio diffidandosi essere sufficiente a fare tal viaggio, conciosiachosa che non è nè Enea nè Paolo apostolo. Dopo la quale dubitatione Virgilio lo conforta al seguire, et dagli ferma speranza dimostrandogli che non per se medesimo viene, le chui forze non forse sarebbono sufficienti, ma che da cielo è venuto chi lo manda.</p>
<p>[1-3] Comincia adunque <emph>Lo giorno se n'andava</emph>: et fa chronographia, cioè discrive el tempo. Dimostra l'auctore esser disceso all'inferno nel tempo nocturno, il che fingne o veramente perchè nell'inferno si va di nocte, cioè per le tenebre dell'ignorantia, perchè ogni peccato viene da ignorantia quando el disordinato appetito spegne in noi el lume della ragione. Il perchè dixono alchuni philosophi antichi che era facile l'andare all'inferno perchè vi s'andava cho gli occhi chiusi. Et Virgilio dixe: "ibant obscuri sola sub nocte per umbras". O veramente per la nocte vuole dimostrare le vigilie nocturne le quali sono necessarie a chi vuole fare proficto nella contemplatione delle gran chose. Et molto più s'assottiglia la mente negli studii nocturni perchè è libera da ogni strepito et tumulto del giorno. Dimostra adunque che in quell'hora nella quale perchè la nocte viene et sparge le tenebre per tutto el nostro hemisperio tutti gli animali si danno al sonno et al riposo, epso solo s'apparecchiava a sostener la guerra. Questo luogho è tracto del quarto libro di Virgilio, dove induce Didone veghiare pel dolore et pegli affanni in quella hora nella quale tutti gli animali si posano; <emph>et l'aer bruno</emph>: l'aria è corpo diaphano, cioè penetrabile et trasparente, ma di sua natura tenebroso se da sole o da altra luce non è illuminato. Adunque quando el sole scende all'altro hemisperio l'ombra della terra si sparge pel nostro et fa nocte. Perchè nocte non è altro che l'ombra della terra; <emph>toglieva gli animali che sono in terra Dalle loro fatiche</emph>: imperochè la nocte essendo inutile a fare alchuna opera per le sue tenebre, invita gli animali al sonno, el quale è gran recreatione al corpo. Allegoricamente dimostra che lui solo, cioè l'huomo dato alla speculatione el quale è solo perchè bisogna che viva in solitudine et seperato da ogni turba et frequentia et tumulto che impedisce la cogitatione, consuma nello speculare la nocte la quale gli altri huomini et animali che cerchano e comodi del corpo consumano nel dormire. Adunque <emph>io solo</emph>, cioè io posto in solitudine; o veramente <emph>io solo</emph> dimostrando che e contemplativi sono soli et pochissimi, onde el Petrarcha "povera et nuda vai philosophia, Dice la turba al vile guadagno attesa. Pochi compagni harai per la tua via". Et certo perchè l'huomo, considerato questo composito d'anima et di corpo, cerca sempre compagnia, non si truova chi viva solingho se non o chi per homore melancholico ha corropto la fantasia et è divenuto quasi bestia, o chi per alteza d'ingegno sprezando le cose humane trascende con la speculatione alle chose divine. Onde rectamente dixe Aristotele nella <emph>Politicha</emph>, che chi lascia la vita sociabile et civile, chostui è diventato o bestia o più che huomo.</p>
<p>[4-6] <emph>apparecchiato a sostener la guerra Sì del camino et sì della pietate</emph>: el senso della lettera è che l'andare pe' luoghi tenebrosi era fatichoso, et le pene de' dannati lo commuovevono a pietà. Ma allegoricamente dimostra che non si può senza guerra et combattimento andare nell'inferno, cioè havere vera cognitione de' vitii, perchè in questo spesse volte seco medesimo combacte l'animo, conciosia che la parte sensitiva si straccha nella contemplatione et rifugge tal faticha, et la mente et lo 'ntellecto cerca d'intendere perchè lo spirito è prompto et la carne inferma. <emph>Preterea</emph> è guerra perchè altrimenti d'una medesima chosa giudica l'appetito, altrimenti la ragione. Verbi gratia, nel defraudare la famiglia de' debiti alimenti l'appetito dell'avaro falsamente giudica che sia virtù chiamata parsimonia, et la ragione veramente giudica che sia vitio decto avaritia. Era adunque apparecchiato a sostenere questa guerra. <emph>Item</emph> la guerra della pietà, imperochè non possiamo conoscere e vitii che anchora non cognosciamo, quegli procedere dalla infirmità et imbecillità della natura humana, la quale procede dalla corporea mole che aggrava l'animo. Et questo debitamente muove ad compassione qualunque savio viene in tale speculatione. Onde "vidit Deus figmentum nostrum et misertus est nostri". Et per questa medesima cagione Eraclito Ephesio vedendo del continuo infiniti errori nella vita humana, assiduamente lachrimava mosso a compassione della miseria di quella; <emph>che</emph>: cioè el quale camino et la quale pietà la mia mente <emph>ritrarrà</emph>, quasi descriverrà et manderà alle lettere. Imperochè non la mano del poeta, la quale è instrumento, ma la mente nella quale ha tale cognitione fu quella che scripse; <emph>ritrarrà la mente che non erra</emph>: capta attentione et benivolentia. Imperochè diventiamo benivoli et udiamo attentamente quello scriptore che ci promette scrivere chose vere et sanza errore. Et optimamente dixe <emph>la mente che non erra</emph>, imperochè la ragione inferiore la quale con la prudentia administra la vita pratica et civile, consiste ne' particulari dove si può errare; ma la mente, cioè lo 'ntellecto et la ragione superiore, perchè se exercita ne gli universali de' quali è vera scientia non può errare. Ma acciochè meglio intendiamo che cosa sia mente, dico che, benchè l'animo nostro sia uno et semplice et incorropto et indivisibile, nientedimeno secondo varie potentie et varie virtù ha varii et diversi nomi. Il perchè in quanto vivifica el corpo è chiamato anima. In quanto sente, senso. In quanto ha sapientia è decto animo. In quanto intende lo chiamano mente. <emph>Preterea</emph> quando discerne è decta ragione. Quando si ricorda memoria. El lume rationale et intellectuale col quale facciamo alchuno discorso et intendiamo è chiamato mente da' philosophi. Questa in forma è facta ad imagine et similitudine di Dio, che da lui sanza interpositione d'alchuna natura è formata. È decta mente perchè è molto eminente, cioè excellente parte nell'animo. Et in somma la mente è l'occhio dell'anima nostra. Lo sguardo di questa mente è la ragione, et el suo vedere è lo intellecto. È adunque necessario a ogni anima rationale havere questo suo occhio sano et con quello risguardare acciò che vegha. Questo occhio è sano quando epsa è purgata et remota da tutte le cupidità delle chose mortali. Et risguarda quando nel lume di Dio affisa gli occhi. Et finalmente vede quando in quella contemplatione conosce quanto gaudio, quanta letitia, quanta serenità, et quanta giocondità sia. Et repetendo diremo che la sanità fa questo occhio sereno, lo sguardo lo fa recto, et el vedere lo fa beato. <emph>La mente</emph> adunque, cioè questo lume dell'animo, <emph>ritrarrà</emph>, cioè exprimerà et dimostrerrà quello dove affisò l'occhio et per affisarlo vide et cognobbe. Et optimamente pose <emph>ritrarrà</emph>, cioè apertamente dimostrerrà. Imperochè diciamo ritrarre quando o el pictore o lo sculptore rassempla alchuna cosa nella propria similitudine in forma che nell'opera sua si conosca chome in se medesimo. Et a questo modo diciamo che Apelle ritraxe Alexandro Magno. Et Giotto ritraxe Danthe. Perchè lo formò in modo che chi vedeva la pictura vedea Danthe. Et chosì la mente del poeta dipignerà con parole ciò che ha conseguito nella contemplatione.</p>
<p>[7-9] <emph>O muse</emph>: scrive Hesiodo nella sua <emph>Theogonia</emph> che le muse sono figliuole di Iove et di Mnemosyne, <emph>i.</emph> della memoria; et aggiugne che Iove si congiunse chon quella nel monte Pierio nove nocti, onde nacquono nove muse, e nomi delle quali sono Clio, Euterpe, Thalia, Melpomene, Terpsichore, Erato, Polymnia, Urania, et Caliopea, la quale è excellentissima sopra tutte l'altre. Macrobio vuole che sieno nove per dimostrare per le prime octo el canto dell'octo spere, et per la nona el concento et la consonantia che nasce di quelle. Il che forse fu cagione che Hesiodo dicessi che Calliopea che è la nona sia la più bella. Anaximandro Lampsaceno et Xenophane Heracleopolite dimostrono che per nove muse si significano nove chose le quali generano la voce, che sono queste: prima quattro denti ripercossi dalla lingua, sanza quali nasce più tosto sibilo che voce; dipoi le due labbra, la lingua, la concavità del palato, et l'arterie che producono lo spirito dal polmone. Et infine, perchè Apolline è posto con le muse, aggiungono el polmone per Apolline. Clio significa fama, perchè le muse acquistano fama a chi l'exercita et a quegli che da' poeti sono lodati. Euterpe significa delectatione, la quale è grande a chi scrive e versi et a chi gli ode. Thalia è decta perchè in greco "thalin" significa rinverzire et fiorire, onde noi diciamo thallo, et la memoria de' poeti sempre rinverdisce. Melpomene, canto, perchè el canto è proprio de' poeti. Therpsicore letitia, la quale sommamente danno e poeti. Erato amore, sanza el quale non si può sopportare la faticha grande che è in scrivere alchuno poema. Polymnia memoria di molte cose, sanza la quale non può essere perfecta poesia. Urania celeste, perchè chome di sopra narramo è chosa celeste la poesia. Calliopea buon canto, perchè nessuna musica tanto dilecta quanto un bene composto poema; <emph>o alto ingegno, hor m'aiutate</emph>: e Latini chiamano ingegno quella forza dell'animo per la quale siamo capaci delle doctrine; et questo ha due parti: una quello acume chol quale ci assoctigliamo a investigare et imprendere, et questo gl'antichi Latini chiamano docilità, et e moderni philosophi apprensiva; la seconda quella virtù per la quale ritegnamo quello che già habbiamo inteso, et questa è decta memoria. Adunque <emph>o alto ingegno</emph>, cioè o potentia dell'animo apta a conseguire la cognitione delle gran chose. Il perchè dixe Augustino che ingegno è quella potentia dell'animo con la quale l'animo s'aguza et exercita a cognoscere quello che anchora non cognosceva. Onde è diffinito "quod ingenium sit extensio intellectus ad incognitorum cognitionem". Adunque lo ingegno investiga et la ragione giudica le chose investigate da lo 'ngegno, et la memoria le ripone chosì giudicate; <emph>o mente che scrivesti</emph>: dimostramo disopra qual potentia nell'animo sia decta mente, ma spesse volte gli scriptori pongono mente per memoria. Chosì Virgilio: "manet alta mente repostum Iudicium Paridis". Et chosì qui el poeta si volge alla sua memoria dicendo: o memoria la quale <emph>scrivesti</emph>, cioè facesti ricordo et ritenesti in te, <emph>ciò ch'io vidi</emph>. Imperochè la scriptura è quella che ci fa ricordare, et però sogliamo dire ‘scrivi questo nella memoria’; <emph>qui si parrà la tua nobilitate</emph>: quasi dica: che se si potrà ricordare di tutta la sua contemplatione, certamente la sua memoria sarà nobile.</p></div3>
<div3><head>vv.  10-36</head>
<lg><l>Io cominciai: "Poeta che mi guidi,</l>
<l>guarda la mia virtù s'ell'è possente</l>
<l>prima che all'alto passo tu mi fidi.</l></lg>
<lg><l>Tu dici che di Silvio el parente</l>
<l>corruptibile anchora ad immortale</l>
<l>secolo andò, et fu sensibilmente.</l></lg>
<lg><l>Però se l'adversario d'ogni male</l>
<l>cortese fu, pensando l'alto effecto</l>
<l>ch'uscir dovea di lui, e 'l chi e 'l quale,</l></lg>
<lg><l>Non parrà indegno ad homo d'intellecto;</l>
<l>ch'e' fu dell'alma Roma et del suo impero</l>
<l>ne l'empyreo cielo per padre electo.</l></lg>
<lg><l>La quale e 'l quale, a voler dir lo vero,</l>
<l>fu stabilito per lo loco sancto</l>
<l>u' siede el successor del maggior Piero.</l></lg>
<lg><l>Per questa andata onde li dai tu vanto,</l>
<l>intese chose che furon cagione</l>
<l>di sua victoria et del papale amanto.</l></lg>
<lg><l>Andovi poi lo vas d'electione</l>
<l>per recarne conforto a quella fede</l>
<l>ch'è principio alla via di salvatione.</l></lg>
<lg><l>Ma io perchè venirvi? o chi 'l concede?</l>
<l>Io non Enea, io non Paolo sono;</l>
<l>nè degno a cciò nè io nè altri il crede.</l></lg>
<lg><l>Perchè se del venire io m'abbandono,</l>
<l>temo che la venuta non sia folle.</l>
<l>Se' savio et intendi me' ch'io non ragiono".</l>
</lg>
<p>Qui muove l'auctore un dubbio a Virgilio sua guida et dimostra che l'animo non gli basta a sì arduo camino, cioè a sì difficile impresa. Et moralmente admonisce che nessuno debba fare impresa sopra alle sue forze. Onde Horatio: "sumite materiam vestris qui scribitis equam Viribus, et versate diu quid ferre recusent Quid valeant humeri". Et soggiugne, che benchè v'andassi Enea et Paolo, cognosce sè non esser pari a due tanti huomini, et non dovere sperare che gli abbia a riuscire quello che riuscì a lloro. Habbiamo dimostro disopra che fare questo viaggio non è altro se non andare alla cognitione delle chose. Alla quale si va o per fermarsi in epsa contemplatione et vivere nella vita contemplativa, o per speculare et speculando investigare quali sieno le virtù per le quali si regge la vita activa. Chome verbi gratia se l'huomo è animale civile, et che cosa sia città et in quante parti si divide; se le virtù morali sono necessarie alla vita civile, et se in genere sono più che tre, iustitia forteza et temperanza; et in quante spetie queste tre si dividono; et perchè la prudentia, una delle virtù intellective, s'agiugne guida alle virtù morali; et molte altre chose simili. Adunque sapientissimamente dimostra due haver facto questo camino, Enea et Paolo, ponendo il primo per la vita activa, et el secondo per la contemplativa; perchè Enea fu edificatore di città et giusto administratore della rep., et Paolo andò tanto alto chon la sua speculatione che fu rapito insino al terzo cielo et vide quelle chose delle quali non è lecito all'huomo parlare. Dimostra adunque Danthe sbigottirsi a tanta impresa alla quale giudica non potere essere a sufficientia. Et in vero la mente humana può per se medesima intendere le chose inferiori a sè, ma non le superiori. Dipoi dimostra che se Enea et Paolo v'andorono, fu questo conceduto loro per gratia spetiale da Dio. Fu conceduto a Enea perchè da' suoi successori haveva a essere constituito il Romano imperio, et Roma finalmente haveva a esser capo della rep. de' christiani et sedia della chiesa appostolica. Fu conceduto a Paolo perchè illuminassi la christiana fede.</p>
<p>[10-12] Dice adunque Danthe a Virgilio, cioè la ragione inferiore alla superiore, "innanzi che noi cominciamo el camino, tu che intendi più considera se la virtù mia, cioè l'humana virtù, per se medesima è possente", <emph>prima che tu mi fidi all'alto passo</emph>, cioè all'alta impresa; et ben dixe <emph>passo</emph> imperochè chi camina fa e passi, et ivi discrive questa sua contemplatione in forma di peregrinatione et viaggio; et dixe <emph>alto</emph> o veramente profondo, come diciamo alto mar, cioè profondo mare, havendo rispecto allo scendere dell'inferno; o meglio dixe <emph>alto</emph> perchè niente è più alta chosa che tale investigatione, la quale arriva insino alla essentia divina.</p>
<p>[13-15] <emph>el parente di Silvio</emph>, cioè el padre, che chosì dicono e Latini. Et questo fu Enea, la chui genologia è questa: Dardano figliuolo di Iove et della figliuola d'Athlante decta Electra, venne in Troia. Il che secondo Eusebio fu el trigesimo quinto anno di Moysè et l'anno del mondo tremila septecento trentasepte. Chostui generò Ericthonio, el quale fu suo successore nel regno et rexe anni quaransepte. Lasciò figliuolo et successore Troo, dal quale quella regione, prima decta Dardania da Dardano, fu denominata Troia. Ganimede nacque di Troo. Et di Ganimede Ilio, dal quale prese nome Ilion ciptà di Troia. Ilio generò Laumedonte padre di Priamo. Fu anchora figliuolo di Troo et fratello di Ganimede Assaraco, el quale ingenerò Capis, et Capis Anchise, et Anchise Enea. Costui essendo ancora in Troia generò Ascanio di Creusa sua moglie et figliuola del re Priamo, et dipoi in Italia, havendo Enea acquistato lo 'mperio di Latino, lasciò successore Ascanio suo figliuolo. Ma è dubio se quello che ingenerò a Troia di Creusa o quello che acquistò in Italia di Lavina. Chostui pose Alba, et lasciò successore Silvio. Del quale nacque Enea Silvio, dal quale tucti e Re poi furono decti Silvii, et furono questi per ordine: Latino, Alba, Atis, Capis, Capeto, Tyberino, dal quale acquistò el nome Tevere, fiume prima detto Albula. A Tyberino successe Agrippa, del quale nacque Romulo Silvio, et di costui Aventino, el quale decte nome ad Aventino, uno de' septe colli di Roma. Dopo costui regnò Proca. Et di Proca nacque Numitore, et di Numitore Romulo auctore della gente romana. Adunque el parente di Silvio, cioè Enea, secondo Virgilio andò allo 'nferno. Finge Virgilio per Enea l'huomo el quale disidera arrivare al sommo bene. Et essendo posta la felicità nella contemplatione delle chose divine, lo fa venire in Italia ponendo Italia per la contemplativa; et giunto in Italia fa che seguitando la sybilla discende ne' luoghi socterranei et infernali et in quegli truova el Tartaro, cioè luogho dove chon etherni supplicii et tormenti sono punite l'anime degli scelerati peccatori, et altri luoghi dove e minori peccatori stanno tanto che si purghino. Et in fine pone e Campi Elisii ne' quali stanno l'anime de' beati. Et per questo tutto allegoricamente dimostra che giunto Enea in Italia, cioè alla contemplatione, prima investiga la natura de' vitii, dipoi si purga da quegli et purgato può contemplare le chose dove consiste la beatitudine, chome più distesamente scripsi nelle allegorie nostre. Adunque l'uno et l'altro di questi poeti, benchè le fictioni sieno diverse, nientedimeno vanno a un medesimo fine; <emph>corruptibile anchora</emph>: cioè ancora vivo et collegato col corpo el quale è corruptibile; et perchè è composto di quattro elementi, abandonato dall'anima si corrompe et dissolvendosi ritorna ne' quattro elementi. Et per allegoria dixe <emph>corruptibile</emph> perchè lo pone per la vita activa la quale è corruptibile; <emph>ad immortale secolo andò</emph>: perchè lo 'nferno, chome diremo di socto, è etherno; et allegoricamente intendiamo che andò alla contemplatione delle scientie le quali sono eterne perchè sono de gli universali; <emph>et fu sensibilmente</emph>: perchè v'andò essendo anchora in vita et chol corpo dal quale procedono e sensi. Perchè in vero anchora che siamo con questa mole et graveza del corpo, pur possiamo andare all'inferno, cioè alla contemplatione delle chose già da noi decte.</p>
<p>[16-18] <emph>L'adversario d'ogni male</emph>: è Idio, el quale è sommo bene. Et nessuno può essere contrario a tutto el male, se non chi è ogni et sommo bene; et Idio è in tanto sommo et unico bene, che nessuna altra chosa è bene se non per participatione della divina bonità; <emph>cortese fu</emph>: fu liberale et gratioso ad Enea, di lasciarlo scendere all'inferno; <emph>pensando l'alto effecto Ch'uscir dovea di lui</emph>: perchè di lui uscirono e fondatori del romano imperio nel quale è constituito dipoi el pontifichato et lo imperio de' christiani. Adunque fu giusta cagione a commuovere Dio che concedessi questa spetial gratia ad Enea havendone a uscir tal fine. Et però non parea indegno, cioè chosa inconveniente, ma parrà chosa degna et giusta a ogni huomo che giudicherà chon intellecto et chon ragione considerando l'effecto et el fine. Et per queste parole latentemente dimostra quel che di sopra interpretai, che allegoricamente Enea sia per la vita activa. Et se ad alchuno paressi assordo che imitando el poeta nostro Virgilio ponga Enea per la vita activa havendolo posto lui per la contemplativa, rispondo che el nome non dà momento alle chose; et facile si potrebbe questo dimostrare. Nientedimeno possiamo anchora dire che ponga Enea per la contemplatione poeticamente scripta et secondo la doctrina de' gentili, et Paolo per quella che è secondo la nostra theologia. Onde Danthe sarà el terzo che descende a questa contemplatione composta d'amendue le sopradecte. Imperochè scrive in poetico stilo et a quello aggiugne la christiana theologia. Imperochè è una terza chosa oltre alle due già decte, et è perfecto mescolando alla gravità della divina scientia la suavità et l'ornamento della poetica eloquentia, la quale secondo Cassiodoro fu propria de' primi divini scriptori, dicendo lui: "omnis splendor eloquentie omnis modus poetice elocutionis a divinis scriptoribus sumpsit exordium". Et certamente e primi divini scriptori insegnavono per figure et metaphore. Il che è proprio del poeta. Et questo medesimo modo observa Platone eloquentissimo di tutti e philosophi, nè sia chi creda che Idio vieti la doctrina de gl'antichi, nè altro volle inferire quando in figura comandò al popolo suo che spogliassi gli Egyptii de' vasi d'oro et d'argento accattati da loro et seco fuggendo se gli portassino, se non che togliessimo da' gentili l'oro della sapientia et l'argento della eloquentia. Dobbiamo adunque fuggir d'Egypto, <emph>i.</emph> partirci dalla religione de' gentili, et tornarci in terra di promissione, <emph>i.</emph> alla doctrina christiana; ma portarcene l'oro et l'argento di quegli per ornarne le sacre lectere. Chosì fece Paolo el quale nelle sue epistole molte chose tolse da' poeti; chosì Augustino, chosì Hieronimo, chosì Ambrosio, Lactantio, Leone, et gli altri primi doctori, da' quali volessi Idio non fussino degenerati gli altri che dipoi son seguiti, perchè è da dolersi assai che tanta et tanto excellente et mirabile doctrina quanta è in loro sia con tanta barbarie scripta, et sì bello formoso et robusto corpo in sì vili vestimenti sia inviluppato. Merita adunque divine et immortali laude el nostro poeta, el quale, abbracciando tutta la christiana theologia quella chon ogni poetico ornamento illustra et illumina; <emph>ch'uscir dovea di lui</emph>: cioè del quale doveva essere cagione. Alchuni sponghano <emph>ch'uscir dovea di lui</emph>, perchè di lui nacque Iulio Ascanio dal quale hebbe origine la famiglia de' Iulii, della quale nacque Iulio Cesare primo imperadore; ma è forse meglio pigliare l'universale che el particulare; <emph>e 'l chi</emph>, dinota la substantia, <emph>e 'l quale</emph>: dinota la qualità et la potentia. Imperochè quando diciamo "chi è colui?", ci è risposto "è Paolo", perchè disideriamo conoscere la essentia sua, cioè se è huomo o se è padre, o ciptadino, o forestieri; ma quando diciamo "quale?" vogliamo intendere di sua qualità, onde ci è risposto "è docto". Dovea adunque uscirne questa essentia, cioè lo imperio e 'l pontificato; et questo è <emph>chi</emph>. El quale imperio et ponteficato havea a esser molto utile et salutare alla rep. de' christiani, et questo è <emph>quale</emph>.</p>
<p>[19-21] <emph>ch'e'</emph>: cioè el quale Enea, fu electo et predestinato da Dio per padre et primo auctore <emph>de l'alma Roma</emph>: almo in lingua latina significa cosa che dia nutrimento et agumento et mantengha, perchè "alere" significa nutrire; onde Virgilio dixe "Alma Venus", perchè per quella si mantengono et agumentansi tutte le spetie de gli animali. Et similmente dice "Alma luce" perchè la luce procede dal sole el quale genera et nutrisce tutte le chose. Adunque dixe <emph>alma Roma</emph> perchè lei creò et nutrì tale imperio et sacerdotio; <emph>ne l'empyreo cielo</emph>: sono septe primi cieli e quali hanno ciascuno in sè solamente un pianeta; questi sono, cominciandosi dall'inferiore, Luna, Mercurio, Venere, Sole, Marte, Iove, et Saturno. Dipoi è l'octavo cielo, el quale è ornato et ripieno di grandissimo numero di stelle, benchè gli astrologi non habino notitia di più di mille secento, delle quali si formono septanta et due segni, et è chiamato fermamento. El nono è decto crystallino perchè è tutto diaphano. Et el decimo, che è habitacolo di Dio, è chiamato empyreo perchè è tutto luce et la luce è propria del fuoco; adunque è decto empyreo quasi infocato, perchè "pyr" in greco significa fuoco; <emph>fu electo nel cielo empyreo</emph>: cioè da Dio la cui providentia governa el tutto. El quale Idio sta nel cielo empyreo non circumscripto.</p>
<p>[22-24] <emph>La quale</emph>, Roma, <emph>et el quale</emph>, imperio, in vero Idio ordinò che surgessi acciò che fussi honorata sedia per la chiesa apostolica dove havessi a fare residentia el pastore della christiana greggie, et successore del primo vicario di Dio Pietro apostolo, el quale chiama <emph>maggiore</emph>, perchè ogni pontefice in vero rispecto alla degnità che tiene si può chiamare Piero. Et sancto Augustino nel libro <emph>Della ciptà di Dio</emph> dice: "fu creata Roma come un'altra Babylonia, et figliuola della prima Babilonya per la quale piacque a Dio vincere tutto el mondo et redurlo a una sola rep. et socto le medesime leggi". Ma tornando a <emph>Piero</emph>, lui et per la sanctità et per essere stato el primo et per la doctrina ricevuta dallo Spirito Sancto, et <emph>maxime</emph> perchè col sangue suo fondò la nostra rep., merita esser chiamato <emph>maggiore</emph>. Et meritamente lo chiama <emph>locho sancto</emph> perchè questa sedia fu constituta in somma sanctitate et sanctissimamente pe' primi pontefici recta. Et se e successori dipoi hanno degenerato, non è però che el luogho di sua natura non sia sancto; <emph>u' siede</emph>: cioè dove siede. Imperochè gli antichi nostri dixono "u'" in luocho che diciamo dove, chome anchora in questi tempi dicono e Sanesi. Onde el Petrarcha: "u' son le gentileze? u' son gli honori?".</p>
<p>[25-27] Et <emph>per questa andata onde</emph>, <emph>i.</emph> per la quale, <emph>tu gli dai vanto</emph>, cioè loda, Enea da Anchise suo padre, el quale gli dimostrò ciò che haveva a essere, intese chose che fur cagione della victoria sua contro a Turno, et dalla victoria nacque lo 'mperio di Roma et da quello el ponteficato.</p>
<p>[28-30] <emph>Andovi poi lo vas d'electione</emph>: cioè Paolo appostolo el quale Hieronymo nel proemio sopra el <emph>Genesi</emph> scrive che "Dio lo elexe chome vaso di legge et armario delle sancte scripture". Pare chosa assorda che Danthe dica che Paolo andassi all'inferno, chonciosia che si legga lui essere stato rapito non all'inferno ma al terzo cielo. A che si risponde che in quel rapto hebbe cognitione dell'inferno purgatorio et paradiso. Fu <emph>vaso</emph>, cioè receptacolo, della <emph>electione</emph>, cioè della volontà di Dio. Imperochè lui sopra tutti gli altri intese el vero senso della doctrina evangelica; <emph>per recare conforto</emph>: imperochè non può esser maggior conforto a chi non ha scientia della cosa ma la crede, che l'auctorità et la testimonanza d'un huomo che sia di grande reputatione. Adunque testificando Paolo parte delle chose che vide quando fu rapito insino al terzo cielo, confortò et corroborò molto la nostra fede; <emph>che</emph>, cioè la quale, <emph>è principio</emph> di nostra <emph>salvatione</emph>: dixe <emph>principio</emph> perchè nessuno si può salvare sanza fede, ma non è el tutto. Imperochè la fede sanza l'opere è morta. Diffinirei al presente che chosa è fede, ma perchè in più comodo luogo ci sarà necessario diffinire et questa et l'altre due theologiche virtù, differiremo la diffinictione insino a quel tempo.</p>
<p>[31-33] <emph>Ma io perchè venire</emph>: se non sono possente a sopportare tanta difficultà; <emph>o chi 'l concede?</emph>: quasi dica: perchè debb'io meritare questa spetial gratia di potere essere idoneo a tanta contemplatione essendo non pari a costoro? Onde Horatio: "an quodcunque facit Mecenas te quoque verum est. Tanto dissimilem et tanto certare minorem?" Item "non cuivis homini contingit adire Corinthum"; <emph>Io non Enea, io non Paolo sono</emph>: non è in me el vigore che fu in questi due; nè può della mia venuta uscirne quel fructo. Nè anchora secondo el giudicio mio et secondo quello d'altri, sono degno di tale gratia. Et certo questo poeta oltra alla doctrina fu anchora mirabile nell'ornato delle parole. Perchè havendo a fare due volte mentione d'Enea et di Paolo, usò artificiosa varietà la quale lieva fastidio a gli orecchi dell'auditore. Adunque nel primo luogho non pose e nomi proprii, ma usò uno colore rhetorico decto circuitione, che è quando quello che si può dire per un nome proprio si dice per più, chome quando vogliamo dire Hercule diciamo lo invicto nipote d'Alceo. Et per questo dixe <emph>el parente di Sylvio</emph> et <emph>lo vas d'electione</emph>. Il che arreca seco ornamento. Hora in questo secondo luogo ponendo e nomi proprii dice <emph>io non Enea, io non Paolo sono</emph>, e quali due nomi arrechan seco gravità et auctorità.</p>
<p>[34-36] <emph>Perchè se del venire io m'abbandono</emph>: rectamente conchiude che non viltà d'animo ma ragionevole timore lo muove a dubitare che la sua <emph>venuta non sia folle</emph>, cioè stolta; et certo sarebbe stolta chosa fare impresa di quello che non havessi a riuscire, perchè è giudicio di tutti e savi che sia meglio non cominciare ch'aver poi a llasciare la 'mpresa; <emph>Se' savio et intendi me' ch'io non ragiono</emph>: sono secondo Hesiodo greco tre generationi d'huomini, de' quali optimi son quegli che per propria sapientia conoscono qual sia el bene et la diricta via et quella seguitano; et questi sono rarissimi. La seconda generatione è di quegli e quali cognoscendo che per se medesimo non sanno, volentieri seguitano el consiglio di chi sa et a quello ubbidiscono. Chostoro benchè non sieno perfecti, nientedimeno meritano non piccola commendatione, perchè non è pocho senno conoscere el suo manchamento et cercharvi rimedio, perchè "virtus est vitium fugere et sapientia prima Stultitia caruisse". La terza generatione è di quegli che nè per sè sanno, nè vogliono el consiglio d'altri; et questi non sono utili in alchuna parte. Adunque el poeta si pone nella seconda generatione, et in questo luogho fa più cose, imperochè prima dimostra moralmente che dobbiamo nelle grande imprese domandare consiglio a' più savi. Dimostra anchora el modo del domandare consiglio. Imperochè quando vogliamo esser consigliati in alchuna chosa, prima da noi medesimi con ogni diligentia la examineremo, et tutti e dubbii che ci occorrono proporremo insieme con la chosa nella quale cerchiamo consiglio. Et finalmente per allegoria dimostra che la ragione inferiore nelle chose universali debba soctomettersi alla superiore. Et seguita:</p></div3>
<div3><head>vv.  37-42</head>
<lg><l>Et quale è quel che disvuol ciò che volle</l>
<l>et per nuovo pensier cangia proposta</l>
<l>sì che dal cominciare tutto si tolle,</l></lg>
<lg><l>Tal mi fec'io in quella obscura costa</l>
<l>sì che, pensando, consumai la 'mpresa</l>
<l>che fu nel cominciar cotanto tosta.</l>
</lg>
<p>Certamente chosì interviene che l'huomo el quale si vede nella ignorantia et nella cecità, et comincia a conoscer l'huomo esser nato per acquistare el sommo bene, di subito gli nasce non piccola volontà d'investigarlo; dipoi invilito dalla grandeza et difficultà della chosa et dalla faticha dell'animo si sbigottisce et torrebbesi dalla impresa se la ragione superiore non l'aiutassi. Questa nella selva, cioè nella cecità, apparisce alla ragione inferiore, la quale per se medesima s'adirizava a buon camino, ma impedita da' vitii torna in drieto, onde la superiore la conforta a tenere altro viaggio che quello nel quale si truovono le fiere, alle quali lei desidera ubbidire. Ma sbigottendosi per la grandeza della impresa propone e suoi dubii alla ragione superiore et quasi si pente et comincia a disvolere quello che prima voleva, et per questa nuova cogitatione, la quale era in considerare dall'un lato la sua insufficientia et dall'altro la difficultà della chosa, muta proposito et quasi dilibera non cominciare non sperando potere finire. Questo gl'interviene essendo anchora nella costa obscura, cioè nell'ignorantia, et consuma et annichila la 'mpresa la quale sì subito havea cominciato. Et certamente giudicato che ha la ragione alchuna chosa essere bene, subito l'appetisce. Ma dipoi nascano le difficultà già decte, le quali gli fanno mutare proposito. Il perchè Virgilio gli risponde chosì:</p></div3>
<div3><head>vv.  43-57</head>
<lg><l>"Se io ho bene la tua parola intesa</l>
<l>- rispose del magnanimo quell'ombra -</l>
<l>l'anima tua è da viltate offesa;</l></lg>
<lg><l>La qual molte fiate l'huomo ingombra</l>
<l>sì che d'hornata impresa la rivolve</l>
<l>come falso veder bestia quando ombra.</l></lg>
<lg><l>Da questa tema acciò che tu ti solve,</l>
<l>dirocti perch'io venni et quel ch'io intesi</l>
<l>nel primo puncto che di te mi dolve.</l></lg>
<lg><l>Io ero tra color che son sospesi,</l>
<l>et donna mi chiamò beata et bella,</l>
<l>tal che di comandare io la richiesi.</l></lg>
<lg><l>Lucevan gli occhi suoi più che la stella;</l>
<l>et cominciommi a dir suave et piana,</l>
<l>chon angelica voce, in sua favella:</l>
</lg>
<p>Habbiamo dimostro disopra che Danthe mette sè per la sensualità et ragione inferiore et practica, la quale consiste ne' particulari et può essere ingannata, et Virgilio pone per la ragione superiore illustrata di doctrina non sacra, ma de' gentili, la quale è apta a speculare e vitii et le virtù et mostrare che e vitii conducono alla miseria, et le virtù al sommo bene, et può insegnare in che modo possiamo fuggire e vitii et acquistare le virtù, ma non può dare vera scientia delle chose divine, la quale hanno havuto e christiani philosophi non per humana possibilità ma per revelatione divina et lume di Spirito Sancto. Inteso adunque questo è facile a intendere che essendo invilita la ragione inferiore, la quale non conoscendo se none e particulari si dispera potere venire a gli universali, la superiore la conforta et dimostra che se tale contemplatione è sopra l'humane forze, lui sarà facto possente dal divino aiuto chome fu facto Enea et Paolo. Virgilio adunque, cioè la ragione superiore, confortando la inferiore, et la sensualità, dimostra potere conducere quella a salvamento se non chon le sue forze, almanco coll'aiuto della gratia divina, sanza la quale sì ardua impresa sarebbe invano. Et dipoi mostra secondo la vera et christiana doctrina qual sia la via per la quale possiamo arrivare a sì excelso luogho. Il che, acciò che meglio s'intenda, bisogna repetere alquanto più di lontano perchè el poeta finge che una celeste donna la quale non nomina movessi Lucia all'aiuto di Danthe. Et Lucia movessi Beatrice a discendere nel limbo a Virgilio et persuaderlo che diventi guida a Danthe. Affermano adunque e veri theologi che benchè nell'huomo sia libero arbitrio d'operare bene et male, nientedimeno nessuno può purgarsi da' vitii et operare secondo la virtù sanza la divina gratia. Onde Salomone: "esto confidens in Domino in toto corde tuo. In tua autem sapientia ne exalteris. In omnibus viis tuis cognosce eum ut rectas faciat vias tuas". Adunque, come dice Hieronymo nel terzo libro <emph>Contro a' Pelagiani</emph>, non ci dobbiamo nè nella nostra sapientia nè in alchuna altra nostra virtù confidare, ma nel solo aiuto di Dio s'adirizino e nostri passi. Et per questo è scripto: "rectam fac in conspectu tuo viam meam"; et Salomone: "devolve super Dominum opera tua et firmabuntur cogitationes tue"; et Paolo appostolo: "fiduciam autem talem habemus per Christum ad Deum non quod sufficientes simus cogitare aliquid ex nobis quasi ex nobis, sed sufficientia nostra ex Deo est"; et altrove: "qui gloriatur, in Domino glorietur; non nam qui se ipsum commendat ille probatus est, sed quem Deus commendat". Nè è che alchuno concluda "se non possiamo per noi medesimi, adunque non è in noi libero arbitrio". Imperò che è certamente el libero arbitrio, et chome afferma l'Aquinate Thomaso l'huomo è signore d'ogni sua operatione, et di volere et di non volere, per deliberatione della ragione che è in lui, la quale si può volgere et ad questa et ad quella parte. Ma benchè sia signore di diliberare o di non diliberare chosì o chosì, nientedimeno è mestiero che questo sia per deliberatione precedente. Et acciò che non si proceda in infinito è necessario venire finalmente a questo, che el libero arbitrio nostro sia mosso da qualche exteriore principio che sia sopra l'humana mente, et questo è Idio. Il perchè Aristotele nel libro <emph>De bona fortuna</emph> afferma che la mente dell'huomo non ha el dominio delle sue opere in forma che non gli sia necessario esser mossa da Dio. Et el Maestro delle Sententie scrive che la gratia di Dio preveniente prepara la volontà nostra, non che sia volontà, perchè questo era prima che venissi la gratia, ma che sia buona et recta volontà; il perchè non seguita che non sia libero arbitrio, ma più tosto che la divina gratia sia congiunta in noi chon libero arbitrio. Et tale gratia non solamente fu infusa nell'huomo dal principio in genere, ma anchora è parata a sobvenirci nelle singulari et particulari operationi. Onde David canta: "nisi Dominus hedificaverit domum, in vanum laboraverunt qui hedificant eam, et nisi Dominus custodierit civitatem, frustra vigilat qui custodit eam". Questo volendo adunque dimostrare Danthe, finge che Virgilio, <emph>i.</emph> la ragione et lo 'ntellecto nostro, per se medesimo non può guidarci se non è mandato da Beatrice, <emph>i.</emph> se non è erudito nelle sacre lectere, perchè sempre l'auctore piglia Beatrice per la christiana teologia cholla gratia perficiente. Adunque tale scientia &lt;non&gt; può in noi venire se non è mandato dalla divina gratia, la quale è principio d'opera meritoria mediante le virtù. Nè è questa gratia semplice, et una, ma triplice. Ma acciò che meglio intendiamo che sanza queste tre gratie non possiamo esser beati, dimostrano con manifeste ragioni e theologi, che a conseguire la celeste beatitudine è necessario che diventiamo contemplativi delle chose spirituali, et incorporee, et divine. Nè si può a sì alto loco salire se non cho' gradi delle virtù. Nè può essere in noi virtù se non v'è ragione, perchè ogni virtù procede da recta ragione. Adunque è necessario che nell'huomo volente farsi beato sia ragione, et da quella naschi la virtù, la quale purgandoci da' vitii ci faccia idonei alla contemplatione. Et di qui forma el poeta nostro le sue tre cantiche. Imperochè con la ragione discorre per la cognitione de' vitii, che è lo 'nferno; con le virtù acquistate per la ragione si purga da quegli, che è el purgatorio; et purgato può salire alla contemplatione delle chose divine, et farsi beato, che è el paradiso. Ma per rispecto che nessuna di queste tre chose può essere perfecta sanza el divino aiutorio, però ci vengono da Dio tre gratie. La prima illumina la ragione, et falla habile a formare la virtù, che non è altro, che adirizare la volontà che truova in noi del libero arbitrio, a volere rectamente el bene; et questa è decta preveniente, et dal poeta è figurata per la prima donna, et disponci a volere. Et perchè la volontà innanzi che vengha in acto è nascosa nell'animo, et incognita, però la pone sanza nome. La seconda è gratia illuminante, per la quale la buona volontà la quale c'inlumina et aiuitaci che sappiamo quello che dobbiamo fare; et perchè ci porge el lume del sapere, meritamente da tale luce la chiama Lucia. Per la qualchosa dice Augustino, che la prima gratia fa che noi vogliamo, la seconda fa che tale volontà non sia indarno, cioè che noi possiamo. Et queste due gratie ogni giorno chiede la chiesa nelle sue prece dicendo: "preghianti Signore che tu prevenga le nostre operationi con tua inspiratione, et dipoi le seguiti chol tuo aiuto". La terza è gratia perficiente, overo consumante, <emph>i.</emph> la quale adempie tutta nostra voglia, perchè ci aiuta a contemplare, et conoscere el nostro sommo bene, et questa chiama Beatrice, la quale dicemo disopra figurare la theologia, la quale ci dà la cognitione delle chose divine. Et certo è Beatrice perchè ci fa beati, faccendoci conoscere Idio. Imperochè conosciendo l'amiamo, et amando lo fruiamo. Nè mi pare da premectere quello, che delle gratie scrivono e poeti, perchè assai facilmente chi ha ingegno conosce che non molto si dipartano da quello che di sopra habbiamo raccolto da' veri theologi. Scrive adunque Hesiodo nella sua <emph>Theogonia</emph>, che le gratie sono tre, et già del numero non discorda. Sono figliuole di Iove. Il che non significa altro se non che da Dio solo procede ogni gratia. Onde Paolo: "gratia Dei id sum quod sum"; et Iacobo apostolo: "omne datum optimum, et omne donum perfectum desursum est descendens a patre luminum". Generolle Iove d'Eurymone, et Eurymone in greco significa larga pastura, perchè nulla è più abbondante pastura all'animo che la divina gratia. Il perchè David nel psalmo: "memoriam fecit mirabilium suorum misericors et miserator Dominus escam dedit timentibus se". E nomi loro sono Aglaia, Euphrosyne, et Thalia. "Aglaos" in greco significa splendido; et certo solo la divina gratia fa l'anima nostra splendida perchè la illumina. "Euphrosyne" significa letitia perchè sola quella ci fa lieta. "Thalia" significa fiorente, et verdeggiante, perchè epsa fa fiorire et rinverzire in noi ogni virtù. Aggiunghono che le due seguenti raguardano la prima, perchè dallo splendore di questa pende, et procede che l'anima humana sta lieta et verdeggiante. Non dubiterà adunque l'huomo mettersi per la via della contemplatione havendo già disposto el senso a ubbidire la ragione, et havendo per guida lo intellecto non solamente illustrato di tutte l'humane doctrine, ma ancora nobilitato per le tre divine gratie. Nelle quali se sono stato lungho troppo, o troppo verboso, imputisi alla difficultà della materia, et all'utilità del conoscerla. Imperochè inteso bene questo passo molte altre cose per quello ci fien note.</p>
<p>[43-48] Hora, venendo al texto, <emph>l'ombra</emph>: cioè l'anima. Imperochè gli antichi Latini spesso pongono questo nome ombra per anima; <emph>del magnanimo</emph>: è magnanimità spetie di forteza, ma per aprire meglio questa virtù et tutte le sue parti, diremo che forteza è excellentia, et alteza, et grandeza d'animo, la quale appetisce grande, et alte chose, et spreza le vile et basse, et con certa ragione si mette a ogni grave faticha, et pericolo per conseguire honorata utilità. Questa ha septe spetie in sè: constantia, confidentia, magnanimità, perseverantia, pacientia, magnificentia, et sicurtà. È adunque constantia quella che in forma assoda et conferma l'animo nell'honeste operationi, che in nessun modo da quelle lo lascia partire. Confidentia è quando l'animo ha fermo proposito nelle grandi et honeste chose con ferma speranza di conseguirle. Magnanimità è quella franchezza d'animo che ci pigne ad chose preclare, et grandi, chon aspectatione d'honestà, et utilità. Le compagne di questa son due, dignità, et liberalità. Dignità ci dà honesta auctorità et reputatione per la quale siamo honorati, et reveriti. La liberalità è quella che con benivolentia et modestia distribuisce ragionevolmente secondo e gradi. Perseverantia è quando nella 'mpresa bene di prima considerata chon ferma stabiità perseveriamo. Pacientia è quando per cagione d'honestà, et utilità, sopportiamo le chose difficili, et laboriose, lungamente, et sanza perturbatione d'animo. Magnificentia è alteza d'animo in fare chose grandi, onde habbia a risultare honore et fama. Le compagne di questa sono: gloria, amplitudine, studio, et exercitatione. Gloria dà fama con laude. Amplitudine è abondantia di magistrati, honori, et riccheze. Studio è vehemente applicatione d'animo con desiderio et volontà di fare alchuna chosa. Exercitio è movimento di volontà, el quale modestamente ci pigne a fare. L'ultima parte di forteza è sicurtà, la quale fa che l'animo nelle degne imprese non ha alchuno rimorso di conscientia. Queste sono le spetie della forteza, tra le quali habbiamo dimostro la magnanimità esser quella che per expectatione d'honestà et d'utilità sprona l'anima a fare grande imprese. È adunque magnanimo Virgilio se consideriamo alla persona del poetha, perchè nell'opere sue prese a scrivere cose grandi. Imperochè vedendo che la prima vita de gli huomini ne' primi secoli fu pastorale, perchè vixono tra gli armenti et gregge de gli animali; et la seconda fu nel cultivare la terra et vivere de' fructi di quella; et la terza fu civile, nella quale habitando insieme feciono le città, et constituirono le rep. et le leggi, et e magistrati che le governassino, volle Virgilio descrivere et abbracciare ne' suoi poemi tutte queste vite, et nella <emph>Buccolica</emph> la prima, nella <emph>Georgica</emph> la seconda et nella <emph>Eneide</emph> la terza scripse, et dimostrò. Et se guardiamo alla presente historia, era magnanimo confortando Danthe a chose sì grandi. Et se andiamo alla allegoria, è certamente magnanima la ragione superiore perchè non s'abbassa nè si invilisce ne' particulari dove non può essere vera scientia, ma ardisce salire a gli universali, et alla contemplatione delle chose divine. Et certamente benchè molti epitheti si potessino dare a Virgilio, nientedimeno in questo luogho è necessario che chi conforta colui che è invilito sia magnanimo; <emph>l'anima tua</emph>, o Danthe, <emph>è offesa da viltà</emph>, vitio contrario alla magnanimità. La qual viltà spesse volte <emph>ingombra</emph>, cioè riempie et occupa, <emph>l'huomo</emph>, in forma che lo rivolge dalla 'mpresa già facta, la quale era excellente, et degna d'honore. Et interviengli chome a uno cavallo o simile animale, el quale temendo alchuna cosa che non sia da temere, aombra per <emph>falso vedere</emph>, cioè perchè gli pare vedere quello che non è. Chome interviene anchora all'huomo <emph>maxime</emph> di nocte che vedendo uno albero gli pare vedere uno armato, et parragli che si muova et vengha inverso lui. Il che tutto è falso et bugiardo vedere.</p>
<p>[49-51] Ma <emph>acciò che tu ti solva</emph>, cioè sciolgha et liberi <emph>da questa tema</emph>, cioè temenza et paura, <emph>io ti dirò perch'io venni</emph>, et ciò <emph>che io intesi Nel primo punto che mi dolve</emph>, cioè dolse, <emph>di te</emph>, acciò che tu intenda che io son mosso da volontà divina, et chi segue el divino aiuto può vincere ogni difficultà et pericolo.</p>
<p>[52-54] Et acciochè persuada meglio seguita: <emph>Io ero tra coloro che son sospesi</emph>, cioè che non sono dannati alle pene, nè salvati alla gloria. Chome dimostrerrò disocto quando tracteremo del limbo. Ma allegoricamente intendi che Virgilio, cioè la ragione superiore, è sospesa, cioè sta in dubio nell'huomo, quando non è ancora adiricta più a un fine che a un altro. Ma quando la gratia preveniente la comincia a muovere al diricto fine, non sta più in dubio; <emph>et donna mi chiamò beata et bella</emph>: questa è Beatrice, la quale ci fa beati, et chiama et excita la mente nostra et conducela alla beatitudine; <emph>et bella</emph>: perchè niente è più bella chosa che la beatitudine; <emph>tal che di comandare io la richiesi</emph>: perchè chosì interviene che quando la mente humana comincia a essere illuminata da questa gratia, subito si dispone a ubidire e suoi precepti.</p>
<p>[55-57] <emph>Lucevan gli occhi suoi più che la stella</emph>: questa è optima comperatione. Imperochè la stella luce ma non sì che a perfectione mostri le chose chome el sole. Adunque Beatrice lucea più che la stella, et chome el sole, perchè la gratia perficiente, et consumante, luce più che l'altre gratie; <emph>et cominciommi a dire suave et piana</emph>: discrive l'habito d'una donna pudica, et vergognosa, le cui parole debbono essere <emph>suavi</emph>, et sanza orgoglio alchuno, <emph>et piane</emph>, quasi dica riposate et modeste. <emph>Preterea</emph> è la voce della theologia piena di soavità et di dolceza, perchè niente è che più tranquilla faccia la nostra mente, et più l'empia d'ogni suavità che la theologia, la quale purgandoci da' vitii ci fa la conscientia tranquilla, et sanza alchuna perturbatione, et rimuove ogni stimolo di paura di pene o di morte; <emph>piana</emph>: cioè bassa, perchè sempre in vita ha mansuetudine humiltà et carità, le quali virtù al tutto sono contrarie all'alterigia della superbia, o vogliamo dire <emph>piana</emph>, <emph>i.</emph> aperta. Perchè varie sono le spetie della theologia de' gentili, ma nessuna dimostra apertamente che sia Dio, et quale sia la vera via alla nostra felicità chome la christiana theologia; <emph>chon angelica voce in sua favella</emph>: perchè Dio inspira la sacra theologia, et gli alti, et profondi, sensi di quella pel mezo de gli angeli, chome et nel purgatorio et nel paradiso distesamente dimostrerremo; <emph>in sua favella</emph>: la quale è divina, et è el modo del parlare persuasivo a tutte le virtù.</p></div3>
<div3><head>vv.  58-75</head>
<lg><l>"O anima cortese mantovana,</l>
<l>di cui la fama anchora nel mondo dura</l>
<l>et durerà quanto il mondo lontana,</l></lg>
<lg><l>L'amico mio, et non della ventura,</l>
<l>nella diserta piaggia è impedito</l>
<l>sì nel camino, che volto è per paura;</l></lg>
<lg><l>Et temo che non sia già sì smarrito</l>
<l>ch'i' mi sia tardi al soccorso levata,</l>
<l>per quel ch'io ho di lui nel cielo udito.</l></lg>
<lg><l>Hor muovi, et con la tua parola ornata</l>
<l>et con ciò ch'è mestiere al suo campare</l>
<l>l'aiuta sì ch'io ne sia consolata.</l></lg>
<lg><l>Io son Beatrice che ti faccio andare;</l>
<l>vegno dal loco ove tornar disio;</l>
<l>amor mi mosse, che mi fa parlare.</l></lg>
<lg><l>Quando sarò dinanzi al Signor mio,</l>
<l>di te mi loderò sovente a llui".</l>
<l>Tacette allhora et poi cominciai io:</l>
</lg>
<p>Questa è l'oratione che Beatrice fa a Virgilio per persuaderlo che si muova di subito all'aiuto di Danthe. Et se vogliamo in quella intendere l'arte oratoria, et poetica, diremo essere in genere deliberativo. Et prima nel principio capta benivolentia dalla persona di Virgilio lodandolo di liberalità; et observa e precepti oratorii. Imperochè sempre dobbiamo lodare, in colui da chi desideriamo impetrare alchuna cosa, quella virtù la quale vogliamo che usi inverso di noi. Adunque havendo bisogno Beatrice che Virgilio fussi liberale in porgere aiuto a Danthe, dixe <emph>anima cortese</emph>, cioè liberale. Dipoi seguita nelle lode dimostrando la diuturnità della fama sua, la quale non solamente è durata tanti secoli, ma anchora <emph>durerà quanto il mondo lontana</emph>, cioè s'allunga. Dopo l'exordio pone la narratione, nella quale dimostra domandare chosa giusta, perchè è giusto chiedere lo scampo di chi è vero amico, et non per malignità ma per fragilità va in ruina. Et acciò che il soccorso sia presto, dimostra che essendo già volto in ruina non varrà l'aiuto se non fia presto. Dimostra anchora che gli sia facile per la sua eloquentia et doctrina. Et perchè intenda che lei merita d'essere exaudita, dice essere Beatrice, et venire di cielo, et esser mossa da amore. Et finalmente gli promette premio. Et questo basti a dimostrare l'artificio di questa oratione. Hora seguita la expositione del texto.</p>
<p>[58-60] <emph>O anima cortese</emph>: bene anima, perchè era sanza corpo; <emph>cortese</emph>: il che havea inteso perchè lui se gli era offerto quando dixe "sì che del comandare io la richiesi". Et certo Virgilio, <emph>i.</emph> lo 'ntellecto, non è corpo ma è incorporeo, et l'aiuto sua havea a essere di chose non corporee ma spirituali; et è cortese lo 'ntellecto perchè lui è quello che ci dona ogni egregia doctrina. Aggiugne dipoi che la fama di Virgilio ha a durare quanto el mondo, perchè la fama della doctrina humana non ha a essere etherna chome la cognitione delle chose celesti.</p>
<p>[61-63] <emph>L'amico mio, et non della ventura</emph>: è vera amicitia di cholui el quale ama l'amico, et non la sua felicità, perchè sono molti che chome le rondine vengono la state, et fuggono el verno, così epsi mentre che all'amico dura la state della prosperità sempre gli sono dintorno; ma quando viene el verno, cioè alchuna adversità, di subito lo lasciano, chome lasciò Polynestore Priamo. Adunque bene dice Beatrice che Danthe è amico suo, et non della sua felicità, perchè molti amano Beatrice, cioè la doctrina delle chose divine, non per lei nè per haver quella, ma per acquistarne fama et reputatione mondana, et riccheze, et dignità. Le quali chose son beni di fortuna. Adunque non amano lei, ma la sua buona fortuna. Molti diventono grandi theologi non per emendare e loro errori chon quella doctrina la quale dimostra el sommo bene, et a quello ci adiriza, ma per conseguirne honori et degnità, et diventare vescovi arcivescovi et cardinali. Onde questi non si possono dire virtuosi, perchè non cercono la virtù per voler quella, o vivere secondo quella, ma per diventarne o famosi, o potenti, o ricchi. Onde Iovenale dixe: "quis enim virtutem amplectitur ipsam premia si tollas?". Et concludendo secondo la distinctione de' sacri doctori, alchuni disiderano sapere solamente per sapere; et questa è curiosità. Alchuni per essere saputi, <emph>i.</emph> essere famosi et reputati; et questa è vanità. Altri per guadagnare; et questa è avaritia. Alchuni per hedificare se medesimi et anchora gli altri; et questa è vera carità. Et questi sono amici di Beatrice et non della fortuna et felicità che da llei procede. De' primi tre scrive Salomone nella <emph>Sapientia</emph>: "vani sunt omnes homines in quibus non est scientia Dei"; et nello <emph>Ecclesiaste</emph>: "in multa scientia est multa indignatio". De gli ultimi similemente parla nella <emph>Sapientia</emph> dicendo: "dedit illi scientiam sanctorum, et honestavit illum in laboribus". Adunque Beatrice dimostra che Danthe è di quegli che ama, et cercha, la doctrina secondo questi ultimi. O veramente possiamo dire <emph>l'amico mio et non della ventura</emph>, perchè Danthe fu amico della doctrina divina, ma la fortuna gli fu sempre adversa, chome vediamo nella vita sua. Il che el più delle volte interviene a' docti. Onde Aristotele nel libro <emph>Della buona fortuna</emph> dice: "dove è molta virtù ivi è pocha fortuna". Nientedimeno la prima sententia quadra meglio in questo luogho; <emph>è impedito</emph>, dalle fiere già decte, <emph>nella piaggia</emph>, delle virtù, <emph>deserta</emph>: abbandonata, perchè pochi, chome habbiamo decto, le seguitano, <emph>che volto è per paura</emph>: merita essere aiutato, perchè non voltava dal vero camino per malitia, ma per paura, cioè per fragilità, per la quale l'huomo che erra è degno di maggiore compassione.</p>
<p>[64-66] <emph>Et temo che non sia già sì smarrito Ch'io mi sia tardi al soccorso levata</emph>: intendi in toschano che smarrita si chiama quella chosa, la quale, benchè non si truovi, nientedimeno quando che sia si debbe ritrovare, et perduta è quella nè che si ritruova, nè si ritroverrà. <emph>Preterea</emph> chi si rivolta dalla vera strada, che guida a salvatione, va per la via de' vitii, che menono a perditione. El peccare nostro è in tre gradi. Imperochè prima nasce lo iniquo pensiere, et el dirizarsi al vitio. Secondariamente è fermarsi nella captiva cogitatione, et fare frequentemente operationi vitiose. Nel terzo è per le frequenti operationi essersi tanto constabilito nel peccato che già e frequenti acti habbino facto habito. Onde el propheta nel primo psalmo dice: "beatus vir qui non abiit in consilium impiorum, et in via peccatorum non stetit, et in cathedra pestilentie non sedit"; che è a dire beato l'huomo che non va nel consiglio de gl'impii, cioè che non prende captivo consiglio nell'operare. Dipoi et nella via de' peccatori non stecte, che significa gli acti et l'operationi, et nella cathedra della pestilentia non sedecte, <emph>i.</emph> non fece habito nel vitio. È adunque prima el vitioso proposito, dipoi l'acto, et l'operatione, et ultimamente l'habito. Ne' primi duoi non è l'huomo perduto, perchè può ritornare alla vera via, ma è smarrito perchè prima che torni non si ritruova. Nel terzo è perduto perchè, chome dice Aristotele, chi ha facto habito del vitio è impossibile o molto difficile che se ne rimanga. Et per questo dice Beatrice <emph>et temo che non sia già sì smarrito</emph>, cioè che non habbia facto sì frequenti acti che già non sia presso all'habito. Il che se fussi l'aiuto sarebbe tardi; <emph>per quel ch'io ho di lui nel cielo udito</emph>: quegli che sono beati per la visione di Dio vegono in Dio chome in uno specchio tutte le chose. Adunque Beatrice afferma havere udito queste cose di Danthe in cielo.</p>
<p>[67-69] <emph>Hor muovi, et con la tua parola ornata</emph>: due chose sono necessarie nello eloquente, copia, et ornato di parole, et gravità di sententie. Adunque pose l'uno et l'altro dicendo <emph>chon la parola ornata</emph>, cioè chon eloquentia, <emph>et con ciò che fa mestieri</emph>, cioè chon quelle argumentationi et ragioni che sono di bisogno. Et se consideriamo a Virgilio, optimamente dixe <emph>con la tua parola ornata</emph>, perchè è poeta ripieno d'eloquentia et di doctrina. Et riferendo allegoricamente alla ragione superiore, la quale habbi a persuadere, certamente è necessaria la eloquentia insieme chon la sapientia. Il perchè non sanza ragione si duole M. Tullio di quegli e quali queste due cose insieme congiunte hanno diviso; et alchuni si sono dati solamente alla eloquentia, la quale sanza sapientia et doctrina è chosa furiosa et nociva a gli huomini; et alchuni solamente alla sapientia, la quale per sè poco può giovare non potendo persuadere quello che intende. Questo fu anchora el giudicio de' più excellenti nella nostra religione, e quali furono docti et eloquenti chosì apresso de' Greci chome de' Latini. Et Augustino nel libro <emph>De religione christiana</emph> dimostra quanto la eloquentia sia utile; <emph>l'aiuta sì ch'io ne sia consolata</emph>: non sarà piccolo aiuto, ma sarà abbastanza alla salute sua se sia in forma aiutato che chi l'ama ne resti consolato.</p>
<p>[70-72] <emph>Io son Beatrice che ti faccio andare</emph>: fu Beatrice donna fiorentina, et dal poeta nostro amata chome disopra nella sua vita narramo. Ma in questo luogho pon Beatrice per la theologia, chome già habbiamo decto; <emph>vegno dal locho ove tornare disio, Amor mi mosse, che mi fa parlare</emph>: optimamente la sancta theologia disciende di cielo et ritorna in cielo, perchè è scientia di chose divine, et instincto celeste è quello che ci muove a cercharla, et con quella finalmente ci riduce al cielo; <emph>amor mi mosse, che mi fa parlare</emph>: solo amore muove Idio a infondere in noi tale cognitione, et solo l'amore excita noi a volere imprendere, come più distesamente tracteremo nel purgatorio et nel paradiso, quando haremo &lt;a parlare&gt; delle hierarchie angeliche, et <emph>maxime</emph> de' seraphini.</p>
<p>[73-75] <emph>Quando sarò dinanzi al Signor mio</emph>, cioè a Dio, <emph>di te mi loderò sovente</emph>, cioè spesse volte, <emph>a llui</emph>: se intendiamo dell'anima di Virgilio posta nel limbo, nessuno altro premio gli potea promettere Beatrice. Imperochè de' beni del corpo o della fortuna non ha bisogno l'anima. Non dovea adunque promettergli o sanità o belleza o forteza, nè anchora thesori o signoria. Et de' beni che sono proprii dell'animo, chome maximamente è la beatitudine, non gli poteva dare essendo lui già dannato al limbo. Promette adunque solo quello che può fare, cioè di lodarsi di lui apresso di Dio. Il che debba essere grato a ogni anima in qualunque stato sia. Et meritamente si può lodare Beatrice di Virgilio, cioè la theologia christiana delle doctrine de' gentili, imperochè non obstante sia delle cose rivelate dallo Spirito Sancto o acquistate da' theologi per l'aiutorio di Dio, cioè della trinità et della distinctione di tre persone in una essentia, della incarnatione del verbo, della redemptione dell'huomo et di molte altre chose, nientedimeno grande aiuto in molti luoghi ha dato loro la doctrina de gli antichi. Onde spesse volte sono allegati non solamente da gli altri doctori, ma anchora da Paolo apostolo. Imperochè non fuggì la familiarità di Seneca, et approvò in molti luoghi la sua doctrina. Et scrivendo a gli Atheniesi di Dio, et che noi in Dio viviamo, in Dio ci moviamo, et in Dio siamo, aggiugne "chome alchuno de' vostri filosophi hanno decto". Et se allegoricamente intendiamo Virgilio per la mente superiore, la quale è excitata dalla theologia, et dalla gratia cooperante, è a llei gran premio che Dio intenda che epsa non ripugni a tale instincto, et a tale evocatione, perchè per questo merita che Idio la facci beata.</p></div3>
<div3><head>vv.  76-84</head>
<lg><l>"O donna di virtù sola per cui</l>
<l>l'humana spetie excede ogni contento</l>
<l>dal ciel che ha minori li cerchi sui,</l></lg>
<lg><l>Tanto m'agrada el tuo comandamento</l>
<l>che l'ubbidir, se già fussi, m'è tardi;</l>
<l>più non t'è huopo aprirmi el tuo talento.</l></lg>
<lg><l>Ma dimmi la cagione che non ti guardi</l>
<l>dello scender quaggius'in questo centro</l>
<l>dell'ampio loco ove tornar tu ardi".</l>
</lg>
<p>[76-78] Referisce Virgilio a Danthe le parole le quali lui rispose a Beatrice: <emph>O donna di virtù</emph>: ogni scientia contiene in sè qualche virtù, ma la theologia l'abraccia tutte. Imperochè ne' precepti pe' quali ci dà la regola del vivere secondo Idio pone prudentia, iustitia, forteza et temperantia chon tutte le spetie di ciascheduna; et queste sono le virtù morali. Pone anchora fede, speranza, et carità, le quali sono proprie virtù di theologia. Et similmente nelle chose speculative non pretermette alchuna virtù intellectiva, che sono intelligentia circa e principii, scientia circa le conclusioni, et sapientia, la quale abbraccia in sè la intelligentia et la scientia, et fa una terza chosa sopra quelle due. Adunque veramente si può chiamare <emph>donna di virtù per chui</emph>, cioè per la quale, <emph>l'humana spetie</emph>, cioè l'humana genaratione, <emph>excede</emph>, vince et trapassa, <emph>ogni contento, Di quel cielo che ha minori e cerchi suoi</emph>: questo è el cielo della luna, el quale essendo l'ultimo, et più appresso alla terra che fa centro a' cieli, convien che sia minore <emph>ogni contento</emph>, cioè ogni cosa che è contenuta dal cielo della luna in giù. Imperochè dalla luna in giù non è creatura se non l'huomo, la quale sia capace della cognitione di Dio, nella quale consiste la beatitudine. Et tale cognitione conseguita l'huomo per la theologia. Adunque è cagione la theologia che l'huomo avanzi ogn'altra creatura che sia socto la luna. Et rectamente dixe che l'huomo vince tutte le creature dal cielo della luna in giù. Imperochè se è vera l'oppinione de' peripathetici, che ogni spera habbi el suo agnolo che la volgha, l'huomo non vince le creature che sono dal cielo della luna in su, imperochè gli angeli hanno maggiore cognitione delle cose divine che noi.</p>
<p>[79-81] <emph>Tanto m'agrada</emph>: m'è grato et mi piace quello che tu mi comandi, che quando io t'ubidissi in quello stante che tu mi comandi io giudicherei che fussi tardi. Adunque <emph>non t'è uopo</emph>: cioè bisogno. <emph>Huopo</emph> in lingua anticha fiorentina significa bisogno et mestiere; così nel primo del paradiso: "ma hor con amendua M'è huopo entrare nell'aringo rimaso". Et è derivato dal nome latino "opus", aprire mostrare et manifestare; <emph>el tuo talento</emph>: la tua voglia. Et in questo ternario alegoricamente si dimostra che la ragione superiore ne l'huomo, excitata da Beatrice, il che significa l'amore della theologia mosso dalla gratia preveniente et cooperante, subito si dispone a ubidire.</p>
<p>[82-84] <emph>Ma dimmi la cagione che non ti guardi</emph>: muove un dubbio pel quale secondo la sententia licterale si cercha chome uno spirito beato voglia venire di cielo, dove è la sua beatitudine, nel limbo, dove è privatione di beatitudine. Et secondo l'allegoria si cercha come Dio si degni che uno peccatore, el quale la lupa habbi già volto in fuga, sia illuminato et excitato dallo amore della theologia, et dalla gratia già decta, non lo meritando. Ma ogni volta che l'huomo s'accorge dello errore, et col suo libero arbitrio dilibera uscirne, la divina gratia soccorre alla sua buona volontà; <emph>dello scender qua giù in questo centro</emph>, cioè dell'infimo della terra, el quale come dicemo disopra è centro, <emph>da l'ampio loco</emph>: cioè amplo et spatioso. Imperochè l'ultimo cielo per essere più lontano dal centro conviene che di circuito avanzi tutti gli altri inferiori a llui; <emph>dove tornar tu ardi</emph>: tu desideri. Imperochè ogni gran cupidità, et voglia, è ardore d'animo. Onde et Virgilio dixe: "ardet abire fuga", cioè "vehementer cupit". Et seguita la risposta di Beatrice.</p></div3>
<div3><head>vv.  85-93</head>
<lg><l>"Dapoi tu vuoi sapere chotanto adentro</l>
<l>dirocti brievemente - mi rispose -</l>
<l>perch'io non temo di venir qua entro.</l></lg>
<lg><l>Temer si dee di sole quelle chose</l>
<l>c'hanno potentia di fare altrui male;</l>
<l>dell'altre no, che non son paurose.</l></lg>
<lg><l>Io son facta da Dio, suo mercè, tale</l>
<l>che la vostra miseria non mi tange,</l>
<l>nè fiamma d'esto incendio non m'assale.</l>
</lg>
<p>Induce Virgilio a muover questo dubbio a Beatrice, perchè benchè a' theologi sia noto la risposta, nientedimeno la scientia de' gentili non la conosce per tutte le sue parti.</p>
<p>[85-90] <emph>Poi che tu vuoi sapere cotanto adrento</emph>: cioè cose non manifeste a ognuno ma nascose, et alle quali non è ad sufficientia l'humana scientia sanza revelatione o inspiratione divina, <emph>dirocti brievemente</emph>: perchè affrectandolo epsa che andassi al soccorso di Danthe, non dovea ritardarlo chon lungho sermone. Dice adunque "io non temo scender qua giù, perchè non dobbiamo temere se non le chose che possono nuocere". Et è sententia questa optima et da notarla, perchè grande ignorantia acciecha gli huomini, dalla quale procede che spesse volte stimando noi non essere male quello che è male, non lo temiamo, et portianci sì incautamente che non apparecchiamo alchuno rimedio a quello che spesso si potrebbe riparare. Et così per l'opposito non considerando chon diligentia alla natura delle chose, temiamo quello che non è da temere. Il perchè viviamo in assidua anxietà et affanni, et spesso fuggiamo le fatiche, et gli studii laboriosi, delle chose honeste. Il che è noto a Virgilio, ma non gli era perfectamente noto quello che segue. Et però aggiugne:</p>
<p>[91-93] <emph>Io son facta da Dio, suo mercè, tale</emph>: rende la ragione perchè non gli può nuocere lo scendere, nè nel limbo nè nell'inferno. Et se pigliamo Beatrice per uno spirito beato, è vera la sententia che ogni anima posta in beatitudine è tanto conferma in gratia, et facta in forma impassibile, che nè compassione, nè odio, nè alchuna altra passione la può perturbare, nelle quali consiste l'humana miseria. Adunque è <emph>facta da Dio</emph>, per <emph>sua merzè</emph>, cioè per sua gratia. Et <emph>notanter</emph> dice <emph>da Dio</emph>. Imperochè nessuno pe' suoi meriti è degno della celeste beatitudine. Et nientedimeno sanza alchun merito non l'acquista. Imperochè Dio vuole che noi operiamo quanto può la nostra fragilità, et dipoi dove non aggiungono e nostri meriti lui supplisce con la sua misericordia. Il perchè dixe Augustino: "qui fecit te sine te non salvabit te sine te"; <emph>tale Che la vostra miseria non mi tange</emph>: cioè non mi toccha, perchè "tango" in latino significa toccho; <emph>nè incendio d'esto locho non m'assale</emph>: per <emph>questo luogho</emph> intende el limbo chon tutto el resto dello 'nferno. Il perchè posso andare pel limbo, nè <emph>la vostra miseria</emph>, cioè di voi, e quali siete privati di beatitudine, non mi molesta muovendomi a compassione. Perchè chi è beato ha la mente sua sì conforma chon la volontà di Dio, che non gli piace altro che quello, che piace a Dio. Onde non può havere compassione alla miseria, nella quale Idio vuole che stia el peccatore; <emph>nè</emph> la <emph>fiamma</emph> la quale tormenta e dannati non mi può nuocere. Et se pigliamo Beatrice per l'amore della theologia mandato dalla divina gratia, chome habbiamo decto, non si coinquina, et non si macula questa divina scientia ne' vitii, benchè di quegli habbi a tractare, nè la fiamma dell'incendio d'esto loco l'assale, perchè chi è amico di Beatrice et non della fortuna, cioè cercha la scientia della theologia non per pompa mondana nè per cupidità d'acquistare thesoro, ma per hedificare et correggere sè et gli altri, non è assalito da gli incendii delle cupidità insatiabili delle chose terrene, nè reputa che all'huomo sia miseria essere o in povertà, o in morbo, o in exilio o in molte altre calamità, pure che non sia in peccato, perchè conosce per questa doctrina che niente può essere male all'huomo, se non la colpa e 'l peccato.</p></div3>
<div3><head>vv.  94-114</head>
<lg><l>Donn'è gentile nel cielo che si compiange</l>
<l>di questo impedimento ov'io ti mando,</l>
<l>sì che duro giudicio lassù frange.</l></lg>
<lg><l>Questa chiese Lucia in suo comando</l>
<l>et dixe: ‘Hora ha bisogno el tuo fedele</l>
<l>di te, et io ad te lo raccomando’.</l></lg>
<lg><l>Lucia, nimica di ciaschun crudele,</l>
<l>si mosse, et venne al loco dov'io era,</l>
<l>che mi sedea chon l'antica Rachele.</l></lg>
<lg><l>Dixe: ‘Beatrice, loda di Dio vera,</l>
<l>chè non soccorri quel che t'amò tanto,</l>
<l>ch'uscì per te della vulgare schiera?</l></lg>
<lg><l>Non odi tu la pieta del suo pianto,</l>
<l>non vedi tu la morte che 'l combatte</l>
<l>sulla fiumana ove il mar non ha vanto?’</l></lg>
<lg><l>Al mondo non fur mai persone rapte</l>
<l>a far lor pro o a fuggir lor danno,</l>
<l>chom'io, dopo cotai parole facte,</l></lg>
<lg><l>Venni quaggiù dal mio beato scanno,</l>
<l>fidandomi del tuo parlare honesto</l>
<l>ch'onora te et quei ch'udito l'hanno".</l>
</lg>
<p>Habbiamo dimostro disopra che subito che la ragione humana chol suo libero arbitrio si volge a cercare la via d'uscire della selva della ignorantia, onde procedono tutti e vitii, Dio, mosso a compassione della nostra imbecillità, perchè vede mancarci più tosto el potere che el volere, inspira le gratie delle quali disopra habbiamo decto. Et prima una gratia la quale perchè viene per semplice liberalità divina è decta preveniente. Onde Hieremia propheta: "converte me et convertar quia tu Deus meus", et chiamasi <emph>gratis data</emph>. Et questa addiriza la volontà dell'huomo nel buon proposito già preso dal libero arbitrio. Et dopo questa viene la seconda, decta gratia illuminante, per la quale la buona volontà nostra, nata dalla ragione, et libero arbitrio, et confermata dalla prima gratia, è illuminata et facta habile ad imprendere el vero et mostrargli la via, la quale è conoscere Dio et se medesimo pel mezo della vera theologia, alla quale chi s'addiriza acquista. Di qui dice el psalmista: "notas mihi fecisti vias tuas"; et altrove: "quoniam non derelinques animam meam in inferno?"; el altrove: "quoniam eripuisti animam meam de morte, et pedes meos a lapsu ut placeam coram Deo in lumine viventium". La terza gratia è decta cooperante, cioè insieme operante, perchè coopera, cioè adopera insieme con l'huomo. <emph>Item</emph> è decta consumante, cioè perficiente, perchè conduce al debito fine. Danthe adunque pone questa donna gentile per la prima, et Lucia per la seconda, et Beatrice per la theologia insieme con la terza gratia. Le quali gratie, benchè disopra distesamente havessimo poste, nientedimeno perchè non è a ogni huomo facile comprendere, non mi fu grave con brevità ripeterle.</p>
<p>[94-96] <emph>Donna gentile</emph>: gentile in toscano significa nobile, derivato dal latino, perchè "gens" si pone per la famiglia, adunque gentile è come a dire huomo di famiglia. Ma perchè gli Hebrei chiamono gente tutti quegli che non erono del popolo di Dio, però e cristiani chiamono gentili tucti e pagani. Onde questo nome gentile ha diverse significationi. Imperò che e theologi per la consuetudine degli Hebrei dicono gentili e pagani. E Latini dicono gentili quegli che sono d'una medesima gente, cioè famiglia, che noi diciamo consorti. Et e Toscani dicono gentile cioè nobile. Et in questa significatione lo pone el poeta in questo luogho; <emph>Donna gentile</emph>: meritamente chiama la gratia preveniente <emph>gentile</emph>, cioè nobile, perchè la vera nobilità arrecha seco grandeza d'animo, onde noi diciamo uno animo grande, animo generoso, cioè nobile. Et chome chi ha piccolo animo è sempre avaro, il che si vede nelle femine et ne' vecchi, chosì per l'opposito chi ha grande animo è liberale. Adunque se chi è nobile è magnanimo, et chi è magnanimo è liberale, questa donna è certamente liberale, conciò sia che la gratia preveniente sanza nostro conveniente merito per sua propria liberalità s'inchina al nostro aiuto. Ma se la vera nobilità consiste nella sola virtù, colui sarà più nobile el quale harà in sè la più excellente virtù. Et questa donna havea in sè perfecta carità, la quale virtù è più excellente che l'altre, dicente l'Appostolo a' Chorinthii: "si habuero omnem fidem ita ut montes transferam, caritatem autem non habuero, nihil sum". Adunque era veramente nobile. O veramente perchè molti credono che gentileza consista nell'antichità del sangue, questa sarà gentil donna perchè nessuna di queste gratie è più anticha nell'huomo, perchè è la prima che viene. Nè volle el poeta dargli nome chome fece alla seconda, et alla terza, perchè è meno intesa et più incognita che l'altre due; <emph>nel cielo</emph>, perchè è in epso Dio, <emph>che si compiange</emph>: cioè si muove a compassione. Et veramente Dio havente compassione alla nostra fragilità ci manda questa gratia. Onde è scripto: "vidit Deus figmentum nostrum, et misertus es nostri". Et se alchuno dicessi chome può Dio havere compassione chonciò sia che in Dio non può essere alchuna passione o perturbatione, risponde che in vero non può essere in lui passione, ma noi glen'atribuiamo con certa similitudine per le ragioni le quali nel suo luogho dimosterremo; <emph>di questo impedimento</emph>, che dà la lupa a Danthe, <emph>ove</emph>, al quale, <emph>io</emph>, Beatrice, <emph>ti mando</emph>, mando te, Virgilio, <emph>sì che</emph>, questo compianto, <emph>frange</emph>, cioè rompe, <emph>lassù</emph>, cioè in cielo, <emph>duro giudicio</emph>, cioè el severo iudicio. Vuole la divina giustitia che havendo l'huomo la ragione da conoscere el bene dal male, et el libero arbitrio da potere eleggere, sia punito uscendo dalla vera via. Et questo è el <emph>duro giudicio</emph>, <emph>i.</emph> severo et inflexibile. Et nientedimeno la divina misericordia rompe tanta severità di iudicio.</p>
<p>[97-99] <emph>Questa</emph>, gratia preveniente, <emph>chiese Lucia</emph>, cioè la gratia illuminante, la quale ci dà tanta luce che possiamo scorgere et discernere la via che ci conduce alla salute, et però la chiama Lucia, <emph>in suo dimando</emph>, in sua dimandita, <emph>et dixe: ‘Hora ha di te bisogno el tuo fedele</emph>: cioè Danthe, el quale havendo electo la via della virtù, o in quella volontà constabilito dalla gratia preveniente, ha bisogno di chi lo illumini di quello che habbi a operare. Et chiamalo <emph>fedele</emph> di Lucia imperochè chi ha ferma volontà di seguitare el vero, ha indubitata fede che questa Lucia illuminerà el suo intellecto; <emph>et io a te lo raccomando</emph>: et io donna gentile lo raccomando ad te Lucia. Et certo la gratia preveniente, la quale diriza la nostra volontà a volere el bene, ci raccomanda a Lucia, cioè alla gratia cooperante. Imperochè pel dono della prima gratia che è che la nostra volontà sia recta et buona, condescende in noi la seconda, che fa che tale volontà venga all'operatione. Ha posto l'auctore le parole che la donna gentile usò a Lucia in favore di Danthe, le quali sono convenienti alla persona, et piene d'artificio. Imperochè la gratia preveniente incita la illuminante, et dimostra la petitione et domanda sua esser facile utile et honesta. È facile perch'ella gli domanda quello che è proprio suo officio; adunque sanza difficultà lo può fare. È honesta perchè ogni giustitia et equità richiede che soccorriamo alla salute di chi ci è fedele. Nè è sanza utilità conservare gli amici.</p>
<p>[100-102] <emph>Lucia, nimica di ciaschun crudele</emph>: dimostra Virgilio che Lucia, persuasa dalle parole dectogli, non chonsumò el tempo, el quale era brieve, in lungha risposta. Il che è costume più tosto d'adulatore che di vero amico, ma di subito si mosse al soccorso, el quale era mandargli Beatrice, imperochè se el sommo bene è conoscere Idio, et tale cognitione ci dà la theologia, epsa sola ci può condurre a salvamento; <emph>Lucia, nimica di ciaschun crudele</emph>: ha chiamato la prima gratia <emph>nobile</emph> per le ragioni sopra decte; hora chiama la seconda <emph>inimica di ciaschun crudele</emph>, imperochè se è somma pietà soccorrere et aiutare che la buona volontà si metta in opera, certo questa seconda gratia perchè fa questo è sommamente piatosa. Et perchè ogni chosa è inimica al suo contrario, et la crudeltà è contraria alla pietà, seguita che Lucia sommamente piatosa sia inimica d'ogni crudeltà. Nè è da dubitare che non sia sommamente piatosa, poichè mostra el camino a chi l'ha smarrito; <emph>si mosse, et venne al loco dov'io</emph>, Beatrice, <emph>ero</emph>: viene Lucia non a Virgilio nè a Danthe, ma a Beatrice, a dinotare el vero ordine. Imperochè la prima gratia che addiriza la volontà va a Lucia, <emph>i</emph> commuove la seconda gratia, la quale fa che la bene addiricta volontà può operare. Et Lucia muove Beatrice che è la gratia perficiente, et significa la contemplatione, cioè la cognitione delle chose celesti, la quale ci fa beati. Et Beatrice scende a Virgilio nel limbo, cioè viene allo 'ntellecto nostro rinchiuso tra le tenebre de' corporei sensi, et quello illumina. Et Virgilio si fa duce et guida a Danthe, perchè si fa obbediente la ragione inferiore et la sensualità, et guidala alla cognitione del vitio, dipoi alla purgatione di quello, et dopo la purgatione alla contemplatione; <emph>che mi sedea chon l'anticha Rachele</emph>: leggesi nel <emph>Genesi</emph> che Hysach figliuolo d'Habraham dixe al suo figliuolo Iacob che non pigliassi moglie della generatione Canaan, ma andassi in Mesopotamia di Syria ad Laban figliuolo di Batuel et fratello di Rebeccha moglie d'Habraham et sua avola. Ubbidì al padre Iacob, andò et nel viaggio hebbe in sonno la visione della scala che da terra arrivava al cielo, et per quella scendevano et salivono gli angeli. Era appoggiato alla scala Idio, dal quale hebbe la gran promessa che el seme suo si spargerebbe per tutta la terra ad oriente occidente mezo dì et septentrione, et che sarebbe sua custodia in ogni viaggio. Dopo tale visione seguitò el camino Iacob; venne ad Laban dal quale fu benignamente ricevuto. Haveva Laban due figliuole delle quali la maggiore era Lya, cispa et non formosa; la minore Rachel molto bella. Di questa innamorato, Iacob fece pacto con Laban che dandogli lui Rachele in moglie lo servirebbe septe anni. El qual tempo adempiuto celebrò le noze Laban, ma non sanza inganno, perchè ordinò che la nocte Lya fussi messa con Iacob in luogo di Rachele. Accorsesi il seguente giorno Iacob dello inganno factogli, ma potè tanto l'amore di Rachel che sostenne, per haverla, servire altri septe anni ad Laban. Ha grande misterio in sè questa historia, ma in somma e docti interpreti delle sacre lectere pongono Lya per la vita activa, la quale è cispa perchè non vede nè è capace delle divine chose; et Rachel pongono per la contemplativa, la quale è molto bella, et chosì niente nella generatione humana è più bello che la speculatione. Sono adunque nel testamento vecchio prefigurate per queste due sorelle due spetie di vita, cioè per Rachel la contemplativa et spirituale, et per Lya l'activa et corporale. Chome nel nuovo testamento Maria si pone per la contemplativa, et Martha pell'activa. Et rectamente dixe <emph>anticha</emph> perchè la contemplatione è nell'agnolo el quale fu innanzi all'huomo, ma l'activa non fu prima che l'huomo. Adunque precede non solamente per dignità, ma anchora per età; <emph>sedea</emph>: rectamente Beatrice sedea chon Rachele, perchè el proprio subgiecto della theologia è la cognitione et contemplatione, et in quella si ferma et pon suo seggio. Nè seguita per questo che non seguiti alchuna volta Lya cioè la vita activa. Imperochè questa scientia tracta ancora della vita morale et del governo civile, ma non vi siede perchè non è suo proprio luogho.</p>
<p>[103-105] Et <emph>Disse: "Beatrice, loda di Dio vera</emph>: molti philosophi et theologi gentili si sono ingegnati d'investigare la excellentia della natura divina, ma nessuno ha potuto trovarne el vero chome la theologia de' christiani. Adunque sola Beatrice è <emph>vera loda di Dio</emph>, <emph>i.</emph> sola la nostra theologia loda Idio di vere lode, <emph>chè</emph>, cioè perchè, <emph>non soccorri quei</emph>, cioè quello, <emph>che t'amò tanto</emph>: dimostra per queste parole che addomanda chose giuste perchè la iustitia richiede che favoreggiamo chi ci ama, et meritamente dovea Beatrice mostrare la vera via a Danthe essendone stato lui tanto studioso, et essendone uscito per lei della schiera vulgare, cioè della turba del volgo, dove regna la ignorantia, et ogni doctrina è sbandita. Adunque amava sommamente Beatrice, perchè se non l'avessi amata non harebbe sopportato le fatiche et le vigilie che sopportò per acquistarla. Nè sanza somma faticha et studio lungho si può conseguire alchuna doctrina. Onde Oratio: "qui studet optatam cursu contingere metam Multa tulit fecitque puer sudavit et alsit Abstinuit Venere et Baccho". Dovea adunque Beatrice volere soccorrerlo, et similmente non gli mancava el potere, perchè alla teologia sono note le vie che guidono alla salute, onde el psalmista: "notas mihi fecisti vias tuas", et quelle che liberano dallo 'nferno, onde altrove dixe: "quoniam non relinques animam meam in inferno".</p>
<p>[106-108] <emph>Non odi tu</emph>, quasi dica: tu debbi pure udire, <emph>la pieta del suo pianto</emph>: et certamente merita essere exaudito chi supplicha chon tanto pianto. Nella <emph>pieta del suo pianto</emph> sono due chose, le lachrime, et l'humile domanda del soccorso, sanza le quali nessuno constituito nella miseria de' peccati può impetrare aiuto da Dio. Imperochè prima conviene che si penta degli errori passati, il che si dinota per le lachrime, dipoi humiliandosi confessi non potere per se medesimo sanza l'aiuto divino liberarsi dal peccato; <emph>non vedi tu la morte che 'l combatte</emph>: perchè era combattuto dalle fiere, cioè da' vitii, e quali sono la morte dell'anima; <emph>su la fiumana</emph>: dobbiamo intendere che Danthe era stato ributtato dalla lupa in giù insino al fiume el quale correva appiè del colle. Et piglia in questo luogo la fiumana per l'appetito et concupiscentia delle chose terrene. Et per questo el psalmista: "circumdederunt me dolores mortis et torrentes iniquitatis circundederunt me". Et certamente non insurge in sì turbolenta tempesta el mare percosso da' venti, quanto sono tempestose le perturbationi et varie passioni le quali del continuo ondeggiono nella mente piena di mondani desiderii. Onde veggiamo che Moysè potè dividere el mare chon la verga et fare la strada seccha nel mezo dell'acque. È la verga la forteza et la continentia con la qual l'huomo virtuoso può seperar da sè le passioni, in forma che sanza impedimento pel mezo di quelle passare. Adunque optimamente dice che tal fiumana di tempesta vince el mare, <emph>onde</emph>, cioè dalla quale fiumana, <emph>el mare non ha vanto</emph>: cioè non si può dare vanto, cioè chiamarsi vincitore.</p>
<p>[109-111] Dipoi soggiugne che havendo Beatrice udite le parole di Lucia, fu più veloce a venire al soccorso che non è alchuno o in fuggir suo danno o in seguir suo utile, a dimostrare che quando la gratia illuminante viene nell'huomo, lui può velocemente acquistare doctrina. Et nota che Beatrice non venne per farsi guida a Danthe, ma mandovi Virgilio. Il che allegoricamente significa che bisognando all'huomo innanzi che salga al cielo, cioè alla contemplatione delle chose divine, che conosca el vitio, et conosciuto se ne purghi, non era necessario ad questo Beatrice, cioè la theologia christiana, ma bastava Virgilio, cioè la ragione superiore dell'huomo con la philosophia morale de' gentili. Ma bene è mestiere che Virgilio, che è lo 'ntellecto nostro, sia mosso da Beatrice come da ultimo fine, perchè non ci purghiamo de' vitii se non a fine di conseguire la cognitione di Dio.</p>
<p>[112-114] <emph>Venni qua giù dal mio beato scanno</emph>: la theologia, chome habbiamo decto, ha lo <emph>scanno</emph>, cioè la sedia sua, nella contemplatione delle cose divine dove consiste nostra beatitudine, et però disse <emph>beato scanno</emph>. Ma quando viene alla cognitione de' vitii scende dal cielo nell'inferno et aopera el mezo di Virgilio, cioè piglia e precepti dati da la morale philosophia degli antichi et fidasi dello honesto parlare di Virgilio, cioè nella morale doctrina, la quale conduce alle virtù et alla vita honesta. Et lui conducendo Enea alla felicità come nelle nostre <emph>Disputationi Camaldulensi</emph> habbiamo dimostro, acquista honore a sè et a chi l'ode.</p></div3>
<div3><head>vv.  115-126</head>
<lg><l>Poscia che m'hebbe ragionato questo,</l>
<l>gli occhi pietosi lachrimando volse,</l>
<l>perchè mi fece del venir più presto.</l></lg>
<lg><l>Et venni a te chosì chom'ella volse:</l>
<l>d'inanzi a quella fiera ti levai</l>
<l>che del bel monte il corto andar ti tolse.</l></lg>
<lg><l>Dunque: che è? perchè, perchè restai,</l>
<l>perchè tanta viltà nel cuor t'allecte,</l>
<l>perchè ardire et francheza non hai,</l></lg>
<lg><l>Poscia che tai tre donne benedecte</l>
<l>curan per te nella corte del cielo,</l>
<l>e 'l mio parlar tanto ben t'inpromette?"</l>
</lg>
<p>[115-117] Ha insino a qui recitato Danthe le parole le quali Beatrice usò ad Virgilio in persuaderlo al soccorso di Danthe; hora mostra che oltre alle parole lachrimò per commuoverlo più allo aiuto. Et per questo vuole dimostrare la compassione che Iddio ha al peccatore, perchè "non vuole Dio la morte del peccatore, ma che si converta et viva". Eron gli occhi di Beatrice lucenti, il che dimostra lo splendore della doctrina theologica, et la sua gran virtù visiva, perchè quella invero ha occhi d'aquile, cho' quali può guardare el sole, et non l'abbaglia, <emph>i.</emph> ha possanza di guardare lo splendore della divina verità, et sofferirlo. Erano <emph>preterea</emph> lachrimosi, il che dinota compassione. Perchè invero molto discreta et compassionevole è la sacra scriptura inverso el peccatore. Onde è : "discite a me, quia mitis sum et humilis corde". Et altrove: "iugum emim meum suave est et onus meus leve". Nè mai comanda ad alchuno chosa che sia sopra le sue forze. Nè dice chi ci ricomperò: "togliete la croce mia et seguitemi", ma dice: "ciaschuno pigli la croce sua et seguiti me". Che non è altro a dire se non che a ciaschun basta che faccia quanto può; <emph>perchè mi fece del venir più presto</emph>: per questo intenderemo che la clementia della theologia affrecta l'huomo et spronalo a seguitarla. Overo diremo <emph>perchè mi fece del venire più presto</emph>, perchè la compassione che dimostrò la gratia cooperante fa più affrectare la ragione superiore.</p>
<p>[118-120] <emph>Et venni a te chosì chom'ella volse</emph>: vedemo disopra quanto Virgilio persuadeva Danthe che lo dovessi seguitare; ma dipoi accorgendosi lui essere invilito, ha dimostro che non solo lui, cioè la ragione superiore, et virtù morale, ma <emph>etiam</emph> le gratie già decte insieme con la theologia gli saranno guida. Onde conchiude che debba por giù ogni viltà, et pigliare la 'mpresa chon franco animo; <emph>Et venni ad te</emph>, cioè al tuo aiuto, <emph>chosì chom'ella</emph>, cioè Beatrice, <emph>volse</emph>: quasi dica che ciò che ha mosso la ragione superiore a Danthe procede da volontà divina. Non debbe adunque dubitar l'huomo di seguitar Virgilio, cioè la ragione superiore, in qualunque ardua et difficile impresa, quando epsa è inspirata dalla divina gratia; <emph>d'inanzi a quella fiera ti levai</emph>: cioè alla lupa, che significa la cupidità delle chose terrene. Imperochè la ragione superiore illuminata dalle gratie, fa che l'huomo el quale vuole acquistare la vera cognitione si toglie da' vitii; <emph>che del bel monte el corto andar ti tolse</emph>: sarebbe brieve camino se subito che noi conosciamo dove consiste la felicità la potessimo conseguire. Ma perchè, come dice el propheta, "nessuno può salire al monte del Signore se non chi è innocente, et nelle operationi, et nelle cogitationi", però bisogna fare la volta lunga pell'inferno et pel purgatorio, cioè conoscere bene e peccati et purgarsene.</p>
<p>[121-123] <emph>Dunque: che è? perchè, perchè restai</emph>: questa è la conclusione di tutta questa oratione, la quale Virgilio ha usato verso di Danthe, el cui principio fu "se io ho bene la tua parola intesa", nella quale havendo noi dimostro el senso allegorico quanto ha potuto el debole nostro ingegno, dimostrerrò, ma con brevità, alchuna cosa appartenente all'arte oratoria. Et prima noteremo che l'oratione è in genere deliberativo, il che è quando vogliamo o persuadere o dissuadere alchuna cosa. Persuadiamo quando dimostriamo che quello che vogliamo che si faccia è honesto utile dilectevole et facile a fare. Voleva adunque persuadere Virgilio a Danthe che lo seguitassi per lo 'nferno purgatorio et paradiso. Nè mancava la voglia dell'andare a Danthe, ma mancavagli l'animo non gli parendo essere sufficiente a tale impresa. Adunque non era necessario gli mostrassi questo essere honesto et utile, perchè per se medesimo lo conosciea, ma conveniva dimostrargli che la 'mpresa era facile, perchè non obstante che le proprie forze non bastassino a tanta faticha, lui era aiutato dalle forze d'altri; et pone che una donna gentile volendolo aiutare conmuove Lucia a fare quel medesimo et Lucia muove Beatrice et Beatrice Virgilio; et dimostra ciaschuno di costoro haver forze subficienti aiutarlo. Danthe adunque havendo buona volontà per se medesimo a tanta impresa, havendo inteso poter fare pel mezo d'altri quello che per se medesimo non poteva, facilmente è persuaso a seguitar Virgilio. <emph>Dunque: che è?</emph>, quello che t'invilisce, <emph>perchè, perchè restai</emph>: cioè perchè ti lievi dalla 'mpresa? Et questa è la conclusione: <emph>perchè tanta viltà nel chuore allecte</emph>: et certamente spesse volte consigliandosi l'huomo con la sensualità et con la ragione inferiore et non con la superiore, inviliscie se medesimo.</p>
<p>[124-126] Dapoi <emph>che ta' tre donne benedette</emph>: mostra quanto sia l'aiuto el quale viene non da una, ma da tre, et da tre <emph>tali</emph>, cioè di tal qualità, et <emph>benedecte</emph>, quasi dica amate et mandate da Dio; <emph>curon per te nella corte del cielo</emph>: cioè son tue procuratrice et advocate nella corte del cielo, quasi dica: in quel luogo dove ti possono acquistare somma beatitudine; <emph>e 'l mio parlare</emph>: cioè di me Virgilio, il che significa el discorso che fa la ragione superiore, la quale non è ingannata da false ragioni, et non inganna altri, perchè conosce el vero, essendo el suo discorso per gli universali, de' quali è vera scientia, et conosciutolo lo dimostra ad altri.</p></div3>
<div3><head>vv.  127-142</head>
<lg><l>Qual e fioretti dal nocturno gelo</l>
<l>chinati et chiusi, poi che 'l sol gli 'mbianca,</l>
<l>si drizan tutti aperti in loro stelo,</l></lg>
<lg><l>Tal mi feci io di mia virtute stancha,</l>
<l>et tanto buono ardire al cor mi corse,</l>
<l>ch'io cominciai chome persona franca:</l></lg>
<lg><l>"O pietosa colei che mi soccorse!</l>
<l>et tu cortese ch'ubidisti tosto</l>
<l>alle vere parole che ti porse!</l></lg>
<lg><l>Tu m'hai con disiderio el cor disposto</l>
<l>sì al venir cholle parole tue,</l>
<l>ch'io son tornato nel primo proposto.</l></lg>
<lg><l>Hor va, ch'un sol volere è d'amendue:</l>
<l>tu ducha, tu signore et tu maestro".</l>
<l>Chosì gli dixi; et poi che mosso fue,</l></lg>
<lg><l>Entrai per lo camino alto et silvestro.</l>
</lg>
<p>[127-129] Havea finita la sua oratione Virgilio. Dopo la quale volendo dimostrare el poeta essere stato al tucto persuaso, et in forma rinfranchato che da tanta viltà era ritornato ad optima speranza, dimostra questo per comperatione, dicendo che chome e fiori e quali el freddo della nocte havea impalliditi et richiusi, cioè facti languidi et passi, venendo el sole s'aprano et addirizono et rihanno el colore; chosì Danthe el quale pel freddo della nocte, cioè per la timidità, perchè sempre la timidità nasce da manchamento di caldo, pel freddo dico della nocte, cioè che tale timidità nasce da tenebre nocturne, cioè da ignorantia, si rifrancò per la venuta del sole, cioè pel lume della ragione illuminata dalle già decte gratie, <emph>si drizan tutti aperti in loro stelo</emph>: cioè in su il loro gambo. "Stile" in greco significa colonna, onde noi diciamo stile et stelo ogni chosa diricta et apta a sostenere.</p>
<p>[130-132] <emph>et tanto buono ardire al cor mi corse</emph>, cioè ripresi ardire, el quale nasce dal cuore, onde noi diciamo rincorare per rifrancare, <emph>ch'io chominciai come persona francha</emph>: cioè libera da ogni paura.</p>
<p>[133-135] <emph>O pietosa colei che mi soccorse</emph>, et certamente nasce da divina pietà che l'animo nostro sia illuminato da tal gratia, <emph>et tu</emph>, Virgilio, <emph>cortese</emph>: cortese è colui che è liberale et benigno in sovvenire a' bisogni. Adunque è officio di Virgilio, cioè della ragione superiore quando è illuminata et mossa dalle tre donne, essere cortese et prompta in soccorrere la ragione inferiore et la sensualità ammaestrandola a ubbidire e suoi precepti; <emph>alle vere parole che ti porse</emph>: imperochè Beatrice, cioè la theologia, la quale vuole che Virgilio soccorra Danthe, usa sempre parole et ragioni vere.</p>
<p>[136-138] <emph>Tu m'hai chon desiderio el cor disposto</emph>: dimostra quanto sia stata efficace la persuasione di Virgilio, chonciosia che non solamente l'ha persuaso, ma anchora l'ha persuaso con desiderio, cioè l'ha sì infiammato che non solamente vuole ubidirlo, ma si duole non l'havere già ubidito. Imperò che desiderio è dolore d'animo della chosa che non habbiamo, et vorremola havere.</p>
<p>[139-142] <emph>Hor va, ch'un sol volere è d'amendue</emph>: è necessario, a voler tenere bene el camino che ci conduce alla felicità, che una medesima volontà sia di Virgilio et di Danthe, cioè della ragione che guida, et della sensualità che ubbidisce, che non importa altro se non che l'appetito ubbidisca alla ragione; <emph>tu ducha, tu signore et tu maestro</emph>: dicemmo poco avanti che è necessario alla salute dell'huomo che l'appetito ubbidisca alla ragione. Il perchè interviene che alchuna volta lui seguita la ragione, stimando quella più savia, et allhora è sua duce, cioè guida. Alchuna volta è tanto repugnante che fa mestiere che la ragione lo costringha ad ubbidientia chome costrigne el signore el servo, et allhora è signore la ragione. Alchuna volta interviene che l'appetito seguita chome illuminato et docto quella, et allhora ubbidisce chome a maestro; <emph>et poi che mosso fue</emph>, cioè poi che si mosse la ragione, perchè non debba l'appetito muoversi se prima non si muove la ragione, <emph>entrai per lo camino alto</emph>, cioè profondo, chome diciamo alto mare et alto fiume, perchè el primo camino fu per l'inferno, cioè per la cognitione de' vitii, e quali sono infimi, perchè sempre consistono circa le chose terrene, <emph>et silvestro</emph>: perchè chome dicemo nel principio, e peccati nascono dalla selva, cioè dalla materia che è el corpo.
</p></div3></div2>
<div2><head>III</head>
<argument><p>CANTO TERTIO DELLA PRIMA CANTICA</p></argument>
<div3><head>vv.  1-12</head>
<lg><l>"Per me si va nella città dolente</l>
<l>Per me si va nell'etherno dolore</l>
<l>per me si va tra la perduta gente.</l></lg>
<lg><l>Iustitia mosse el mio alto factore,</l>
<l>fecemi la divina potestate</l>
<l>la somma sapientia e 'l primo amore.</l></lg>
<lg><l>Dinanzi a me non fur chose create</l>
<l>se non etherne, et io etherno duro.</l>
<l>Lasciate ogni speranza, voi ch'entrate".</l></lg>
<lg><l>Queste parole di colore obscuro</l>
<l>vid'io scripte al sommo d'una porta;</l>
<l>perch'io: "Maestro, el senso lor m'è duro".</l>
</lg>
<p>Sono alchuni e quali credono che e due primi capitoli sieno stati in luoghi di proemio, et questo terzo sia el principio della narratione. Ma se considerremo chon diligentia tutta la materia, facilmente si può provare che la narratione comincia nel primo capitolo, et nel verso "Io non vi so ben dire chom'io v'entrai". Imperochè Dante narra in questa sua peregrinatione essersi ritrovato nella selva, et havere smarrito la via. Essersi condocto appiè del monte. Et dipoi essersi addirizato verso el sole per erto camino el quale lo conduceva a salvamento se le tre fiere non l'avessino ripincto al basso. Et finalmente ridocto quasi al fondo havere havuto el soccorso di Virgilio e delle tre donne. Et per le sue parole esser persuaso, lasciando el corto andare del monte, seguitarlo per l'inferno et purgatorio, la qual via sanza sinistro intoppo lo può conducere al cielo. Il che significa quello che già disopra habbiamo dimostro. Et se alchuno dicessi che in amendue questi canti molte chose scrive con le quali capta benivolentia et attentione et docilità, e' non si vieta che in ogni parte del poema non si possi fare questo. Anzi maximamente si richiede allo scriptore che le capti dovunque truova occasione di poterlo fare. Hora perchè siamo già al puncto che 'l poeta descende nell'inferno, giudico sia utile exprimere che chosa sia inferno, et in quanti modi si dica alchuno scendere all'inferno. Inferno adunque è l'infima, et bassa, parte del mondo, decto inferno da questa dictione "infra" che significa disocto. Nè solamente dal popolo di Dio è posto lo 'nferno, ma anchora da molti poeti, et <emph>maxime</emph> da Homero, da Virgilio, Ovidio, Statio, et Claudiano; et molto più egregiamente dal principe de' philosophi Platone. Costui in <emph>Critone</emph>, nel qual libro induce Socrate disputante della immortalità dell'animo, dimostra che l'anime humane dopo la morte sono giudicate secondo le loro colpe, et nello 'nferno tormentate insino a tanto che si purghino, se e peccati non sono stati molto gravi. Ma quelle che hanno commesso scelerateze enorme, et sono impurgabili secondo lui, sono mandate in luogho più profondo decto tartaro et quivi sono afflicte in etherno con gravissimi supplicii. La quale oppinione è molto simile alla christiana fede, et abbraccia lo 'nferno e 'l purgatorio. Et la maggior parte degli scriptori pare s'accordi che tale luogho sia nel centro della terra o poco lontano, et <emph>maxime</emph> e christiani perchè ivi sono le tenebre exteriori, cioè distanti dalla luce, et èvvi pianto et stridore di denti. Et el propheta scrive: "eripuit dominus animam meam de inferno inferiori". Et epsa verità dixe, che 'l figliuolo dell'huomo haveva a essere nel cuore della terra tre giorni et tre nocti. Perchè 'l centro è nel mezo del globo della terra, chome el cuore è nel mezo del corpo. Et perchè molti dicono questo non potere essere, conciosia che nella solidità della terra non possa essere luogho cavernoso et voto, si dimostra che chome gli spiriti celesti, et anchora quegli che sono immondi, posson facilmente penetrare ogni dura et soda chosa, chosì l'anime possono se Dio nol vieta penetrare pertutto. Nientedimeno chi chon diligentia legge e <emph>Morali</emph> di Gregorio vedrà che lo 'nferno è dal principio di questo nostro aere caliginoso insino al centro; et comincia l'aere caliginoso cinque miglia sopra la terra, perchè in questo spatio posson tanto e vapori che salghono in su dalla terra, che vi fanno nuvoli venti piogge nevi grandine et simil chose, chome tracta Aristotele nella sua <emph>Meteora</emph>, la quale molti chiamano <emph>Metaura</emph> per ignorantia della greca lingua. Et meritamente considerando l'alteze de' cieli questo aere si può chiamare inferno, cioè luogo basso. Onde essendo gli angeli apostati et rebelli a Dio demersi dalle celeste sedie in questo aere caliginoso, di loro dixe Piero appostolo che erono nell'inferno. Lascio indrieto la divisione la quale fanno e platonici nel distinguere e luoghi inferni da' superni. Nè narro quello che intesono gli antichi nella favola dove è la divisione di tre frategli, et quello che significa che a Iove el cielo, a Neptunno el mare, et a Plutone lo 'nferno tocchassi, chose sanza fallo non inutili a saperle, ma non molto pertinenti al proposito nostro. Non voglio nientedimeno preterire che Riccardo de Media Villa vuole che sia inferno proprio quella parte la quale è intorno al centro, et quella che è sopra questa sia el limbo, et sopra el limbo pone el purgatorio, et poi sopra al purgatorio insino alla superficie della terra pone el seno di Habraham. Ma di questi diremo nel principio della seconda cantica. Hora decto dell'inferno, resta ad intendere che chosa sia scendere nell'inferno, et in quanti modi si può dire alchuno andarvi. Et pigliando di qui el principio, diremo che el primo descenso secondo e platonici è quando l'anima viene nel corpo. Ma di questo al presente niente diremo perchè non si potrebbe explicare sanza molte parole, et alla presente opera non è molto necessario; nè può per tutte le parti essere consono alla christiana religione. El secondo descenso diciamo quando l'anima nostra peccando cade ne' vitii, perchè si discosta dalla celeste sublimità, et socterrasi ne' terreni desiderii, et giù se non si emenda sempre rovina in più basso luogho, onde possiamo dire quella esser nell'inferno. Il che acciochè meglio si conosca, è da notare che l'huomo fu posto dal suo creatore ne' confini delle creature rationali et inrationali. Imperochè sopra sè ha le creature rationali, chome sono tutti gli angeli. Perchè cominciandosi da' primi seraphini, et descendendo per le tre hierarchie, et noue ordini, dopo gli ultimi angeli seguita l'huomo, et dopo lui non è più creatura rationale, ma seguitano le irrational' et gli animali bruti. Resta adunque che l'huomo sia posto ne' confini delle rationali et irrationali creature. Ma perchè Dio lo creò <emph>immediate</emph> ad sua imagine, et similitudine, et lasciollo nel suo libero arbitrio d'operare bene et male, interviene che per sua virtù, et col favore della divina gratia, si può elevare in alto sopra l'humana conditione, et salire a' cieli. Et chosì quando pe' suoi errori è destituto dalla divina gratia declina al basso, et cade dalla conditione humana, et diventa bestia. Imperochè chome per la virtù noi ci alziamo al cielo trapassando sopra lo stato humano, chosì pe' vitii roviniamo nello 'nferno. Et questo è el secondo descenso allo 'nferno. El terzo è quando dopo la morte l'anima peccatrice è dannata ad habitare simile luogho, et quivi chome in perpetuo carcere è relegata. Seguita el quarto, et quanto e due superiori sono pernitiosi alla salute nostra, tanto questo è salutifero. Imperochè diciamo scendere nell'inferno quando entriamo nella contemplatione de' vitii per conoscergli, et conosciutogli cerchiamo abstenercene, et purgarcene, et farci idonei a salire alla contemplatione. Et in questo modo induce Virgilio Enea essere scieso allo 'nferno. Et in questo medesimo modo al presente Danthe seguitando Virgilio va allo 'nferno chome già più volte habbiamo dimostro. Nientedimeno nel descriver lo 'nferno seguita quello, che e christiani pongono delle pene eterne pe' dannati. In forma che parimente tracta lo 'nferno essentiale e 'l morale. El quinto descenso posono alchuni per arte magica, del quale disocto accaderà tractare. Et secondo questa sua descriptione el principio dello 'nferno è dalla superficie della terra, et va scendendo insino al centro; in forma che quanto più scende, tanto più si ristringha el luogho, et maggior sieno le pene. Nè voglio pretermettere el mirabile ingegno, et da ogni parte rectamente excogitata inventione di Danthe, el quale chon inusitata forma finge che d'una medesima materia sia lo 'nferno et el purgatorio. Et benchè muti el sito del purgatorio, et induca nuova regione a quello, nientedimeno nulla chosa dice contro alla nostra religione. Et satisfa a due dubii non piccholi chome poco disocto dimostrerremo. Vuole adunque che lo 'nferno non fussi prima che 'l peccato che nello 'nferno havessi a esser punito. Et essendo la terra chosa soda, et per questo non facile a ricevere tanto vacuo che fussi capace dell'inferno, imagina che quando Lucifero cadde da' cieli, et profondò insino al centro, pinse tanto di terra dalla parte del nostro hemisperio, quanto rimase di vacuo, et quella terra chosì pinta surse nell'altro hemisperio, et fece el monte del purgatorio. Questa sua fictione fa verisimile che socto terra sia vacuo pell'inferno. Et perchè secondo e philosophi l'altro hemisperio è tanto habitabile quanto el nostro, et parrebbe che la natura l'havessi facto indarno se non vi fussino chi l'habitassi, rimane per la fictione di Danthe che non sia invano habitabile, poichè v'habitano l'anime del purgatorio. Et non saremo constrecti secondo e philosophi a confessare che vi sieno huomini chome di qua habitandovi l'anime. Imperochè se vi fussino habitatori gl'huomini nascerebbe inconveniente, perchè non harebbono potuto havere la doctrina evangelica chome noi. O veramente haranno a incorrere nell'errore d'Origene, el quale dixe che Christo fu un'altra volta crucifixo in quello hemisperio per ricomperare loro come haveva ricomperato noi. Ma del sito et spatio dell'inferno discripto da questo poeta spero diremo più distinctamente quando arriveremo al basso, et con più dimostratione che forse altro che n'habbi scripto, <emph>maxime</emph> con l'aiuto del nostro Antonio Manetti, el quale con suo ingegno matematico ha investigato cose molto verisimili et quasi dimostrative. Ma tornando onde ci partimo, è da considerare che alchuna volta tracta de' vitii nel modo che sono nell'anime seperate dal corpo et dannate nello 'nferno; alchuna volta nel modo che sono nell'huomo anchora vivente et in corpo.</p>
<p>[1-3] <emph>Per me si va</emph>: finge qui el poeta esser la porta dello 'nferno, et sopra la porta essere scripte queste parole, le quali parli la porta, et dica <emph>per me</emph> porta <emph>si va nella città dolente</emph>, cioè io sono l'entrata per la quale si va nell'inferno, el quale chiama <emph>città dolente</emph>, perchè in epso non si truova altro che dolore. Imperochè se intendiamo inferno el luogho dove secondo la vera nostra religione sono tormentate l'anime de' dannati, qual può essere maggior dolore che trovarsi in assidui et grandissimi supplicii sanza speranza d'alchun fine? Et se intendiamo moralmente secondo gli antichi che scendere nell'inferno sia contaminare, et maculare, di vitii et scelerateze l'anima sua, la qual di sua natura è pura et semplice et sanza macula, qual può essere maggiore cruciato che l'assiduo tormento della conscientia, la quale dì et nocte ci stimola, et la paura delle pene civili, et dell'infamie, et dell'ira di Dio? Et nota che el poeta exorna questo principio con due colori rhetorici usando repetitione et expolitione. Chiamano repetitione ogni volta che più clausule cominciano da una medesima dictione o parola, chome qui in tre versi sono tre clausole. Et intendi che clausola è una parte del parlare, la quale in quanto parte è perfecta, chome dicendo <emph>per me si va nella ciptà dolente</emph>, veggiamo che questa è una parte di parlare compiuta. Sono adunque in tre versi tre clausule, et ciaschuna comincia da questa parola <emph>per me</emph>. Questa adunque è repetitione. Expolitione è quando in più clausule, benchè le parole sieno diverse, nientedimeno la sententia è quasi quella medesima. Chome qui dove benchè altre parole sieno <emph>Per me si va nella città dolente</emph>, et altre <emph>per me si va nell'etherno dolore</emph>, et altre <emph>per me si va tra la perduta gente</emph>, nientedimeno è quasi una medesima sententia. <emph>Preterea</emph> fa augumento, imperochè pone questi tre versi in forma che sempre quel che segue arroge qualche chosa più. Imperochè el primo ha dolore, el secondo etherno dolore, el terzo ha perditione, la quale fa el dolore grandissimo. È adunque dolore, et dolore etherno, et dolore grandissimo. Nè potea el poeta usar parole più horrende a spaventare gl'huomini da' vitii. Et non fece mentione che la porta s'aprissi. Adunque seguita che sia sempre aperta. Il che dinota che d'ogni tempo et d'ogni età, et in ogni stato può l'huomo cadere ne' vitii, ma ritornare da quegli alla virtù è difficile: "facilis descensus Averni: Noctes atque dies patet atri ianua Ditis; Sed revocare gradum superasque evadere ad auras, Hoc opus, hic labor est"; <emph>nella città</emph>: pose questo nome <emph>città</emph> chome usa el luogo, el quale chiama città ogni gran congregatione d'huomini in qualunque modo vivino. Ma e docti chiamano città solamente una multitudine d'huomini congregati con concordia a vivere bene et rectamente. Onde Cicerone dimostra Roma non essere stata città nel tempo che e captivi regnavano, et e buoni erono in exilio. Ma Aurelio Augustino pare che ogni ceto et congregatione voglia chiamare città; et però ne pone due, una secondo la carne, l'altra secondo lo spirito. Quella secondo la carne è città de' rei, et chiamala Babylon, che significa confusione, perchè ne' vitii sempre è confusione, et cominciò da Cain, el quale per invidia uccise Abel suo fratello. Onde commisse el primo homicidio et fu fratricida. L'altra città che è secondo lo spirito è de' buoni, et cominciò d'Abel et chiamasi Hierusalem. Quella di Babylon precipita e suoi habitatori nello 'nferno, et di quello gli fa cittadini. Il perchè in questo modo si può dire città. Quella di Hierusalem gli fa salire al cielo dove è Hierusalem città celeste, habitata da' beati, e quali l'appostolo chiama "cives sanctorum et domestici Dei". Et chome queste sono due ciptà diverse, chosì da lloro nascono due spetie di diversi amori. Imperochè la celeste ama tanto Dio che niente stima sè. La terrena ama tanto sè che non stima Dio. Et questa è la ciptà che el poeta al presente dice essere dolente.</p>
<p>[4-6] <emph>Giustitia mosse el mio alto factore</emph>: non si può adunque ramaricare alchuno dell'inferno, poichè è fondato in su la giustitia. Et certo fu giusta chosa che Idio ordinassi convenienti supplicii a' peccati. Imperochè chome dice Aurelio Augustino l'ordine della giustitia riluce più nello 'nferno che in cielo. Perchè nessuno è nell'inferno che non lo meriti, et nessuno è in paradiso che lo meriti interamente; <emph>el mio alto factore</emph>: non può essere alto factore se non è Iddio. Adunque bisogna che sia etherno, et inrevocabile. Nè sia chi si lamenti essendo facto giustamente, et da chi è omnipotente. Usa un colore rhetorico chiamato interpretatione. Questo è quando habbiamo posto un vocabolo, et dipoi interpretiamo quello che e' significa. Dixe <emph>el mio alto factore</emph>, cioè Iddio, et chome christiano dimostra questo Dio essere unico in essentia. Imperochè dixe <emph>el mio alto factore</emph>, et non <emph>e miei alti factori</emph>. È adunque uno Dio in essentia. Dipoi dimostra in questa essentia essere tre persone. Padre per la potentia; Figliuolo per la sapientia; Spirito Sancto per l'amore. Iddio in quanto Padre crea; in quanto Figliuolo ordina, et distribuisce; in quanto Spirito Sancto conserva. Ma della Trinità accaderà dire più distesamente in altro luogho. Ma qui ha facto mentione di quella per dimostrare che non è da dubitare che lo 'nferno non sia etherno poichè è facto da chi per somma potentia poteva et per somma sapientia sapea, et per amore voleva farlo così; <emph>la divina potestate</emph>, adunque inrefragabile; <emph>la somma sapientia</emph>, adunque infallibile; <emph>e 'l primo amore</emph>, èvvi adunque stabil volontà.</p>
<p>[7-9] <emph>Dinanzi a me non fur cose create Se non etherne</emph>: creature etherne furono la prima materia e cieli et gli angeli. È adunque optima argumentatione a provare che l'inferno sia etherno. Imperochè se chi haveva a essere in pene è etherno, è necessario che el luogho della pena sia etherno. È verisimile che gli angioli fussino creati innanzi che lo 'nferno. Imperochè prima debba essere la colpa che la punitione della colpa. Adunque quando Dio creò el cielo et la terra, constituì nel centro d'epsa terra el luogho dove gli angioli ribelli a Dio havessino etherne pene. Nè debba parere absordo che l'huomo sia punito ethernalmente, chonciosia che pecchi temporalmente, perchè el peccato formalmente è contro a Dio, el quale è etherno. Questo dice Gregorio, et Augustino aggiugne che s'appartiene alla divina giustitia, che colui non manchi mai di tormento, el quale non volle mai manchare di peccato; <emph>Lasciate ogni speranza, voi ch'entrate</emph>: questo s'intende dell'anime le quali dopo la seperatione del corpo rimanghono dannate. Puossi similmente intendere di quegli che vanno all'inferno, cioè entrono ne' vitii, et fannone habito. Imperochè o al tutto impossibile è, o molto difficile, a chi ha facto habito de' vitii, potersene liberare. Et se dicessi che se è vero che chi ha facto habito non può volendo abstenersi dal vitio, non gli debba essere imputato a vitio, imperochè nè la virtù a virtù nè el vitio al vitio è imputato se non è volontario, et quello sarebbe involontario, rispondo secondo Aristotele nell'<emph>Etica</emph>, che dato che non sia in potestà dell'huomo ritrarsi dal vitio dopo l'habito facto, nientedimeno pecca volontario, perchè el principio de gli acti vitiosi fu volontario et poteva ritrarsene, chome trahendo una saetta per uccidere l'huomo benchè poi che è uscita dell'archo disideri che non colgha, nientedimeno cogliendo et uccidendo diremo che sia volontario, perchè da principio fu in sua potestà di trarre e di non trarre la saecta.</p>
<p>[10-12] <emph>di colore obscuro</emph>: conveniente colore allo 'nferno, el quale essendo socto terra conviene sia obscuro. È obscuro lo 'nferno perchè dove non arrivano e razi del sole bisogna vi sieno tenebre. El sole significa scientia et verità, la quale mentre è ne l'huomo non v'è la tenebra della ignorantia donde procede ogni vitio. È adunque nello inferno obscurità et tenebre a dinotare che ogni vitio nasce quando nell'anima è spento el lume della ragione, onde rimane nelle tenebre, et chi va nelle tenebre percuote. Onde è salubre precetto quello del Signore, che andiamo mentre che habbiamo la luce. O veramente erono di colore obscuro le parole scripte dello 'nferno a dinotare che come nell'obscuro difficilmente si discerne, così è stato difficile e intendere lo 'nferno, conciosiachè Origene tanto huomo, et di tanta doctrina, et di sì excellente vita, et alcuni altri errandoci sommamente credessino che lo 'nferno non fussi etherno, ma che dopo molto tempo ogni anima havessi a esser salva; <emph>el senso loro m'è duro</emph>: cioè la sententia di queste parole m'è molesta et aspra. Et meritamente gli dovea parere duro havere a entrare donde non havessi speranza d'uscire. Et certo la ragione inferiore con la sensualità giudica essere molto duro et difficile scendere nella meditatione de' vitii, et non rimanere chosì presa dalle illecebre et lusinghe di quegli, chome l'ucciello al vesco e 'l pescie all'hamo. Dubitava adunque di questo, et era assalito da viltà. Il che conoscendo, Virgilio risponde.</p></div3>
<div3><head>vv.  13-21</head>
<lg><l>Et quegli a me, chome persona accorta:</l>
<l>"Qui si convien lasciare ogni sospecto,</l>
<l>ogni viltà convien che qui sia morta.</l></lg>
<lg><l>Noi sian venuti al loco ov'io t'ho decto</l>
<l>che tu vedrai le genti dolorose</l>
<l>c'hanno perduto el ben dello 'ntellecto".</l></lg>
<lg><l>Et poi che la sua mano alla mia pose</l>
<l>con lieto volto, ond'io mi confortai,</l>
<l>mi misse drento alle secrete chose.</l>
</lg>
<p>Chome habbian decto niente altro significa che Danthe sia sbigottito per le parole scripte al sommo d'una porta, se non che la ragione inferiore con la sensualità persuasa dalla ragione superiore giudica, che volendo arrivare alla felicità, sia necessario prima scendere nello 'nferno, cioè nella contemplatione de' vitii, et conosciutogli purgarsene. Ma dipoi leggendo queste parole, cioè considerando che chi ne facessi habito, non ne può uscire, sbigottisce, et teme che ripensando le chose voluptuose et gioconde a' sensi non truovi el serpente nascosto tra l'herbe et tra' fiori. Ma la ragion superiore l'ammonisce, che pigli animo franco, et forte, et in nessuno modo invilisca, et porgegli la mano cioè l'aiuto suo. Et fa a Danthe quel medesimo hora Virgilio, che fè la Sybilla ad Enea, quando l'admonisce che con franco animo pigli el camino, et tenghi la spada fuori della guaina. Il che significa che in tale meditatione si debba havere animo forte, et invicto, et armato contro a' vitii acciochè da quegli non sia superato.</p>
<p>[13-15] <emph>Et egli a me, chome persona accorta</emph>, cioè provida et circunspecta et veloce a intendere. Et certo la ragione superiore è quella per la cui circunspectione, e antivedere, prevegnamo alla ruina, nella quale caderebbe l'appetito et la ragione inferiore, se non prevenisse; <emph>Qui si convien lasciare ogni sospecto</emph>: el sospecto nascie da manchamento di scientia. Et per dubitare Danthe, cioè la ragione inferiore, che non si possa trascorrere per la cognitione de' vitii sanza coinquinarsi in quegli, dubita entrandovi non farne tale habito, che non ne possa uscire. Ma la ragione superiore intende che e vitii contrarii alle virtù morali non si commettono per sapergli, ma per operare secondo quegli; <emph>ogni viltà</emph>: la qual nasce dalla suspictione. Admoniscelo adunque che s'armi di francheza d'animo. Similmente exorta la Sybilla Enea: "tuque invade viam vaginaque eripe ferrum: Nunc animis opus est Eneas, nunc pectore firmo".</p>
<p>[16-18] <emph>c'hanno perduto el bene dello 'ntellecto</emph>: <emph>i.</emph> hanno perduto Idio, el quale è ultima beatitudine et verità. Et come afferma Aristotele nel terzo libro dell'<emph>Anima</emph>, "bonum intellectus est ultima beatitudo". Il perchè Thomaso aquinate dimostra nel suo libro <emph>Contra gentiles</emph>: "oportet ultimum finem universi esse bonum intellectus. Hoc autem est veritas. Oportet igitur veritatem esse ultimum universi totius finem". Per questo dixe Augustino, che e rei potendo vorrebbono più tosto stare nell'inferno et vedere Iddio, che esserne di fuora et nol vedere.</p>
<p>[19-21] <emph>Et poi che la sua mano alla mia pose</emph>: non può Danthe entrare sanza l'aiuto della ragione superiore et della morale doctrina. Et per questo Virgilio gli porge la mano, <emph>i.</emph> lo sovviene chon la sua possa. Imperochè la mano spesse volte si piglia per la potentia; <emph>con lieto volto</emph>: imperochè lo 'ntellecto perchè ha vera cognitione è sicuro et mostrasi lieto alla sensualità; <emph>alle segrete cose</emph>: se intendiamo dell'inferno essentiale, diremo <emph>secrete cose</emph>, perchè non sono note a nessuno vivente, se non per revelatione. Se intendiamo della contemplatione de' vitii, sono <emph>secrete cose</emph> perchè non sono note se non a chi ha doctrina, et speculatione.</p></div3>
<div3><head>vv.  22-33</head>
<lg><l>Quivi sospir con pianti et alti guai</l>
<l>risonavan per l'aer sanza stelle,</l>
<l>per ch'io al cominciar ne lagrimai.</l></lg>
<lg><l>Diverse lingue, orribili favelle,</l>
<l>parole di dolor, accenti d'ira,</l>
<l>voci alte et fioche, et suon di man con elle</l></lg>
<lg><l>Facevan un tumulto el qual s'aggira</l>
<l>sempre in quell'aria sanza tempo tinta,</l>
<l>chome l'harena quando al turbo spira.</l></lg>
<lg><l>Et io c'havea d'errore la testa cinta,</l>
<l>dixi: "Maestro, che è quel ch'i' odo?</l>
<l>et che gente è che par nel duol sì vinta?".</l>
</lg>
<p>È già drento alla porta dello 'nferno el poeta, et perchè in tale meditatione dobbiamo ricevere l'actioni, et operationi dell'huomo, perchè in quelle consistono le virtù morali se la regola della ragione le corregge, et chosì per l'opposito e vitii, non le correggendo, ci occorrono alla mente prima quegli, l'operation de' quali sono state o niente o sì vili che rimanghono in obscuro, et chome scrive Salustio "horum vita morsque iuxta est, quoniam de utraque siletur". Exprime adunque el vitio della viltà et pusillanimità, la quale impedisce l'huomo, el quale è prodocto da Dio o per operare nella vita activa, o per meditare nella contemplativa, in forma impigrisce per non havere in sè alchuna generosità d'animo che abbandona ogni honorata et excellente impresa. Et benchè noi siamo nati, chome scrive Platone, per essere utili a noi et a gli altri, nientedimeno chostui nè ad sè nè ad altri giova. Et vive in tanta pigritia, che a se medesimo viene in dispecto. Et chome quegli che si danno a qualche honesto exercitio si dolgano che 'l tempo gli mancha, così questi per l'oposito si lamentono che gli avanzi. Il che sapientissimamente exprime in questi versi Francesco Petrarcha: "o misero colui che e giorni conta Et pargli l'un mill'anni e 'ndarno vive, Et seco in terra mai non si raffronta". Non è adunque maraviglia se finalmente accorgendosi haver perduto el tempo el quale poteano spendere utilissimamente habbino sommo pentimento, et rimanghino in pianto et lucto. Perchè, chome scrive Persio, "tunc crassos transisse dies lucemque palustrem, Et sibi iam seri vitam ingemuere relictam".</p>
<p>[22-24] Questo pentimento volendo dimostrare Danthe discrive quello che fanno quegli che sono in gran dolore. Imperò ch'e <emph>sospiri</emph> vengono da anxietà, et angustia di cuore; <emph>pianti</emph>: sono voci lachrimose; <emph>guai</emph>: voci querule et rammarichose; <emph>risonavono</emph>: rimbombavono; <emph>sanza stelle</emph>: imperochè disocto terra non si veggono stelle. <emph>Preterea</emph> questi vilissimi sono sanza stelle, cioè sanza alchuno splendore di gloria. Et allegoricamente dove sono vitii non sono stelle, cioè non v'è alchuna luce, ma ogni chosa è tenebra. Imita Virgilio, dove dice: "ibant obscuri sola sub nocte per umbras, Perque domos Ditis vacuas et inania regna"; <emph>perch'io al cominciare ne lachrimai</emph>: è chosa humana haver compassione a gli afflicti, et condolersi di chi è nelle tenebre del peccato.</p>
<p>[25-27] <emph>Diverse lingue</emph>: a dimostrare che da ogni regione quivi erono congregati. Et allegoricamente sono diverse le lingue de' peccatori. Imperochè chome nelle virtù è una perpetua consonantia et harmonia, chosì per l'opposito ne' vitii è discordantia et contrarietà. Onde Aristotele nell'<emph>Ethica</emph>: "vero omnia consonant, falso autem cito dissonat verum"; <emph>horribili favelle</emph>: quasi horrendi ragionamenti. Il che nascie da somma disperatione; <emph>parole di dolore</emph>: cioè tali quali produce el dolore; <emph>accenti d'ira</emph>: accento diciamo debita pronuntiatione di voce, et è accento acuto grave et circunflexo. Et veggiamo che chon altri accenti pronuntia le medesime parole chi è in letitia et con piacere, et con altri chi è in ira o in altra perturbatione. Onde interviene spesse volte che udendo parlare alchuni, benchè non scorgiamo le parole loro, nè intendiamo quello che dicono, nientedimeno per gli accenti ci aveggiamo se sono irati o lieti. Et certo che maggior pena può essere a chi è vixuto sanza alchuna virtù, che alla fine conoscere quanto bene ha lasciato in drieto? Il perchè Persio priegha Iddio che non punisca gli scelerati tyranni con altra pena, se non che dimostri loro che excellente chosa sia la virtù, acciochè si dolghino, et chon rabbia si rodino non l'havere seguitata, et exercitata, el qual tormento excede et avanza tutti gli altri; <emph>voce alte</emph>, cioè grida, <emph>et fioche</emph>: el secondo nasce dal primo, imperochè chi continua di gridare affiocha; <emph>et suon di mani</emph>: perchè pel dolore percuotesi spesso le mani insieme, o veramente con quelle si percuote el pecto et la faccia. Il perchè proprio e Latini dicono "plangere". Adunque <emph>suono di mani</emph>, cioè romore, che nasce del percuotere le mani, <emph>con elle</emph>: cioè con quelle voci alte et fioche.</p>
<p>[28-30] Tutte queste chose mescolate insieme generavono nell'aria <emph>tumulto</emph>, cioè voce et suono confuso, et perturbato, <emph>el quale s'aggira sempre in quell'aria</emph>: el suono, et la voce, nascie da percussione d'aria, et l'aria percossa ribalza indrieto, et distendesi in giro, chome veggiamo fare all'acqua, quando gittatovi una pietra fa cerchio, el quale successivamente s'allarga; <emph>sanza tempo tinta</emph>: l'aria che è a noi, e quali habitiamo sopra la terra, è <emph>tinta</emph>, cioè obscura , non sempre ma a tempo, cioè quando el sole è partito dal nostro hemisperio; ma poi che ritorna diventa lucida. Ma quivi perchè non vi può mai el sole è sempre tinta. Et è conveniente cosa che chi è vivuto sempre in obscuro, nè mai operò chosa che gli dessi lume di fama, sempre rimangha nelle tenebre; <emph>chome l'harena quando al turbo</emph>, cioè alla revolutione del vento, <emph>spira</emph>: cioè per lo spirito del vento s'aggira. È optima comperatione. Imperochè chome la rena è sterile, et ha infinite granella, chosì questi sono sanza alchun fructo, et infiniti, et ogni vento gli volge. <emph>Turbo</emph> in lingua latina significa instrumento che s'aggira, onde trottola et paleo è decto turbo. <emph>Item</emph> chiamano <emph>turbo</emph> vento che non va adirictura, ma s'aggira in alchun luogho. Onde medesimamente l'harena, et la polvere, mossa dal vento s'aggira. Adunque chosì s'avvolgea per l'aria quel suono confuso composto di diverse voci, chome l'harena quando el vento l'aggira. Ma proprio <emph>turbo</emph> è quando el vento esce di vapori tanto densi che sieno facti nuvoli, chome se uscissi d'una speloncha, et ciò che truova aggirando manda a terra.</p>
<p>[31-33] <emph>Et io c'havea d'errore la testa cincta</emph>: cioè d'ignorantia. Altri texti hanno <emph>horrore</emph>, et allhora diremo io havea la testa cincta d'horrore, cioè di pavento, pel tumulto che io sentivo. Pone in questo luogho l'auctore che tra la porta già decta, et el fiume del quale diremo pocho disocto, è uno spatio, el quale va in giro. Et dal fiume al centro fa nove cerchi, e quali digradano sì che sempre lo interiore è minore. In questo primo spatio pone esser puniti quegli che sono vixuti in pigro otio et sanza operare bene o male. Il perchè Virgilio: "vestibulum ante ipsum primisque in faucibus Orci Luctus et ultrices posuere cubilia Cure". Nè era da porgli in alchuno de' nove cerchi, perchè non si possono diputare sotto alcuno distinto peccato. Questi pigri et pusillanimi si possono chiamare freddi. Imperochè e greci et e latini poeti così come e' chiamono ardenti quegli che sono vehementi assidui et solleciti nello operare, onde Virgilio "stabant ardentes Tyrii", chosì per lo opposito chiamono freddi e pigri. Di qui disse Terentio: "nimirum hic homines frigent". <emph>Preterea</emph> sono freddi perchè sono sanza amore, el quale solo fa gl'huomini ardenti a l'operare; onde e poeti chiamon l'amore fiamma, hinc illud est "mollis flamma medullas" et "uritur infelix Dido". È adunque l'amore principio dell'operare, onde el primo ordine della prima hierarchia degli angeli è de' seraphini, el qual nome significa ardore et amore. Ma di questo più distesamente et repetendo più da alto direno ne' luoghi che più lo richiederanno. Basti al presente che l'amore è principio delle nostre operationi. Ma perchè come scrive Platone nel <emph>Symposio</emph> sono due spetie d'amore, però sono due Venere, una celeste et l'altra terrena. La celeste ci tira all'amore delle cose celeste, onde nascono negli animi nostri le virtù et l'operationi et speculationi secondo quelle. La terrena c'infiamma nell'amore delle chose terrene et caduche, onde in noi nascono tutti e vitii, et la ignorantia di Dio et di noi proprii. Il perchè repetendo diremo tre essere le generatione de gl'huomini. Et prima non innamorati, e quali non operano nè ben nè male. E secondi innamorati delle chose terrene, e quali operano male. E tertii infiammati delle chose celesti, e quali operano bene et secondo virtù. Di questi tre e primi due sono vitiosi, perchè non è solamente vitio operare male, ma è anchora vitio, benchè minore, non operare secondo la virtù, perchè essendo noi prodocti in vita animali rationali, et havendoci lasciati Dio, chome dice Salomone, in mano del nostro consiglio, cioè del libero arbitrio, acciochè con quello potessimo operando o nella vita sociale et civile secondo Martha, o nella contemplativa secondo Maria, acquistare la etherna felicità. Certo commettiamo gran peccato non usare lo instrumento della ragione col quale si fabrica l'etherna vita. Non basta adunque abstenersi dal male se non si fa bene. Onde la verità nello Evangelio dixe: "chi non è meco è contro a me, et chi non congregha et raguna meco, dissipa et sparge". Il che conoscendo el nostro divino poeta questi primi, e quali sono stati freddi et sanza amore, pone nel primo luogho dell'inferno. Dopo e quali pel resto dell'inferno distribuisce secondo e gradi quegli che sono stati accesi d'amore non vero, non puro, non divino, ma falso, lordo, et coinquinato nelle chose mondane, et sempre sono arsi nella intemperata lascivia, nella insatiabile avaritia, et nella superba et luciferea ambitione. Dalle quali tre cupidità nascono tutti gli altri vitii. Et dà a questi conveniente pene. Imperò che chome di qua sono vixuti in vita querula et luctuosa, chosì anchora vivono di là. Perchè chome dice Giovanni nell'<emph>Apocalypse</emph>, "opera enim eorum secuntur illos". Et la vita di costoro si può dir morte, et la loro sorte, et conditione, è vilissima. Questi sempre vivono in sospiri per l'angustia, et tristitia, del cuore, et nell'altre tribulationi che pone per la impacientia. Similmente per la diversità delle lingue dimostra le varie mutationi de' propositi. Et di tali huomini si può dire el verso d'Oratio: "nos" viles populus "fruges consumere nati". O veramente diverse lingue, perchè da ogni parte del mondo quivi si ragunano. Chosì Virgilio: "huc omnis turba ad ripas effusa ruebat Matres atque viri".</p></div3>
<div3><head>vv.  34-42</head>
<lg><l>Et egli a me: "Questo misero modo</l>
<l>tengon l'anime triste di coloro</l>
<l>che vissor sanza fama et sanza lodo.</l></lg>
<lg><l>Mischiate sono a quel captivo choro</l>
<l>de gl'angeli, che non furon ribelli,</l>
<l>nè fur fedeli a Dio, ma per sè foro.</l></lg>
<lg><l>Cacciongl'e cieli per non esser men belli,</l>
<l>nè lo profondo inferno gli riceve,</l>
<l>ch'alchuna gloria e rei harebbon d'elli".</l>
</lg>
<p>Per le parole pocho avanti decte stimo sia assai manifesto qual sia stata la vita di costoro, et quale el peccato. Onde al presente pone le pene che per quello sostengono. Et prima dimostra che tali huomini sono vixuti sanza fama o loda. Nè 'l dice questo per dimostrare che l'huomo debba cerchare fama. Imperochè dobbiamo exercitare le virtù per diventare per quelle perfecti, et non per acquistare fama come fanno e vanagloriosi. Adunque usò el colore rhetorico decto denominatione, perchè pone la fama che seguita la virtù chome el corpo l'ombra, per epsa virtù la quale antecede la fama.</p>
<p>[34-36] <emph>Vixono sanza fama et sanza lodo</emph>: non sanza cagione, imperochè essendo la fama nome divulgato, et sparso per molti luoghi, non può nascere se non da chose excellenti. Ma le laude possono essere anchora nelle cose mediocre. Adunque non solamente sono sanza fama, perchè non hanno facto chose excellenti, ma sono sanza loda, perchè nè ancho nelle mediocri non si sono exercitati. Nè è altro lodare se non aprovare esser rectamente facto quello di che si parla. Ma della fama diremo altrove più distesamente. Di questi si scrive: "deleantur de libro viventium, et cum iustis non scribantur".</p>
<p>[40-42] <emph>Cacciongli e cieli per non esser men begli</emph>: et meritamente, imperò che non è chosa conveniente che el cielo dove è el fonte della divina luce sia habitato se non da chose lucide, et perfecte, et sanza alchuna macula. Et chome el luogho piglia non piccolo ornamento dalla excellentia de gl'habitatori, chosì per l'opposito diventa ignobile se è habitato da gente maculata; <emph>nè lo profondo inferno gli riceve</emph>: se e peccati non sono pari chome vogliono e theologi, et anchora e philosophi excepto che gli stoici, non debbono le pene, et e supplicii, esser pari. Adunque se non stanno in cielo perchè hanno errato, non stanno anchora nel profondo dove sono e più gravi supplicii, perchè non hanno tanto errato; <emph>ch'alchuna gloria e rei harebbon d'egli</emph>: potrebbonsi gloriare e gran peccatori, che havendo peccato più gravemente di costoro, nientedimeno non fussino in maggior supplicio.</p></div3>
<div3><head>vv.  46-51</head>
<lg><l>Et io: "Maestro, che è tanto greve</l>
<l>a llor che lamentar gli fa sì forte?"</l>
<l>Rispose: "Dicerolti molto breve.</l></lg>
<lg><l>Questi non hanno speranza di morte,</l>
<l>et la lor cieca vita è tanto bassa</l>
<l>che invidiosi son d'ogn'altra sorte.</l></lg>
<lg><l>Fama di loro el mondo esser non lassa;</l>
<l>misericordia, et giustitia, gli sdegna;</l>
<l>non ragionar di lor, ma guarda et passa".</l>
</lg>
<p>Usa brievi parole Virgilio, perchè sono di tal qualità questi, che non meritano essere appena ricordati.</p>
<p>[46-48] <emph>Questi non hanno speranza di morte</emph>: è comune a tutte l'anime humane la immortalità, perchè è incorruptibile la loro substantia. Ma le dannate si dicono essere morte per la privatione, non dell'essere, ma del beato essere. Onde Augustino dice che nell'inferno è morte sanza morte. Ma in questo luogho intende allegoricamente di quegli e quali vivono in tanta viltà et pusillanimità, che non solamente disperano gli altri refugii nella loro miseria, ma veggonsi non essere exauditi dalla morte, la quale spesso chiamano. Onde seguita che <emph>la loro cieca vita è</emph> in sì basso stato, che portano invidia anchora a' miseri, et a quegli che sono morti miseramente.</p>
<p>[49-51] Et benchè naturalmente ogni huomo cerchi fama, costoro non conoscono che chosa sia fama o honore; <emph>misericordia et giustitia gli sdegna</emph>: se intendi dell'inferno essentiale, misericordia gli sdegna, perchè non sono salvati. <emph>Item</emph> giustitia, perchè non sono dentro all'inferno cho gli altri dannati. Ma allegoricamente a gl'huomini constituti in tanta viltà non è havuto alchuna compassione, perchè ognun giudica meritamente advenire loro ogni calamità. Et similmente si vergogna ogni animo generoso vendicarsi di sì vili poltroni. Il perchè conchiude Virgilio non esser degni che se ne faccia accurata mentione, ma per transito solamente si tocchino.</p></div3>
<div3><head>vv.  58-69</head>
<lg><l>Et io che riguardai vidi una insegna</l>
<l>che girando correva tanto rapta</l>
<l>che d'ogni posa mi parea indegna;</l></lg>
<lg><l>Et drieto gli venia sì lunga tracta</l>
<l>di gente, ch'io non harei mai creduto</l>
<l>che morte tanta n'havessi disfacta.</l></lg>
<lg><l>Poscia ch'io v'hebbi alchuno riconosciuto,</l>
<l>vidi et conobbi l'ombra di colui</l>
<l>che fece per viltà lo gran rifiuto.</l></lg>
<lg><l>Incontinente intesi et certo fui</l>
<l>che quest'era la secta de' captivi,</l>
<l>a Dio spiacenti et a' nimici sui.</l></lg>
<lg><l>Questi sciagurati che mai non fur vivi,</l>
<l>erono ignudi et stimolati molto</l>
<l>da mosconi et da vespe ch'eron ivi.</l></lg>
<lg><l>Elli rigavon lor di sangue el volto,</l>
<l>che, mischiato di lachrime, a' lor piedi</l>
<l>da fastidiosi vermi era ricolto.</l>
</lg>
<p>Finge che tutta questa turba sanza posa alchuna s'agyra in torno a questo procinto dell'inferno. Et veramente tali huomini non sappiendo proporsi alchun certo fine, perchè non possono imaginare cosa alchuna sì bassa, che la viltà dell'animo non vi spaventi, sempre s'aggirano nella mente, perchè molte chose appetiscono et in tutte inviliscono. Et dall'una trascorrono all'altra sanza alchuna gravità di giudicio; et tutte seguitano una bandiera, perchè chome tra gl'huomini di giudicio, et d'animo, è gran differentia nel fine che si proponghono, perchè alchuni si danno al governo della rep., alchuni a' principati et a' regni, alchuni alla religione, alchuni alla doctrina, perchè in molti modi si può acquistare gloriosa et honesta fama, et vera felicità. Onde è scripto nell'Evangelio: "in domo patris mei mansiones multe sunt". Chosì per l'opposito in costoro nessuna differentia è. Et però seguitano tutti una bandiera, nella quale non pone più una che un'altra imagine, perchè niente si può discernere in sì obscura vita. <emph>Preterea</emph> dimostra esser turba infinita, perchè molto più son quegli che vivon per mangiare, che quegli che mangion per vivere. Et è maraviglia che benchè in tutti gl'huomini sia l'anima rationale, nientedimeno tanto rari sieno quegli che in sì infinite et innumerali turbe di mortali escono della gregge, et salgano ad alcuna excellentia. Possiamo anchora dire che in questo luogho sieno in assiduo corso, et sanza posa, perchè è conveniente pena punire el pigro et sonnolento chon chosa contraria, chome è el corso et l'assiduo moto.</p>
<p>[58-60] <emph>Poi ch'io ve n'ebbi alchun riconosciuto, Vidi et conobbi l'ombra di colui Che fece per viltà el gran rifiuto</emph>: non sanza cagione el poeta non fa mentione se non d'uno, perchè tali huomini sono incogniti, se non alchuno el quale la fortuna ha tirato in alto grado, et loro per manchamento d'animo se ne sono gittati a terra. Sì che la lor viltà è conosciuta per la grandeza della chosa nella quale hanno usato la viltà. Ma chi sia questo che fece el gran rifiuto dà dubitatione. Imperochè molti intendono di Pietro de Maironi, el quale creato papa Celestino, rifiutò el papato. Onde dixe <emph>el gran rifiuto</emph>, perchè apresso de' christiani nessuna è maggior dignità. Chostui non si può negare essere stato di sanctissima vita. Vixe gran tempo nell'heremo, dipoi per sua sanctità dopo la morte di Niccola Orsini quarto fu facto papa Celestino. Et perchè lui a forza haveva lasciato la vita solitaria, et sentivasi più apto a quella che al governo, et ciaschuno debba procedere per quella vocatione che è stato chiamato, et parte per le fraude d'altri chome diremo quando si tracterà di Bonifatio, alquanti dicono chostui, non per viltà, ma per excellentia d'animo havere rinuntiato al pontificato, perchè è maggiore animo sprezare le gran degnità, che cercharle; et di più excellentia è Maria che Martha. Et conchiudono che non per viltà, ma per magnanimità renuntiassi. Il che dimostra el fine, perchè dipoi da Clemente papa fu canonizato et posto nel catalogo de' sancti. Et arrogono che più tosto l'auctore intese d'Esaù figliuolo di Rebecca et Isac, el quale come optimamente dixe Hieronimo non fu meno hyrsuto et piloso di mente che di corpo, el quale di buono grano tralignò in loglio. El quale per vile cibo di lenti rinuntiò al fratello Isac el luogho del primogenito di che havea a procedere per successione la prosapia, della quale havessi a nascere Christo nostra salute. Io stimo che 'l poeta per più respecti ponessi l'exemplo sanza nome. Primo per non notare d'infamia sì sancto huomo, imperochè benchè lui lo stimassi di sancta vita, nientedimeno fu sua oppinione che nel governo invilissi. O forse fece questo per non notare più uno che un altro, et lasciare nel giudicio de gli auditori qual fussi che più quadrassi in questo luogho. O forse perchè parlando de gl'huomini sanza fama parea conveniente che a nessuno si dessi nome.</p>
<p>[61-63] <emph>la secta de' captivi</emph>: captivo in lingua latina significa huomo preso in guerra et menato in servitù. Et certo nella battaglia che fa la carne contro allo spirito, gli animi di costoro sono vinti dalla sensualità, et di quella diventono servi, in forma che nè <emph>a Dio</emph> nè <emph>a' nimici</emph>, cioè nè a buoni nè a rei piacciano, perchè in nessuna delle parti si riscaldano, ma in ogni operatione rimangono tiepidi.</p>
<p>[64-66] Et elegantemente dixe che <emph>mai non fur vivi</emph>, imperochè sono tre generatione di vita: vegetativa, sensitiva et rationale. Et nessuna cosa si può dire veramente vivere se non vive secondo la sua propria vita. Ma la vita vegetativa non è propria dell'huomo, imperochè è comune non solamente a gli animali bruti, ma a gli alberi et all'herbe, le quali pigliono nutrimento, et crescono et generono simile a sè. Il che è proprio della vita vegetativa. Nè anchora la vita sensitiva è propria nostra perchè ci è comune con gli altri animali, e quali gustano et toccano et usano gli altri sensi. Ma solo la rationale è sì dell'huomo perchè nessuno altro animale ne partecipa. Questa si divide in due parti, cioè nell'operationi, et actioni civili, et è decta vita activa expressa nelle sacre lectere per Lya et per Martha; et nella investigatione et contemplatione della verità, et chiamasi contemplativa, notata socto el nome di Rachel, et di Maria. Adunque non essendo chostoro vivuti, nè secondo l'una nè secondo l'altra, si può veramente dire che mai non fussor vivi. Questi medesimi non sono assaltati nè da lioni nè da orsi, nè da altre terribili fiere, ma da mosconi o da vespe, cioè l'animo loro non è mai stato traficto da nobili et alti pensieri, ma da vili et ignobili. Et el sangue loro è ricolto da fastidiosi vermi, e quali nascono di terrena corruptione. Pone el sangue per la vita perchè la vita dell'animale maximamente consiste nel sangue. Adunque vilissimi pensieri, et più tosto pigra accidia che altro trafigge et stimola la vita di costoro, et e vermini, cioè bassissime cupidità di chose terrene, consumano tal vita.</p></div3>
<div3><head>vv.  73-81</head>
<lg><l>Poscia ch'a riguardare oltre mi diedi,</l>
<l>vidi gent'alla riva d'un gran fiume,</l>
<l>perch'io: "Maestro - dixi - hor mi concedi</l></lg>
<lg><l>Ch'io sappi quali sono, et qual costume</l>
<l>le fa di trapassar parer sì prompte,</l>
<l>chom'io discerno per lo fiocho lume".</l></lg>
<lg><l>Et egli a me: "Le chose ti fien conte</l>
<l>quando noi fermeren li nostri passi</l>
<l>sulla trista riviera d'Acheronte".</l></lg>
<lg><l>Allhor chon gli occhi vergognosi et bassi,</l>
<l>temendo nel mio dir gli fussi grave,</l>
<l>insino al fiume del parlar mi trassi.</l>
</lg>
<p>Passati già costoro, vide più avanti le ripe d'Acheronte fiume infernale, et molte anime che aspectavono Charone che chon sua nave gli passassi. Finge l'auctore che 'l fiume Acheronte circundi, et rinchiuda in sè, el primo cerchio dell'inferno, et per consequente tutti gli altri. Imperochè l'uno abbraccia l'altro, et sempre el più basso è di minor gyro. Ma perchè qui si fa mentione del fiume Acheronte, sarà forse non inutile a chi legge che per ordine, ma con quanta più brevità si può, riferiamo quello che gli antichi, et poeti et philosophi, allegoricamente intesono de' fiumi infernali. Et prima prendendo nostro principio dal principe de' philosophi Platone. Vuole questo, la quale oppinione in gran parte seguita Origene, che gli animi nostri fussino tutti insieme da Dio creati, ma dipoi in diversi tempi aggravati dalla cupidità delle chose terrene rovinano in terra, et entrono ne' corpi, et niente altro intendono essere lo 'nferno che el corpo, nel quale entrando l'animo interviene che demerso in questa materia, quasi di quella inebriando, dimenticha tutte le chose, delle quali havea cognitione in cielo. Et questa materia chiamano fiume, el quale dividono in quattro fiumi, et el primo dicono Lethe, il che in greco significa oblivione, perchè dimersa l'anima nel corpo diviene nell'oblivione già decta. Di Lethe nasce Acheronte, el quale vocabolo significa privatione di gaudio. Imperochè l'animo perde per l'oblivione tutto quel gaudio, el quale pigliava quando puro, et sanza la contagion del corpo, stava fixo in contemplare Dio. D'Acheronte nasce la palude Styge che significa tristitia, perchè chi è privato di gaudio conviene che viva in tristitia. Et da Styge nasce Cocyto, il che in greco significa pianto et lucto. Et perchè dal diuturno lucto gl'huomini si infiammano in insania et ardente furore, però fingono che di Cocyto nasce Phlegeton, così decto, perchè "phlegeto" significa ardo. Queste chose distesamente dimostra Platone nel <emph>Phedro</emph>. Ma noi e quali fermamente crediamo, che l'anime humane non sieno create prima che sieno infuse ne' corpi, diremo non che l'anima scendendo nel corpo vengha in oblivione delle chose che vide in cielo, ma che la contagione della sensualità la fa cadere nel peccato ove bee Lethe, cioè dimentica el suo creatore, et da Lethe procedono gli altri fiumi chome di sopra habbiamo decto. Ma per dire più aperto, per Lethe intendiamo la submersione della ragione nella sensualità, perchè allhora nasce l'oblivione di tutte le virtù. Da Lethe nasce Acheronte, il che ha figura di diliberatione nel peccare; et per questo Seneca lo discrive correre veloce et non sanza strepito, imperochè lo 'ntellecto nostro nel quale è qualche rimorso di conscientia, et ha in sè Synidisis, la quale noi diciamo Synderisi, non può sanza strepito della repugnante conscientia diliberare el peccato. Et perchè questa diliberatione è un transito di volontà, el quale ne porta l'animo al peccare, però fingono che in questo sia Charone, el quale in sua barcha trapassi l'anime. Dopo questo transito nel peccato ne seguita tristitia, et merore. Imperochè chome una pura conscientia sempre tiene l'animo lieto, chosì chi a se medesimo è consapevole de' suoi delicti, et sentesi drento maculato, sempre è in perpetua anxietà, nè mai si rallegra o in sè ha pace. Imperochè chome dice Platone, e dilecti carnali passano in brieve tempo; nè altro lasciano drieto a sè che pentimento. Nè mai si posa cholui la chui conscientia sempre gli è testimonio del peccato commesso. Et chome dice Iovenale: "noctes atque dies gestare in pectore testem Spartano quidam respondit Pythia vates". Et optimamente Cicerone dixe: "nullum est maius theatrum conscientia". Adunque d'Acheronte nasce Styge palude, che significa mestitia, dalla quale perchè procede maggior lucto et pianto, però dicono che di quella escie el fiume Cocyto, che in greco significa pianto. Et chi lungho tempo consiste nelle lagrime diseccha el corpo et accendesi in furore. Meritamente el fiume el quale trascorre di Cocyto è decto Flegethonte, quasi ardente, perchè "phlegethin" significa ardere. Hai in brevità quello che significano e fiumi infernali. Il che è da commendare alla memoria, perchè ti sarà huopo alla expositione di più altri luoghi in questo poema.</p>
<p>[73-75] Hora tornando al texto domanda Danthe <emph>qual costume fa</emph> l'anime <emph>prompte</emph> et preste a volere passare. Et saviamente dixe <emph>costume</emph>. Imperochè ogni nostra operatione è mossa o dalla natura, o dal costume, cioè dalla consuetudine. La natura è optima guida a chi la seguita. Et sempre arriva bene chi vive secondo la natura sincera, et incorropta, perchè ci persuade, et tiraci al vero bene. Ma la captiva consuetudine spesso la corrompe. Onde gl'huomini seguitando quella lasciono la virtù, et dannosi al vitio. Et questo expresse el Petrarca dicendo: "nostra natura vinta dal costume". Adunque Danthe volendo exprimere che questo appetito dell'anime di passare Acheronte non era naturale, ma mosso da depravata consuetudine dixe <emph>costume</emph>. Nè anchora sanza gran doctrina dixe <emph>le fa parere del trapassare sì prompte</emph>, ponendo questo verbo <emph>parere</emph>. Imperochè essendo infixo et innato nell'huomo fermo appetito sempre di seguitare el bene, et fuggire el male, dobbiamo intendere, secondo e peripatetici, che sono due ragioni di bene, cioè bene existente, et bene apparente. Bene existente è vero bene, el quale chi seguita diventa beato, perchè conosce la virtù et intende Idio esser vero bene. Bene apparente è quando l'animo nostro acciecato dalla sensualità seguita le voluptà, e dilecti mondani, e quali non sono beni existenti, ma paiono beni al senso. Adunque l'animo corropto dalla sensualità è prompto di passare Acheronte, cioè andare al peccato chome a chosa, la quale non è ma gli par bene. Et è, chome dice el Petrarca, "di tal chosa ingordo, Ch'al senso è dolce, alla salute è rea"; <emph>fiocho lume</emph>: cioè annebbiato et obscuro. <emph>Fiocho</emph> propriamente è quello che e Latini chiamano rauco; ma chome per traslatione dal lume alla voce diciamo voce chiara cioè bene expressa, et sanza offensione, benchè chiaro proprio sia del lume, chosì benchè <emph>fiocho</emph> sia voce non chiara per la medesima translatione diciamo lume fiocho, cioè non chiaro. Ma è da notare che el poeta pone questa entrata dello 'nferno obscura, ma non al tutto privata di lume, a dinotare che quando l'huomo passa nel peccato, ha cominciato a perdere el lume della ragione, ma non è in tutto al buio, perchè nel principio non ha anchora facto abito, et restagli alquanto di lume di ragione, dal quale è rimorso l'animo nostro chome più distesamente exposi in Virgilio in quel verso: "quale per incertam lunam sub luce maligna Est iter in silvis ubi celum condidit umbra Iuppiter". Et di qui nasce che da principio facciamo qualche resistentia alla temptatione, benchè alla fine ci lasciamo vincere, et duolci errare. Ma poi che è facto l'habito, perchè restiamo al tutto nelle tenebre, non v'è più rimorso di conscientia, et pecchiamo volentieri.</p>
<p>[76-78] <emph>Et elli a me: "Le cose ti fien conte"</emph>: optimo precepto dove dimostra non doversi domandare delle chose prima che siamo arrivati al luogho loro; quasi dica che ogni investighatione si debba fare nel tempo et nel luogho suo, et observare el modo et l'ordine, el quale ordine non observerebbe l'appetito, el quale disidera a un tracto saper tutto se la ragione non l'ammonissi; <emph>in su la trista riva</emph>: interpreta el nome d'Acheronte dicendo <emph>trista riva</emph>, perchè Acheron significa tristitia.</p>
<p>[79-81] Et io <emph>chon gli occhi vergognosi et bassi</emph>: dimostra qual debba essere el discepolo inverso el preceptore, perchè non solamente gli debba credere, ma anchora portargli tanta riverentia che si vergogni d'ogni inconsiderata domanda che gli fa. Et e' a medesimo modo debba fare l'appetito inverso la ragione, imperochè ogni volta che si muove sanza quella, ammonito da lei se ne debba dolere et farne segni di pentimento.</p></div3>
<div3><head>vv.  85-96</head>
<lg><l>Et ecco verso noi venir per nave</l>
<l>un vecchio bianco per antico pelo</l>
<l>gridando: "Guai a voi anime prave!</l></lg>
<lg><l>Non isperate mai veder lo cielo:</l>
<l>io vengo per menarvi all'altra riva</l>
<l>nelle tenebre etherne, in caldo e 'n gielo.</l></lg>
<lg><l>&lt;E&gt;t tu che se' costì, anima viva,</l>
<l>pàrtiti da cotesti che son morti".</l>
<l>Ma poi che vide ch'io non mi partiva,</l></lg>
<lg><l>Dixe: "Per altre vie, per altre porti</l>
<l>verrai a piaggia, non qui, per passare:</l>
<l>più lieve legno convien che ti porti".</l></lg>
<lg><l>E 'l duca a lui: "Charon, non ti crucciare:</l>
<l>vuolsi chosì colà dove si puote</l>
<l>ciò che si vuole, et più non domandare".</l></lg>
<lg><l>Quinci fur chete le lanose gote</l>
<l>al nocchier della livida palude,</l>
<l>che 'ntorno agli occhi havea di fiamme rote.</l>
</lg>
<p>Dimostra che arrivando al fiume vidono Charone nocchiere, el quale havendo già scharicho la barcha nell'altra ripa, tornava per riempierla di quegli che là spectavono. Discrive adunque Charone, et la barcha guidata da llui pel fiume Acheronte, dove molti pongono Charone per la morte, la quale seperando l'anima del peccatore dal corpo la conduce allo 'nferno. Alchuni vogliono che Acheronte sia el disordinato appetito. Ma a me pare dargli el medesimo senso, el quale gli demo ne' nostri dialogi scripti sopra Virgilio. Diremo adunque che intendendosi per Acheronte el moto che fa là l'animo di passare nel peccato, Charone sia el libero arbitrio, et la nave sia la volontà, et el remo la electione. Et però conchiudo che dove non è libero arbitrio, ivi non può essere electione nè si può usare la volontà. Et quello che non si fa volontario, et per electione, non è imputato nè vitio nè virtù. Et per questo la violentia et la ignorantia non negligente scusa el peccato. Il perchè non si va nell'inferno se non ci porta la nave, cioè la volontà recta da Charone, cioè dal libero arbitrio. È Charone detto da "charis", che in greco significa gratia, perchè nessuna chosa è più libera che la gratia, chonciosia che si faccia sanza obligo. <emph>Preterea</emph> dicono lui esser figliuolo della morte, <emph>i.</emph> della cecità et ignorantia. Imperochè se in noi fussi aperta, et lucida, cognitione del vero et del bene non obscurata da nessuna tenebra d'ignorantia, la nostra volontà per se medesima anderebbe al bene sanza electione del libero arbitrio. Nè sanza cagione fingono che Charone sia vecchio, perchè nessuna chosa è più anticha nell'animo che el libero arbitrio. Qui arroge Virgilio che benchè sia vecchio, nientedimeno la vecchiaia in lui è verde et robusta: "iam senior sed cruda deo viridisque senectus". Il che dimostra che non mai per alchuna lungheza di tempo si diminuisce in noi el libero arbitrio.</p>
<p>[85-87] Chostui grida all'anime le quali sono prompte a voler passare, che non sperin mai <emph>vedere el cielo</emph> perchè nessuna chosa può convincere l'animo che lui meriti lo 'nferno, se non el libero arbitrio, el quale se non fussi in noi non potremo commettere nè vitio nè virtù; <emph>io vengo per menarvi all'altra riva</emph>: perchè solo el libero arbitrio è quello el quale fa che l'animo già prompto a passare passa, cioè fa che l'anima si muove al peccare. Et ha Acheronte due ripe. El fiume è mobile, le ripe sono immobile. Ma nella prima ripa non si fermano se non tanto che Charone le passi; ma giunte all'altra ripa vi rimangono in etherno. È adunque la prima ripa la inclinatione del depravato consiglio nel quale si lascia andare l'animo corropto dalle lusinghe della sensualità, la quale lo fa dilectare nelle chose mondane, le quali gli sono pestifero veneno. Giunto adunque in questo consiglio, el quale è ripa, cioè chosa ferma, perchè rimane fermo nell'animo tale giudicio, cioè che sia bene andare a tale operatione. Dipoi è el fiume che è el moto et gli acti che lo guidono a l'habito. Et dopo el fiume è l'altra ripa, dove comincia la eterna habitatione de' peccatori. Il che non è altro che l'habito. Queste tre cose, inclinatione overo depravato consiglio, et acti et habito, exprime el poeta de' divini versi nel primo Psalmo. Imperochè quando dice "beatus vir qui non habiit in consilio impiorum", dimostra el depravato consiglio; et subgiugnendo "et in via peccatorum non stetit", dinota gli acti, e quali sono la via che conduce all'habito; et finalmente dicendo "et in cathedra pestilentie non sedit", pone l'habito che è el seggio nel quale muore el vitioso.</p>
<p>[88-90] Dipoi chiama Danthe <emph>anima viva</emph> non solamente perchè anchora fussi in vita, ma perchè non era morto nel peccato, et non andava allo 'nferno chome gli altri, cioè non cadeva ne' vitii, ma andava per contemplare et conoscere e vitii, et però non haveva andare pel fiume, el quale priva di gaudio, nè per la nave la quale porta e peccatori, ma per più leggieri nave. Imperochè chi scende ne' vitii va per la nave aggravata dalla concupiscentia de' vitii; ma chi va per speculare è portato da volontà pura, et leggieri.</p>
<p>[94-96] <emph>El duca mio: "Charone, non ti crucciare"</emph>: poteva assegnare Virgilio molte ragioni a Charone et Charone a quelle rispondere. Ma a un tracto tagliando ogni quistione, dice che Danthe anchora vivo va all'inferno guidato da divina gratia. Et per questo dimostra quello che tutti i theologi, et <emph>maxime</emph> Hieronimo, affermono, che andare nel peccato può ogni huomo per se medesimo chol suo libero arbitrio; ma acquistare virtù, et vivere sanza peccato, non può l'huomo con suo libero arbitrio solo sanza divina gratia. Il perchè Virgilio fa che Enea passa per la medesima nave che l'altre anime, perchè e gentili philosophi stimorono che el libero arbitrio bastassi alla salute chome alla dannatione. Ma Danthe chome christiano non si parte dalla christiana oppinione. Nè sanza cagione dixe <emph>non ti crucciare</emph>. Imperochè imita Virgilio, el quale dimostra che Charone s'adira contro a Enea, et alla Sybilla. Induce Virgilio che non volea passare Enea dicendo: "corpora viva nefas Stygia vectare carina". Il che dinota che el libero arbitrio in quanto è libero arbitrio non vuole cedere alla ragione, perchè vuole discutere innanzi che vengha all'opera. Ma Enea, cioè la virtù, ha già facto la electione, et non vuole stare più in deliberatione, et consultatione, ma vuole tirare el libero arbitrio a fare quello che già ha electo. Onde l'arbitrio benchè in potentia sempre sia libero, nientedimeno in acto non è più libero di fare o di non fare, imperochè tirato dalla ragione convien che faccia quanto epsa gli decta. Adunque da principio quando Charone vide venire Enea armato, teme le sue armi, perchè al libero arbitrio non si debba far forza. Ma poi che la Sybilla, cioè la ragione superiore dell'huomo virtuoso, gli dice che nè forza nè fraude gl'ha a esser facto, et scuopregli el ramo dell'oro, cioè el lume della sapientia, subito cede. Per questa medesima ragione induce el nostro poeta che Charone ricusi di passarlo. Ma non lo placa Virgilio chome la Sybilla mostrandogli el ramo dell'oro, cioè la sapientia humana, perchè chome habbiamo già decto alla salute dell'huomo non basta l'humana sapientia. Ma dimostra che chosì vuole Idio. Il che non è altro a dire se non che viene accompagnato dalla divina gratia; <emph>vuolsi chosì cholà dove si puote Ciò che si vuole, et più non domandare</emph>: due cose dice, prima che Charone debba cedere a Danthe, perchè chosì vuole Idio, el quale solo può ciò che vuole. Adunque viene chon la gratia divina, la quale diriza el libero arbitrio al bene. La seconda è che ammonisce Charone che non cerchi perchè Idio voglia chosì, perchè è somma temerità ricercare e secreti della divinità, et perchè più tosto uno che un altro seguiti tal gratia, conciosia che e suoi giudicii sono incomprehensibili chome dice David. Et altrove scrive: "iudicia tua abissus multa". Et Salomone ne' <emph>Proverbii</emph>: "sicut qui multum mel comedit non ei bonum, sic qui scruptator est maiestatis opprimetur a gloria".</p></div3>
<div3><head>vv.  100-111</head>
<lg><l>Ma quell'anime ch'eron lasse et nude,</l>
<l>changiar cholore et dibattero e denti</l>
<l>tosto che 'nteson le parole crude.</l></lg>
<lg><l>Bestemiavono Dio e lor parenti,</l>
<l>l'humana spetie e 'l luogo e 'l tempo e 'l seme</l>
<l>di lor semenza et di lor nascimenti.</l></lg>
<lg><l>Poi si ritrasser tutte quante insieme,</l>
<l>forte piangendo alla riva malvagia,</l>
<l>ch'attende ciascun huom che Dio non teme.</l></lg>
<lg><l>Charon dimonio chon occhi di bragia</l>
<l>loro accennando tutti gli raccoglie;</l>
<l>batte chol remo qualunche s'adagia.</l>
</lg>
<p>[100-102] Erono <emph>lasse</emph>, pel dolore, et <emph>nude</emph>, cioè spoglate de' corpi. O veramente nude della divina gratia, nude d'ogni riparo. Et certo l'anima dannata allo 'nferno perchè ha facto habito nel vitio è <emph>lassa</emph> et privata d'ogni vigore chol quale possa insurgere contra 'l vitio, et è <emph>nuda</emph>, cioè sanza armi con le quali si possa difendere, perchè l'armi dell'anima contro a' vitii è la vivacità del lume della ragione, la quale al tutto è spenta. Onde l'anima rimane nelle tenebre. Nè può discernere el vero bene, se la divina gratia di nuovo non gl'inlumina. Di che priegha el propheta dicendo: "illuminare iis qui in umbra mortis sedent"; <emph>cangiar colore et dibattero e denti</emph>: dà all'animo, el quale è incorporeo, quello che è del corpo, et pone e segni, e quali nel corpo humano dimostrano gran paura. Imperochè quando nasce gran costernatione nella mente la natura che teme di non poter salvare tutta la città, cioè tutto el corpo, s'ingegna almancho salvare la roccha chon la quale dipoi possa racquistare tutta la città. Et questo è el quore el quale è rocca et sedia principale della vita. Adunque a quello rivoca el sangue in che maximamente consiste la vita. Onde le parti exteriori private di sangue perdono el colore et diventono pallide, et perdono el caldo el quale è nel sangue, et rimase fredde triemano. Adunque per questo dinota la paura, la qual nacque dalle minaccie facte da Charone. Et certo el peccatore non considera mai la sua perditione, se non quando si vede nello 'nferno. Et questo quanto a' morti. Ma quanto a' vivi, allhora s'accorge el peccatore de' suoi danni, quando vede che 'l suo libero arbitrio lo mena all'habito de' vitii.</p>
<p>[103-105] <emph>Bestemiavono Idio e lor parenti</emph>: per queste parole dinota el poeta una somma desperatione et furore per la quale el dannato vorrebbe più tosto perdere l'essere et anichillarsi che stare in perpetue pene, sì che si concorda con le parole di Christo contro a Iuda: "meglio sarebbe a questo huomo che mai non fussi nato". Suonano adunque queste parole et bestemmie che loro non vorrebono esser nati, o che Idio et ogni creatura venissi alla medesima dannatione.</p>
<p>[109-111] <emph>Charon dimonio con gli occhi di bragia</emph>: luogho preso da Virgilio, el quale pone che gli occhi suoi sono fiamme. Imperochè el libero arbitrio ha una fiamma, che è el lume dell'intellecto, el quale gli mostra el bene, et un'altra, la quale è l'ardore della concupiscentia posto nella sensualità, et questo lo 'nvita a' mondani dilecti. Dixe Charon dimonio che quello libero arbitrio el quale traporta l'anime allo 'nferno non è el libero arbitrio guidato dalla gratia di Dio, ma quello che è sedocto et ingannato dalla diabolica tentatione. <emph>batte col remo qualunque s'adagia</emph>: <emph>i.</emph> qualunque diventa agiato et tardo. Ma se l'anime son prompte a trapassare chome è decto di sopra, perchè dice qui che alchuna <emph>s'adagia</emph>, cioè sia tarda, et sia lenta? Rispondo che benchè la sensualità facci el peccatore prono al vitio, nientedimeno interviene che nel principio innanzi che habbia facto habito la ragione et la conscientia s'oppone alla sensualità, et ritarda che non pecchi. Ma Charone, cioè el libero arbitrio, el quale è stato già persuaso dalla sensualità, le pigne battendole chol remo, cioè chon la electione, la quale già ha facto habito di peccare. Nè altro è da 'ntendere el remo chol quale Charone mena la nave se non la electione di seguire quello che l'appetito ha giudicato esser buono.</p></div3>
<div3><head>vv.  115-117</head>
<lg><l>Chome d'auctuno si lievon le foglie</l>
<l>l'una appresso dell'altra insin che 'l ramo</l>
<l>vede alla terra tutte le sue spoglie,</l></lg>
<lg><l>Similemente el mal seme d'Adamo</l>
<l>gittasi di quel lito ad una ad una,</l>
<l>per cenni chome augel per suo richiamo.</l></lg>
<lg><l>Chosì sen vanno su per l'onda bruna,</l>
<l>et avanti che sieno di là discese</l>
<l>anche di qua nuova schiera s'aduna.</l>
</lg>
<p>Convenientissima comperatione. Imperochè chome le foglie havendo pel calore estivo perduto el naturale humore caggion secche alla terra, chosì l'anime nostre per l'ardore della concupiscentia risecchato l'homore della ragione che le nutriva, caggiono ne' terreni desiderii. Et è luogho tolto dal sexto di Virgilio: "quam multa in siluis auctunni frigore primo Lapsa cadunt folia aut ad terram gurgite ab alto Quam multe glomerantur aves". Et chosì si gittano al fiume a Charone demonio, <emph>i.</emph> sanza alchuna considerata ragione vanno al depravato libero arbitrio, chome l'uccello vola all'uccellatore quando gli mostra el pasto, pel quale non s'accorghono che perdono lor libertà et divengono servi. Mostra l'ucellatore el pasto all'uccello, et quello preso dalla cupidità di tal cibo vola a llui, nè s'accorge che ne perde la libertà. Chosì el peccatore quando la sensualità del libero arbitrio gli monstra e mondani dilecti, di subito ad quegli si gecta.</p>
<p>[115-117] <emph>el mal seme d'Adamo</emph>: da Adamo procedono e buoni et e rei, ma e buoni si salvano, e rei si perdono ne' vitii. Adunque non dixe el seme absolutamente, ma <emph>el mal seme</emph>. O veramente diciamo che da Adam ha origine el corpo, et da Dio l'animo. Et perchè el corpo è gran cagione della contagione dell'animo, però dixe <emph>el mal seme d'Adamo</emph>. Et prudentemente dixe <emph>gittonsi</emph>, imperochè gittarsi significa andare inconsideratamente et sanza ragione. Et chosì fa el peccatore. Et certamente chi vive secondo la virtù va consideratamente, et con terminati passi. Ma chi camina per la via del vitio si getta sanza consideratione hora in uno hora in uno altro extremo.</p></div3>
<div3><head>vv.  121-129</head>
<lg><l>"Figliuol mio", dixe el maestro cortese,</l>
<l>"quegli che muoion nell'ira di Dio</l>
<l>tutti convengon qui d'ogni paese;</l></lg>
<lg><l>Et prompti sono a trapassar lo rio,</l>
<l>chè la divina giustitia gli sprona</l>
<l>sì che la tema si volve in disio.</l></lg>
<lg><l>Quinci non passò mai anima buona;</l>
<l>et però se Charone di te si lagna,</l>
<l>ben puo' sapere omai che 'l suo dir suona".</l>
</lg>
<p>[121-123] <emph>Figliuolo</emph>: perchè el discepolo debba essere et in reverentia et amore in luogho di figliuolo al preceptore. Et chosì el preceptore debba essere cortese et liberale della doctrina verso del discepolo, non chome molti e quali o per avaritia, o per invidia, non insegnono quanto potrebbono. <emph>Preterea</emph> per le ragioni decte di sopra del padre et del signore, significa qui el poeta che in tale contemplatione la sensualità debba essere tanto obbediente allo 'ntellecto che lui la possa amaestrare con paterna clementia, et non chon quella dureza et rigidità che usa el signore inverso el servo; <emph>muoiono nell'ira di Dio</emph>: ciaschuno che cade nel peccato muore, et muore nell'ira di Dio, et arriva al fiume nel modo che già habbiamo decto.</p>
<p>[124-126] et <emph>la divina giustitia gli sprona</emph>: perchè cominciando a fare habito cominciano a prendere piacere di quello che doverrebbe dispiacere. Il che permette la divina iustitia, perchè si sono facti indegni d'ogni gratia di Dio, chon la quale si sarebbono potuti difendere dal vitio. Adunque <emph>la tema</emph>, cioè el timore, el quale doverrebbono havere del vitio, et el quale havevono innanzi che havessino facto habito, <emph>si volge in disio</emph>, cioè in desiderio, perchè appetiscono quello che doverrebbono fuggire. Et se vogliamo più chiaramente intendere questo luogho è necessario ricordarci della differentia che disopra dimostrammo essere tra lo incontinente et lo intemperato.</p>
<p>[127-129] <emph>Quinci non passò mai anima buona</emph>: dimostramo disopra che colui scende nell'inferno che cade nel vitio, et da quello si lascia vincere, come fanno tutti e peccatori. Scende ancora chi entra a contemplare e vitii per conoscergli et guardarsene, chome finge Homero d'Ulixe, et Virgilio d'Enea, et Danthe di se medesimo. Ma e primi v'entrono nel modo che allegoricamente habbiamo interpretato disopra, et di Charone et d'Acheronte, perchè la nave, cioè la loro depravata volontà guidata dal libero arbitrio, gli conduce. E secondi sono condocti dalla volontà portata dall'angelo, cioè dalla gratia di Dio, la qual diriza el libero arbitrio a volere, et eleggere, el vero bene.</p></div3>
<div3><head>vv.  130-136</head>
<lg><l>Finito questo la buia campagna</l>
<l>tremò sì forte, che dello spavento</l>
<l>la mente di sudore anchor mi bagna.</l></lg>
<lg><l>La terra lachrimosa diede vento</l>
<l>che balenò una luce vermiglia,</l>
<l>la qual mi vinse ciaschun sentimento;</l></lg>
<lg><l>Et caddi chome l'huom cui sonno piglia.</l>
</lg>
<p>Varii comentatori variamente spongono questo texto. Ma a mio giudicio niente altro dimostra, se non che chi scende nello 'nferno per tornare, cioè entra nella speculatione de' vitii per guardarsene, bisogna che sia per abstractione di mente, et che e sensi rimanghino consopiti tanto che s'avvezzino a ubbidire alla ragione sanza alchuna repugnantia. Imperochè chi considera e dilecti corporei e quali sono ne' vitii, et non habbi anchora la sensualità sobtoposta alla ragione, spesso truova la serpe occultata tra' fiori. Onde el Petrarcha: "questa vita terrena è quasi un prato Che 'l serpente fra fiori e l'herbe iace Et s'alchuna sua vista a gli occhi piace È per lasciar più l'animo inviscato". Rimane allacciato, et preso da' dilecti carnali, et avelenato dal morso serpentino del peccato. Adunque è necessario che Danthe, cioè la sensualità, sia portata nell'inferno adormentata acciochè non insurga contro alla ragione. Et sia portata dall'angelo, <emph>i.</emph> dalla divina gratia. Giugne adunque Danthe al transito d'Acheronte che è lo ingresso della speculatione. Et benchè di sopra si fussi tutto dato a Virgilio dimostrando che un volere sia d'amendue, nientedimeno ripensando quanto ardua impresa sia questa, et quanto difficile, comincia a vacillare, perchè non gli pare peso dalle sue spalle. Et invero non potrebbon per sè sole l'humane forze sanza el divino aiuto passare nell'inferno, et tornare. Pecca adunque non per malignità, la quale non merita misericordia, ma per timidità et imbecillità, alla quale Dio spesso ha grande compassione, perchè "vidit Deus figmentum nostrum et misertus est nostri". <emph>Maxime</emph> a chi implora, et chon lachrime adomanda l'aiuto suo. Adunque manda l'angelo che l'adormenti, et adormentato lo passi. Il che niente altro dinota se non che la gratia divina suplisce alla nostra fragilità, et sepera et abstrae la mente et lo 'ntellecto da' sensi, acciò che possi innalzarsi a speculare le grandi chose alle quali è nato. Et adormenta la sensualità acciochè non infuschi et perturbi la ragione. Nè altra chosa è philosophare, come dice Platone, et el platonico Cicerone, se non sevocare la mente da' sensi, et fare che l'animo mentre che è nel corpo stia quanto può seperato da quello, et impari a morire, <emph>i.</emph> a vivere seperato dal corpo. Inteso adunque questo accomoderemo le parole del texto alla già decta sententia.</p>
<p>[130-132] Et prima dice el poeta <emph>Finito questo la buia campagna Tremò sì forte</emph>: cioè dopo le parole decte da Virgilio, le quali dimostravono gran difficultà nel passare <emph>la buia campagna</emph>, cioè la sensualità di Danthe, la quale è <emph>campagna</emph>, cioè luogho aperto et spatioso, perchè le cupidità de' sensi sono molte, et molto per ogni verso si distendono; et è <emph>buia</emph>, perchè la sensualità è oppressa da molte tenebre d'ignorantia; <emph>tremò</emph>: pel grande sbigottimento, et in forma impaurì di non potere, et dolsesi d'havere abbandonare la 'mpresa, che sudò per l'affanno.</p>
<p>[133-136] Habbiamo dimostro s'io non erro che 'l peccato di Danthe procede non da malignità di non volere, ma da disperatione di non potere. Da che nacque che <emph>la terra lacrimosa diede vento</emph>, <emph>i.</emph> le lacrime della terra, cioè della sensualità nostra, <emph>diede vento</emph>, <emph>i.</emph> feciono movimento, cioè commossono Dio a misericordia; <emph>che</emph>, cioè el quale vento, <emph>balenò una luce vermiglia</emph>: cioè produxe una luce fochosa con quella velocità che viene un baleno. Questa <emph>luce</emph> è la divina gratia, la quale Idio, veduta la buona volontà di quegli che si vorrebbono condurre alla salute vacillare per timidità, manda di subito a corroborare et addirizare tal volontà. Et è questa gratia <emph>luce</emph>, perchè illumina la mente et mostragli la vera via, et è <emph>vermiglia</emph>, cioè focosa, perchè oltre al dimostrargli la via, il che è opera cherubica, l'accende et infiamma dell'amore seraphico di quella. Et è necessario nella speculatione delle gran chose, perchè non si faccendo quelle sanza laboriosa difficultà, se l'huomo non se ne innamorassi non sopporterebbe tanta faticha. Onde Virgilio volendo guidare Enea alla contemplatione, fa che lui seguita Venere, cioè l'amore delle chose divine. Questa luce vince ogni sentimento a Danthe, cioè consopisce, et adormenta, la sensualità per la cagione già pocho disopra decta. Et ha similitudine questo luogho chon quello di Virgilio, dove induce Anchise, arsa Troia, non voler partirsi nè più vivere. Et noi quivi dimostramo Anchise essere la sensualità, la quale ricusa lasciare le corporee voluptà. Ma Enea, cioè la ragione superiore, lo ne porta in su le spalle, perchè lo 'ntellecto innalza l'appetito, et non lo lascia toccare terra, cioè pensare alle chose terrene, ma guidalo in Italia, <emph>i.</emph> alla contemplatione. Nientedimeno innanzi che giunga in Italia lo soppellisce et poi lo ritruova nello 'nferno. Chosì qui Danthe s'addormenta, et di poi si desta passato el fiume.
</p></div3></div2>
<div2><head>IV</head>
<argument><p>CANTO QUARTO DELLA PRIMA CANTICA</p></argument>
<div3><head>vv.  1-12</head>
<lg><l>Ruppemi l'alto sonno nella testa</l>
<l>un grieve tono, sì ch'io mi riscossi</l>
<l>chome persona che per forza è desta;</l></lg>
<lg><l>Et l'occhio riposato intorno mossi</l>
<l>dricto levato, et fiso riguardai</l>
<l>per conoscer lo loco dov'io fossi.</l></lg>
<lg><l>Ver è che 'n su la proda mi trovai</l>
<l>della valle d'abisso dolorosa,</l>
<l>che tono accoglie d'infiniti guai.</l></lg>
<lg><l>Obscura et profond'era et nebulosa</l>
<l>tanto che per ficcar lo viso al fondo</l>
<l>io non vi discernea alchuna chosa.</l>
</lg>
<p>Tracta el poeta del primo cerchio dell'inferno, nel quale pone quegli che benchè non habbino a esser puniti di gran peccati, nientedimeno perchè non hanno avuto baptesimo non meritano el cielo. Non può l'huomo passare alla speculatione de' vitii se la sensualità repugnante alla ragione non è prima consopita. Hora giunto a decta speculatione la sensualità è desta dal tuono, et volge gli occhi riposati intorno. Il che significa che nel principio, quando l'huomo dilibera lasciare la vita activa, et andare alla contemplativa, la sensualità non starebbe obediente alla ragione. Il perchè è necessario che s'adormenti, et adormentata vi sia portata. Ma giunti che siamo alla contemplativa, el tuono la desta, cioè la ragione tonandogli sopra et gravemente riprendendola della pigritia, la fa vigilante, et attenta a ubbidire la ragione nelle chose grandi. Il perchè può volgere l'occhio riposato, cioè può usare el senso quieto, et non più infiammato et infuriato dalla cupidità delle cose terrene. È cosa nota in philosophia che solo lo intellecto specula et contempla, perchè lui solo può havere cognitione de gli universali. Ma perchè è necessario che 'l principio nasca da' particulari, et questi sono ne' sensi, però cercha lo 'ntellecto farsi la sensualità subiecta. Questa da principio dall'una parte concitata et commossa dalle illecebre et lusinghe delle chose momentanee et temporali, et dall'altra parte repressa dalla ragione, tutta invilisce, perchè non è anchora perfectamente obediente alla ragione. Adunque bisogna adormentalla come è decto. Ma poi che già siamo entrati al contemplare sanza repugnantia de' sensi adormentati, allhora, perchè già sono al tutto obedienti, la ragione gli excita et desta, et congiugnegli seco, perchè è venuto già a tanta perfectione l'huomo, che discerne con la mente et discerne chol corpo, perchè e sensi nostri corruptibili et corporei si convertono in ragione, et la ragione in intellecto, et lo 'ntellecto in intelligentia, et la intelligentia in Dio. Nè è da maravigliarsi se l'anima facta a similitudine di tutta la sapientia ha in sè la similitudine di tutte le chose. Onde anchora da Aristotele è decta similitudine di tutte le chose, perchè ha in sè potentie con le quali ogni chosa investighi, et d'ogni chosa sia simile benchè sia una. È simile alla terra pel senso. All'acqua per la imaginatione. All'aria per la ragione. Al fermamento per lo 'ntellecto. Al cielo de' cieli per la intelligentia.</p>
<p>[1-3] Scrive adunque <emph>un greve tono mi ruppe l'alto sonno della testa</emph>, cioè la medesima gratia di Dio, la quale prima havea consopita la sensualità, perchè non impedissi la ragione nel passare alla contemplatione, hora la desta, perchè chon quella si congiungha. Et dixe <emph>ruppemi</emph> a dinotare che non lasciò che si destassi da sè, et fornissi il sonno. Il che significa che la sensualità non si desterebbe mai dalla sua pigritia se non fussi desta dalla divina gratia. Et dixe <emph>l'alto sonno</emph>, cioè profondo sonno, perchè molto è profondo el sonno et la pigritia della sensualità, "quia spiritus promptus est, caro vero infirma". <emph>della testa</emph>: dixe questo perchè el sonno procede da vapori, e quali elevati dal nutrimento vanno al cerebro, et quivi raffreddati dalla frigidità del cerebro, et per questo condensati, serrono la via al caldo et allo spirito, el quale nel cervello dà perfectione a' sensi; <emph>sì ch'io mi riscossi</emph>: non è sanza grande movimento quando l'huomo è desto per forza. Ma anchora fa non piccolo moto nell'animo la sensualità rapita dalla ragione.</p>
<p>[4-6] <emph>et l'occhio riposato intorno mossi</emph>: come el corpo ha gli occhi co' quali guarda et vede, chosì l'anima ha potentia con la quale investiga et discerne. La mente adunque è l'occhio dell'anima, et la ragione è el suo sgardare, et lo intellecto è el suo vedere et discernere. Il perchè allhora volge l'anima el suo occhio riposato quando discorre con la ragione tranquilla, et allhora è tranquilla la ragione quando el senso et l'appetito gli è in forma obediente che in ogni parte la seguita; <emph>dritto levato</emph>: a dimostrare che la sensualità si levava dalle cose basse et terrene per seguire lo 'ntellecto; <emph>et fiso riguardai</emph>: è necessario, se vogliamo rectamente contemplare, che la mente tranquilla et vacua d'ogni perturbatione et passione si muova intorno, <emph>id est</emph> si volga a tutte le parti, et chol risguardo della ragione stia ferma et fisa, perchè non basta a chi vuole trovare la verità fare discorso per tutte le chose, se non vi si volge chon ogni acume d'ingegno, et quello affisi, <emph>id est</emph> tengha fermo, et di quivi non lo diparta, acciochè dall'occhio et dal suo sguardare nasca el vedere, cioè lo 'ntendere et conoscere el luogho dove ci ritroviamo.</p>
<p>[7-9] <emph>Ver è che 'n su la proda mi trovai</emph>: questo è l'effecto del voltare dell'occhio, et del guardare fiso, perchè da questo nasce el vedere, cioè non dubia opinione ma indubitata et vera scientia, et però dice <emph>vero è</emph>, perchè la contemplatione nelle chose universali truova el vero, el quale è l'ultimo fine nelle virtù intellective, chome el buono è el fine nelle virtù morali; <emph>in su la proda d'abisso</emph>: cioè nel principio della profondità dell'inferno. Et certo nulla chosa è più profonda, nè più lontana dalle chose celesti, che el vitio; <emph>che</emph>, cioè la quale valle, <emph>accoglie tono d'infiniti guai</emph>: raccoglie in sè suono d'infiniti guai. Quando una valle cincta atorno d'altissimi monti fussi ripiena d'huomini, e quali variamente gridassino, et varie querele et strida usassino, ne nascerebbe, per la commixtione di tante voci, et pel rimbombo della valle, un suono confuso raccolto in aria di tutte quelle voci, perchè la concavità del luogho non le lascia uscire. Ma aggironsi et multiplicano per la repercussione, et insieme si raccogliono, et fanno quasi un tuono. Et <emph>maxime</emph> si sente questo da chi è disopra come era Danthe. Ma allegoricamente intende che nella contemplatione de' vitii si conosce che di quegli tanti et tanto diversi, et tra loro contrarii, ma tutti miseri, risulta una extrema miseria.</p>
<p>[10-12] <emph>Obscura era</emph>: perchè chi contemplando vuole cognoscere la natura del vitio, truova ogni chosa obscuro, cioè intende che ogni vitio consiste in ignorantia, la qual nasce d'havere perduto el lume dell'intellecto; <emph>tanto che per ficcar lo viso al fondo Io non vi discernea alchuna chosa</emph>: non può chi contempla el vitio, el quale è nelle tenebre dell'ignorantia, vedervi alchuna cosa. Imperochè non è vitio cosa alchuna, ma è solo privatione. Questa è adunque la ragione perchè lo 'nferno è obscuro, et perchè nulla vi si discerne. Il che expresse anchora Virgilio in questi versi: "ibant obscuri sola sub nocte per umbras Perque domos Ditis vacuas et inania regna".</p></div3>
<div3><head>vv.  13-24</head>
<lg><l>"Hor discendian qua giù nel cieco</l>
<l>mondo"</l>
<l>cominciò el poeta tutto smorto.</l>
<l>"Io sarò 'l primo, et tu sara' 'l secondo".</l></lg>
<lg><l>Et io che del color mi fui accorto,</l>
<l>dixi: "Chome verrò, che tu paventi,</l>
<l>che suoli al mio dubiare esser conforto?".</l></lg>
<lg><l>Et egli a me: "L'angoscia delle genti</l>
<l>che son qua giù, nel viso mi dipigne</l>
<l>quella pietà che tu per tema senti.</l></lg>
<lg><l>Andiam, che la via lungha ne sospigne".</l>
<l>Chosì si misse, et chosì mi fè 'ntrare,</l>
<l>nel primo cerchio che l'abbisso cigne.</l>
</lg>
<p>Truovasi Danthe di là dal fiume Acheronte, nè sa chome si passassi. Ma poi c'ha mosso intorno l'occhio riposato, pare a Virgilio menarlo nell'inferno, et dice.</p>
<p>[13-15] <emph>Hor discendiamo qua giù nel ciecho mondo</emph>: cioè nella contemplatione de' vitii, ne' quali non è altro che cecità et privatione di lume di ragione. Et per questo el psalmista supplica per questi dicendo: "illuminare iis qui in tenebris et umbra mortis sedent". Era pallido et ismorto Virgilio, il che significa percussione d'animo chosì per compassione chome per paura. Ma Danthe volse questa coniectura et segno alla paura. Il che significa che spesso lo 'ntellecto nostro si volge a una chosa buona, et la sensualità lo interpreta in peggior parte, insino che lo intellecto non la fa docta. Et per questo risponde Virgilio che il colore mutato nel volto suo viene da pietà, la quale Danthe sente per tema, cioè ripiglia per paura, et stima esser paura; <emph>Io sarò el primo, et tu sara' 'l secondo</emph>: et rectamente, imperò che andando alla contemplatione Danthe, cioè la sensualità et ragione inferiore, debba seguitare chome vera guida Virgilio, cioè la ragione superiore, perchè lo 'ntellecto è quello che contempla et tirasi drieto el senso. Ma a chi va all'inferno per non tornare, cioè chi chade ne' vitii, allhora Danthe si tira seco Virgilio, et non Virgilio guida Danthe, perchè l'appetito predomina alla ragione.</p>
<p>[19-21] <emph>Et egli ad me: "L'angoscia delle genti</emph>: dimostra che benchè gli stoici non voglino che el savio caggia in alchuna passione et perturbatione d'animo, nientedimeno secondo e peripatetici et christiani theologi è humana chosa havere compassione della miseria de gl'huomini. Et per questo finge che Virgilio entrando nello 'nferno diventò smorto per la compassione de' tormentati, seguitando Heraclito Ephesio. Imperochè due philosophi furono di diversi costumi, et benchè l'uno et l'altro conoscessi la stultitia de gl'huomini essere infinita, et quasi tutte le loro operationi procedere da ignorantia più tosto che da prudentia, nientedimeno l'uno, che era Heraclito Ephesio, lacrimava sempre che vedea tale stultitia in alchuno; ma l'altro, che era Democrito Abderita, per l'opposito ridea schernendo la vanità de gl'huomini. Il perchè si conclude che non è contro alla constantia del philosopho contemplando la miseria nella quale si truova chi è nell'inferno, <emph>id est</emph> chi è oppresso da vitii, haverne compassione non excedendo el modo, perchè è chosa humana. Et chome dice el terentiano Cremete, "homo sum, nihil humani a me alienum puto".</p>
<p>[22-24] <emph>Andiam, che la via lungha ci sospigne</emph>: se consideri al sito dell'inferno è lungha via, perchè è dalla superficie della terra insino al centro. Ma allegoricamente lungha et difficile è la cognitione de' vitii, perchè sono di molte ragioni, et spesse volte alchuni sono sì simili alle virtù che difficile è discernere l'uno dall'altro; <emph>Chosì mi messe</emph>: quando Danthe, cioè la sensualità, è messa nello 'nferno da Virgilio, <emph>id est</emph> dalla ragione, allhora conosce quanto sia detestabile el vitio, et guardasene. Ma quando v'entra per se medesima si lascia aescare da quello, et rimanvi chome el pescie all'hamo.</p></div3>
<div3><head>vv.  25-42</head>
<lg><l>Quivi, secondo che per ascoltare,</l>
<l>non havea pianti ma' che di sospiri</l>
<l>che l'aura etherna facevon tremare;</l></lg>
<lg><l>Ciò advenia di duol sanza martiri,</l>
<l>c'haveon le turbe, ch'eron molto grandi,</l>
<l>d'infanti, et di femine, et di viri.</l></lg>
<lg><l>Lo buon maestro a me: "Tu non domandi</l>
<l>che spirti son questi che tu vedi?</l>
<l>Hor vo' che sappi, innanzi che più andi,</l></lg>
<lg><l>Ch'e' non peccaro; et se gl'hebbon mercede,</l>
<l>non basta, perchè non ebbon baptesimo,</l>
<l>ch'è parte della fede che tu credi;</l></lg>
<lg><l>Et se pur fur dinanzi al christianesimo,</l>
<l>non adoror debitamente Idio:</l>
<l>et di questi cotai son io medesimo.</l></lg>
<lg><l>Per tai difecti, et non per altro rio,</l>
<l>semo perduti, et sol di tanto offesi</l>
<l>che sanza speme vivemo in disio".</l>
</lg>
<p>Dalla porta insino al fiume d'Acheronte dimostrò el poeta essere un luogho nel quale, perchè nè al tutto era nello 'nferno, nè al tutto fuor dello 'nferno, pose quegli, e quali nè buoni nè rei al tutto si poteono chiamare. El quale fu quasi un precinto et vestibulo di tutto el luogho. Hora dopo el fiume Acheronte discrive el principio dello 'nferno, et pone el primo cerchio, el quale perchè tutti gli altri cigne è chiamato limbo per una certa similitudine, conciosia che proprio limbo in latino significa un fregio, el quale ricigne tutta la veste. Et in questo vuole che chome è più superiore che gli altri, et più lontano dal profondo, chosì e più leggieri peccati in quello sieno puniti. Ponvi adunque prima quegli e quali nel christianesimo, non havendo havuto baptesimo, son morti in peccato originale, el quale gli priva della etherna visione et gloria di Dio. <emph>Item</emph> quegli e quali essendo stati innanzi a Christo non adororono debitamente Idio, perchè non credectono nella Trinità, Padre, Figliuolo et Spirito Sancto, nè in Christo venturo. Questi perchè vixono secondo le virtù civili non meritavono supplicii, ma per la ragione già decta non meritano gloria. Ma perchè in questo luogho dimostra el poeta l'anima de' parvoli, a' quali el baptesimo non ha lavato el peccato originale, el quale è debito di pena contracto dalla colpa del primo padre, stimo sarà grato a gli orecchi del lectore udire con brevità qual iustitia patisca che gl'innocenti parvoletti, e quali nè per libero arbitrio nè per volontà hanno potuto peccare, sieno privati della visione divina nella quale consiste la nostra beatitudine, essendo scripto: "quod filius non portabit iniquitatem patris"; et altrove: "anima que peccaverit ipsa morietur". Ma prima è da intendere che el peccato originale è manchare d'originale iustitia, la quale era debito nostro havere. Fu facto l'huomo da Dio recto. Ma lui per partirsi dal suo creatore si fece debole et infermo, et soctomessesi a infiniti modi di pecare. Era adunque Adam con tanta rectitudine creato, che in lui le chose inferiori erono subgette alle superiori. La carne in forma era soctoposta all'anima che niente gli potea adivenire, perchè havessi a insurgere contra all'anima. Et similmente era suggetto l'appetito alla ragione. Questa era iustitia divina, perchè richiede la giustitia che sempre gli inferiori sieno sobto e superiori; et chiamavasi originale, perchè Adam dalla sua origine da Dio quella haveva ricevuto, et per origine s'haveva a trasferire ne' suoi descendenti, perchè havevono a essere chome membra d'Adam. Ma poi che Adam si ribellò dal suo superiore Idio, richiese l'ordine della giustitia, che le chose sue inferiore si ribellassino da lui; et chosì la carne si ribellò dall'anima, et per questo caddono in lei contrarie dispositioni. Onde quella che potea non morire, pel peccato per necessità muore. Et similmente l'appetito si ribellò dalla ragione. Il perchè cholui che per sua rectitudine potea non morire et non peccare, cadde in necessità di morire et di peccare. Ma per non esser prolixo diremo, chome scrive Egidio, che havendo Dio perfecto et absoluto l'huomo con la giustitia originale, dipoi per sua spontanea liberalità et per gratuito dono gli concedecte, oltra alla sua natura, che mentre che stessi sanza peccato potessi fruire el divino conspecto. Il perchè harebbe potuto Adam, se si fussi conservato in stato d'innocentia, lasciarci per legge d'heredità tanto dono. Ma non si conservando, lo perdè innanzi che noi nascessimo, et perdutolo non cie lo potè lasciare. Il che meglio s'intenderà per questo exemplo. Uno huomo d'arme per havere rinfrancata la battaglia, et essere stato cagione della victoria, hebbe dal re in premio delle sue virtù una città. Dipoi diventando traditore, pel tradimento facto gli ritolse el re la già donata città. Questa havevono havere e figliuoli del cavaliere chome heredi suoi se lui fussi stato nella fede. Hora che ingiuria fa loro el re, se non hanno quello che non fu mai loro nè di loro patrimonio? Per la qual chosa essendo la visione di Dio non secondo nostra natura, non c'è facto ingiustitia se non c'è data; chome se uno per gratia di Dio havessi l'ale et volassi, il che sarebbe sopra la natura humana, dipoi e figliuoli suoi si dolessino non havere l'ale chome el padre. Non ha facultà l'anima nostra, poi che è uscita delle carcere corporee, di fruire el divino conspecto se non è monda et pura, perchè non è lecito che el non puro tocchi el puro. Ma sì el puro, perchè in chostui è gratia perfecta et absoluta. Adunque non potea el parvolo vedere Idio. Nientedimeno non è privato d'alchuna chosa sua, perchè tal dono era stato dato ad Adam oltra alla natura sua non per alchun merito del ricevente, ma per liberalità del dante. Perdesselo per volere più tosto compiacere alla moglie che ubidire a Dio. Ma il parvoletto di che si può dolere se non gli è dato quello che è sopra la sua natura? Di che non seguita la pena del senso, ma quella del danno. Adunque la pena di tutti questi è la privatione della gloria, et della speranza d'haver mai gloria.</p>
<p>[25-27] Adunque <emph>Quivi</emph>, cioè quello luogho, <emph>secondo che per udire</emph> si potea imaginare, <emph>non havea pianto</emph>, el quale procede da dolore di pene. Dixe <emph>per udire</emph> perchè questa spetie di dannatione è tutta posta in fede; <emph>ma' che di sospiri</emph>: cioè se non di sospiri, et è modo di parlare più tosto lombardo che fiorentino, perchè dicono questo non è ma' che bene, cioè questo non è se non bene; <emph>non havea pianto ma' che di sospiri</emph>: cioè quel luogho non havea altro pianto se non di sospiri. Imperò che el vero pianto è dove sono lachrime et voci meste, et significa dolore et pena di senso. Ma el sospiro significa pena di danno et disiderio di chosa absente. Onde Iovenale: "suspirat longo non visam tempore matrem". È suspiro angustia di spirito. Et dixe <emph>l'aura</emph>, cioè aria etherna, perchè lo 'nferno chome è decto di sopra, dura etherno; et dimostra la grandeza de' sospiri poi che erono sì grandi che commovevono l'aria.</p>
<p>[28-30] <emph>Ciò advenia di duol sanza martiri</emph>: era duolo di mente, ma non martire, cioè pena di senso; <emph>d'infanti</emph>: infantia è la prima età dell'huomo, la qual dura insino in septe anni. Et chiamonsi in questa età <emph>infantes</emph>, <emph>id est non fantes</emph>, cioè non favellanti, perchè o non favellono, o non hanno anchora bene prompta la favella.</p>
<p>[31-33] <emph>El buon maestro</emph>: è buono el preceptore el quale non solamente insegna quando è domandato, ma anchora invita el discepolo a domandare; <emph>andi</emph>: vada, vocabolo romano, et non fiorentino, perchè in nostra lingua non usiamo di questo verbo el singulare del presente, perchè non diciamo ando, andi, anda, ma in quello scambio è vo, vai, va. Et finge in questo luogho el poeta che Danthe non domandi della dannatione di costoro, ma Virgilio sanza esserne domandato lo dica, perchè in vero el peccato originale el quale gli danna non è cognito da noi per scientia naturale, la quale ha principio dalla intelligentia che è nel senso et nella ragione inferiore, ma per theologia. Il perchè la sensualità non aspira ad alchuna inquisitione di questo, nè gliene nasce dubio alchuno del quale possi domandare.</p>
<p>[34-36] <emph>non basta, perchè non hebbon baptesimo</emph>: due spetie pone d'huomini non salvati benchè sieno vixuti moralmente, cioè quegli che doppo Christo non hanno havuto el baptesimo, perchè "quicunque crediderit et baptizatus fuerit hic salvus erit", et quegli che innanzi all'avenimento di Christo, quando non era necessario el baptesimo, <emph>non adoraron debitamente Idio</emph>, cioè non credectono nella Trinità, Padre, Figliuolo et Spirito Sancto, nè in Christo venturo. Et di questi pone se medesimo.</p>
<p>[40-42] <emph>Per tai difecti</emph>, cioè per questo mancamento di non havere vera fede, <emph>et non per altro rio</emph>, cioè non per delicti commessi habbiamo pena non di senso, ma di mente, perchè <emph>viviamo in disio</emph>, cioè in desiderio della gloria del cielo, <emph>sanza speme</emph>: cioè sanza speranza d'haverla. Chi è in gloria et fruisce Idio, è nel sommo bene. Chi è fuor di gloria o egli è con isperanza d'andarvi quando che sia, chome quegli del purgatorio, o egli è fuori di speranza. Et questi sono di due spetie, imperò che alchuni sono posti in eterne pene sensibili, chome son quegli di tutti gli altri cerchi dello 'nferno. O e' sono sanza pene di senso, chome sono questi. Questi non hanno tormenti di senso, ma d'animo, et la pena loro è el desiderio. Nè è altro desiderio se non cupidità d'havere presente quella chosa che gli è absente, la quale absentia del continuo tormenta l'animo.</p></div3>
<div3><head>vv.  43-51</head>
<lg><l>Gran duol mi pres'al cuor quando lo 'ntesi,</l>
<l>però che genti di molto valore</l>
<l>conobbi che 'n quel limbo eron sospesi.</l></lg>
<lg><l>"Dimmi, maestro mio, dimmi, signore",</l>
<l>cominciai io per voler esser certo</l>
<l>di quella fede che vince ogni errore:</l></lg>
<lg><l>"Uscicci mai alchuno, o per suo merto,</l>
<l>o per l'altrui, che poi fussi beato?".</l>
<l>Et quel che 'ntese el mio parlar coperto,</l>
</lg>
<p>Due chose tracta in questi versi, imperochè prima dimostra haver gran compassione a gl'huomini e quali essendo vixuti moralmente, et ripieni di molte virtù, et havendo o con scientia o con disciplina militare facti molti beneficii alla generatione humana, o almanco alla lor patria, nientedimeno per non havere havuto la fede christiana o l'hebraica sono dannati. Nel secondo luogho vuole che Virgilio gli sia testimonio, et faccilo quasi certo di quello che lui teneva per fede, cioè che Christo chol suo pretioso sangue ricomperò quegli che benchè havessino havuto recta religione pure erono morti nel peccato originale.</p>
<p>[46-48] <emph>Dimmi, maestro mio, dimmi, signore</emph>: nel primo capitolo dimostrammo perchè chiama Virgilio maestro, signore et padre. Nè accade al presente ripeterlo; <emph>per volere esser certo</emph>: benchè ogni fedele crede quanto c'impone sancta chiesa, nientedimeno ogni grande ingegno potendo volentieri cerca la scientia et la certificatione di quello che crede; <emph>di quella fede che vince ogni errore</emph>: questo dixe per dimostrare che benchè non havessi alchuna scientia, nientedimeno tiene la fede christiana verissima et sanza errore.</p>
<p>[49-51] <emph>per suo merto O per altrui</emph>: benchè nessuno possi per se medesimo uscire del peccato se non è aiutato dalla divina gratia, nientedimeno è bisogno che operiamo in bene quanto può la nostra fragilità. Onde Augustino dixe: "qui fecit te sine te, non salvabit te sine te". Adunque vuole dimostrare qui che quegli del limbo uscirono non solamente pe' meriti della passione di Christo, sanza la quale nessuno è sì perfecto che si possa salvare, ma anchora pe' loro proprii, perchè l'uno et l'altro è necessario; <emph>el mio parlare coperto</emph>: imperochè non exprimeva quello che chiaramente volea dire.</p></div3>
<div3><head>vv.  52-66</head>
<lg><l>Rispose: "Io ero nuovo in questo stato,</l>
<l>quando ci vidi venire un possente,</l>
<l>chon segno di victoria incoronato.</l></lg>
<lg><l>Trasseci l'ombra del primo parente,</l>
<l>d'Abel suo figlio, et quella di Noè,</l>
<l>di Moysè legista et ubbidente;</l></lg>
<lg><l>Abraham patriarca, et David re,</l>
<l>Isdrael col suo padre et cho suoi nati,</l>
<l>et con Rachele, per cui tanto fè,</l></lg>
<lg><l>Et altri molti, et fecegli beati.</l>
<l>Et vo' che sappi che dinanzi ad epsi</l>
<l>spiriti humani non eron salvati".</l></lg>
<lg><l>Non lasciavan l'andar perchè dicessi,</l>
<l>ma passavan la selva tutta via,</l>
<l>la selva, dico, di spiriti spessi.</l>
</lg>
<p>Intese Virgilio che Danthe desiderava esser certo di quello che credeva, cioè se Christo trasse del limbo l'anime de gli antichi padri, chome santa chiesa pone.</p>
<p>[52-54] Et però risponde <emph>Io ero nuovo in questo stato</emph>: perchè pocho avanti ero venuto qui. Imperochè Virgilio morì nel vigesimosexto anno dell'imperio d'Octaviano Augusto, el quale regnò anni .LVI. Et Christo morì nel decimo octavo anno dell'imperio di Tyberio successore d'Augusto. Adunque era venuto Virgilio nel limbo anni quarantotto innanzi che Christo ne traessi l'anime de gli antichi padri; <emph>un possente</emph>: cioè Christo. Et nota che non essendo stato Virgilio christiano, non parve a Danthe che lui dovessi nominare Cristo, perchè non essendo instructo nella doctrina christiana non conobbe Christo chome Christo et chome causa della liberatione di quelle anime, perchè non sapea per che ragione potessi far questo; ma chiamalo possente per lo effecto che ne vide. Nè si discorda dal decto del profeta: "attollite portas principes vestras, et elevamini porte ethernales, et introibit rex glorie. Quis est iste rex glorie? Deus fortis et potens, Deus potens in prelio"; <emph>con segno di victoria</emph>: se era stato possente nella guerra, meritava haver segno di quella victoria della quale nessuna fu maggiore, perchè morendo vinse la nostra morte, et risuscitando ci restituì la vita, la quale el fallo d'Adam ci havea tolta, et triomphò del diavolo principe di questo mondo.</p>
<p>[55-57] <emph>Trasseci</emph>, <emph>id est</emph> traxe di qui, <emph>l'ombra</emph>, <emph>id est</emph> l'anima, <emph>del primo parente</emph>, cioè padre. Et questo fu Adam protoplasto, cioè prima factura di Dio, et dal qual son nati tutti gl'huomini. <emph>d'Abel suo figlio</emph>: Adam in lingua hebraica significa, secondo le interpretationi della Bibia, testificante overo testimonio. Abel fu secondo figliuolo d'Adam et d'Eva, huomo giusto et molto religioso. Era pastore, et perchè Dio haveva comandato a llui et a Cayn suo fratello et primogenito d'Adam, che gli facessin sacrificio, Habel sempre con prompta voglia sacrificava e migliori animali de' suoi armenti et greggi, et per questo meritava che Idio el prosperassi. Cayn, huomo avaro et pocho riverente a Dio, perchè era dato alla agricultura sacrificava de' suoi campi le più sterile spighe. Et finalmente mosso da invidia uccise Abel, el quale fu pianto da' suoi genitori cento anni in una valle, che per questo è nominata valle di lacrime. Abel in hebraico significa lucto et timore, et Cayn vanità et miserabile. <emph>Noè</emph> fu el principio della seconda età, la qual durò insino ad Habram; da Adam insino a llui durò la prima. Chostui fu solo tra tucti gl'huomini di quel secolo trovato giusto, et irato Idio per l'universale scellerateza di tutti gl'huomini, volendo uccidergli et spegnergli col diluvio d'acqua, comandò a llui, el quale era già d'anni ottocento, che facessi l'archa, chome pone la Bibbia, la qual penò a ffare cento anni, et in questa lui entrò, et tre figliuoli - Sem, Cam et Iaphet - con le loro mogli, et due animali maschio et femina d'ogni spetie. Dopo el diluvio Noè et Sem habitorono in Asia, Cam in Affrica, Iaphet in Europa; <emph>Moysè legista et ubbidente</emph>: da Habraam insino a Moysè durò la terza età. Chostui nacque per padre et per madre della tribù di Levi in Egypto, et in quel tempo che 'l re d'Egypto facea gittare nel fiume tutti e maschi che nascevono della gente hebrea. Il perchè vedendolo la madre d'optimo aspecto, lo tenne nascoso mesi tre. Dipoi non lo potendo celar più, lo misse in un vaso facto di giunchi, et stucchato di bitume et di pece, et fecelo lasciare in su la ripa del fiume. Venne alle mani della figliuola di Pharaone, et per opera della sorella del fanciullo lo fece allevare alla propria madre, et adoptollo. Et perchè l'haveva trovato appresso all'acqua lo chiamò Moysè. Venendo dipoi Moysè in età adulta, et vedendo in quanta afflictione era el popolo hebreo, et che quasi era divenuto schiavo degli Egyptii, un giorno in vendecta d'uno hebreo uccise uno egyptiano, et nascoselo nel sabbione. Dipoi sentendo che l'homicidio era scoperto, fuggì per paura dal conspetto di Pharaone, che lo faceva cerchare, et andò nella regione di Madian sacerdote, et a ccaso trovando septe sue figliuole, alle quali da altri pastori era stata tolta l'acqua che haveano attinta per abeverare le loro gregge, le difese et aiutolle a beverare. Per questo merito hebbe una di queste per moglie, decta Sephora. Et pascendo gli armenti del suocero, arrivò al monte Oreb, dove in forma di fiamma gli apparve Idio, et da llui fu amaestrato che via havessi a tenere a liberare el popolo d'Isdrael delle mani di Pharaone. Molto prolixo sarebbe riferire le innumerabili et egregie virtù sue, per le quali meritò vedere Idio a faccia a faccia non solo in Oreb, ma anchora in Sinai. Fu huomo in doctrina et disciplina militare et in sanctità di vita admirabilissimo. Finalmente morì nel monte Nebor, poi che Idio gl'hebbe mostro la terra di promissione. Vixe anni cento venti, et fu ne' tempi che Cecrope regnava in Athene; <emph>legista et obidente</emph>: <emph>legista</emph> perchè Idio per le sue mani decte le leggi al popolo hebreo; <emph>obbediente</emph> perchè in tanto observò e divini precepti che nessuno pericolo o faticha mai da quegli lo torse. Nè sia chi si dolgha se molto brevemente percorro queste historie, perchè non si può in pocho luogho altrimenti mettere molte chose.</p>
<p>[58-60] <emph>Habraam patriarcha</emph>: cioè primo de' padri. Chostui fu el primo fedel vecchio a chui Idio rivelò la Trinità. Dall'anno del diluvio insino che nacque Habraham furono anni mille septantadue. L'origine sua fu da Sem figliuolo di Noè, imperochè di Sem nacque Arphasath, di costui Chaman, et di Chaman Sala, di Sala Heber, d'Heber Phalech, di Phalec Raghan, di Rhagan Saruch, di Saruch Nachor, di Nachor Thara, di Thara Habram. Nacque chostui in terra di Chaldea nel tempo che Nino figliuolo di Belo regnava. Et per comandamento di Dio venne ad habitare in Chanaan, et promessegli Idio che darebbe quella regione al suo seme, la quale è dal fiume d'Egypto insino ad Euphrates, et el seme suo tanto multiplicherebbe, che chi potessi numerare la polvere della terra numererebbe quello. Habitò adunque nella valle di Mambra. El decimo anno dopo la venuta in Canaan, vedendosi Sarai sterile confortò Habram che volessi seme della sua ancilla Agar, la qual vedendosi pregna cominciò a insuperbire contro a Sarai, et essendo afflicta da lei si fuggì. Ma per le parole dell'agnolo ritornò, et partorì ad Habram Ysmael. Dipoi essendo già d'anni cento gli dixe Idio che harebbe un figliuolo di Sarai, la quale era d'anni novanta. Et comandogli la circuncisione in tutti e maschi, et che lui non si chiamassi più Habram, ma Habraham, et similmente la moglie Sara, et non Sarai. Rise fra sè Habraham che in cento anni havessi a generare. Ma dipoi nato el figliuolo Sara lo chiamò Ysaac. Circuncise Habraam sè, el figliuol suo Ysmaele, essendo lui d'anni novantanove, et el figliuolo d'anni tredici; et chosì tutti gli altri suoi. Dipoi nato Ysaac lo circuncise l'octavo giorno. Questo è quello el quale lui fu contento di sacrificare per ubidire a Dio. Il perchè meritò che Dio benedicessi el seme suo. Dopo la morte di Sara hebbe un'altra moglie, Cetura, et di quella generò più figliuoli. Vixe anni cento septancinque. Habram significa padre exaltato, ma Habraham padre vedente el popolo, overo padre di moltitudine. Isaac riso. Ismael huomo udito da Dio o vero che piglia l'auditione di Dio. Sara significa principe, overo carbone o velame o angustia. Sarai principe mio o carbone mio; <emph>David</emph> significa forte di mano, o desiderabile di volto. Chostui fu el secondo re del popolo di Dio. Regnò anni .XL. Fu propheta et poeta, chome appare ne' suoi <emph>Psalmi</emph>. Regnò nel tempo che gl'Ateniesi, morto Codro, non vixono più socto re. Chostui fu nella quinta età, che durò insino a Christo. Nè mi distendo nella historia sua, perchè sarebbe troppo prolixa. Ma quale fussi Idio lo dimostrò dicendo havere trovato uno huomo secondo el cuor suo; <emph>Isdrael chol padre et cho' suoi nati</emph>: Isdrael fu Iacob, chosì decto perchè andando in Mesopotamia vide una scala che agiugnea dalla terra al cielo, et angeli salire et scendere per quella, et Idio appoggiato a quella, perchè Isdrael significa huomo vedente Idio, overo visione di Dio. Adunque ne trasse Iacob <emph>chol padre</emph>, che fu Isach figliuolo d'Abraham, el quale vixe cento sexanta anni, et morì regnante Xerse, primo re de gli Assirii; <emph>et cho' suoi nati</emph>, cioè cho' suoi figliuoli, e quali furono dodici, et da questi discesono le dodici tribù d'Isdrael. Hebbe di Lya Ruben, Simeon, Levi, et Iuda. Et de l'ancilla di Rhachel generò Dan et Neptalim. Et di Zelpha ancilla di Lya generò Gad et Assar. Dipoi concepè Lya di lui el quinto figliuolo che fu Isachar et il sexto Zabulon. Et di Rachel hebbe Ioseph et Beniamin; <emph>et Rachel, per chui cotanto fè</emph>: fu Laban fratello di Rhebecca madre di Iacob, et habitava in Mesopotamia. A chostui andò Iacob, et ricevuto parentevolmente promise di servirlo septe anni alla custodia delle sue greggi se gli dessi per moglie Rachel sua figliuola minore, la quale era molto bella. Ma finito il tempo Laban lo 'ngannò, et missegli a llato, la prima nocte delle noze, Lya, sua figliuola maggiore, non bella quanto Rachel et cispa. Dipoi la mattina conosciuto lo 'nganno Iacob si compose di servire altri septe anni, et Laban gli dessi Rachel. Et però dixe el poeta <emph>per cui</emph>, cioè per la quale Rachel, <emph>tanto fè</emph>, <emph>id est</emph> tanto s'affatichò servendo, per haverla, anni .xiiii.</p>
<p>[64-66] <emph>Non lasciavàno l'andar perch'e' dicessi</emph>: perchè due spetie d'anime pone in questo limbo, una di quelle che nella prima infantia sono partite dal corpo sanza baptesimo, l'altra di quelle che benchè fussino illustre per molte virtù, nientedimeno sono dannate per non havere avuto el baptesimo. Le prime per non haver facto alchuna chosa degna vuole che sieno simile alla <emph>selva</emph>. La selva è luogho inculto; è ombroso et sanza sole; ha gl'alberi spessi, et sanza alchuno suave fructo; è habitata da fiere et non da huomini. Chosì queste anime non sono exculte d'alchuna doctrina, perchè nella vita non hebbono spatio di potere comprendere. Il perchè rimangono ombrose et obscure, chonciosia che in loro non riluce alchuna doctrina, nè sole d'alchuna verità. Essere la selva molto spessa et folta d'alberi dinota la infinita turba di tali anime.</p></div3>
<div3><head>vv.  67-75</head>
<lg><l>Non era lungha anchor la nostra via</l>
<l>di qua dal sommo, quand'i' vidi un focho</l>
<l>ch'emisperio di tenebre vincia.</l></lg>
<lg><l>Di lungi v'eravamo anchora un pocho,</l>
<l>ma non sì ch'io non discernessi in parte</l>
<l>c'horrevol gente possedea quel locho.</l></lg>
<lg><l>"O tu c'honori ogni scientia et arte,</l>
<l>questi chi sono c'hanno cotant'horanza,</l>
<l>che dal modo de gli altri gli diparte?"</l>
</lg>
<p>Habbiamo veduto che questo primo cerchio contiene due generationi, cioè e piccoli fanciulli non baptezati, <emph>item</emph> quegli e quali furono innanzi al baptesimo, e quali o per doctrina, o per facti d'arme et altre virtù civili, acquistorono gran fama nel mondo. Ma e primi pone nella prima parte del cerchio in forma di selva. E secondi pone seperati nella seconda parte in luogho luminoso et alto. De' primi parla secondo la cristiana oppinione. De' secondi finge chome poeta, ma non sanza ragione. Imperochè chome è ragionevole che benchè non sieno bastato loro le molte et gran virtù al salvarsi, non havendo havuto el baptesimo, nè havendo adorato debitamente Idio, nientedimeno debbino havere qualche vantaggio et prerogativa da quegli che son vixuti sceleratamente. <emph>Maxime</emph> dicente la Verità che nessun bene ha essere inremunerato. Et per questo attribuisce loro luogho ameno et giocondo, et quasi discrive e campi elisi. Et ingegnasi imitare Virgilio in quegli, ma quanto patisce la nostra religione.</p>
<p>[67-69] <emph>Non era lungha anchor la nostra via</emph>: cioè non eravamo molto dilunghati <emph>di qua dal sommo</emph>, cioè dalla sommità onde si scende nel primo cerchio. Alchuni texti hanno <emph>somno</emph>, et allhora diremo <emph>di qua dal somno</emph>, <emph>id est</emph> di qua dal luogho dove fui posto dormendo, che fu la ripa d'Acheronte; <emph>emisperio di tenebre vincea</emph>: un corpo tondo chome sarebbe una palla è decto spera. Onde hemisperio significa meza spera. Et per questo dinota che quel fuoco illuminava da mezo il tondo in su.</p>
<p>[70-72] <emph>Di lungi v'eravamo anchora un pocho, Ma non sì ch'io non discernessi in parte C'horrevol gente possedea quel loco</emph>: benchè lo 'ntellecto sia quello che conosce le doctrine, et discernele, nientedimeno anchora Danthe, <emph>id est</emph> la ragione inferiore, posto che non le discerna, pure discerne e litterati huomini essere degni d'honore, et <emph>maxime</emph> quando gli vede honorare da altri.</p>
<p>[73-75] <emph>O tu c'honori ogni scientia et arte</emph>: è certo ogni doctrina di sua natura honorata, ma quando è exornata con poetica eloquentia è molto più honorata. È adunque propia laude di tanto poeta, e poemi del quale son refertissimi d'ogni maniera di doctrina. Et meritamente si può dir di lui che come l'oro adorna la gemma legata in quello, chosì lui rende più illustre ogni scientia della quale tracti. Et allegoricamente non è dubbio che lo 'ntellecto humano quando è ripieno di grande et varia doctrina non solamente è honorato da quella, ma anchora epsa doctrina nella boccha et ne gli scripti suoi diviene più degna d'ammiratione; <emph>questi chi son c'hanno chotant'horanza</emph>: <emph>id est</emph> honoranza, et fece syncopa per rispecto del verso. Conoscea Danthe l'honore in costoro, ma non conoscea la scientia dalla quale gli venissi tanto honore. Adunque ne domanda Virgilio, perchè come ho decto lo 'ntellecto solo è quello che ne può dare vero giudicio.</p></div3>
<div3><head>vv.  76-96</head>
<lg><l>Et quegli ad me: "L'ornata nominanza,</l>
<l>che di lor suona su nella tua vita,</l>
<l>gratia acquista nel ciel che sì gli avanza".</l></lg>
<lg><l>Intanto voce fu per me udita:</l>
<l>"Honorate l'altissimo poeta;</l>
<l>l'ombra sua torna, ch'era dipartita".</l></lg>
<lg><l>Poi che la voce fu restata et queta,</l>
<l>vidi quattro grandi ombre a noi venire:</l>
<l>sembianza havevon nè trista nè lieta.</l></lg>
<lg><l>Lo buon maestro cominciò a dire:</l>
<l>"Mira colui chon quella spada in mano,</l>
<l>che vien dinanzi a' tre sì chome sire:</l></lg>
<lg><l>Quegli è Homero poeta sovrano;</l>
<l>l'altro è Horatio satiro che vene;</l>
<l>Ovidio è 'l terzo, et l'ultimo è Lucano.</l></lg>
<lg><l>Però che ciaschun mecho si contiene</l>
<l>nel nome che sonò la voce sola,</l>
<l>fannomi honore, et di ciò fanno bene".</l></lg>
<lg><l>Chosì vid'i' adunar la bella schola,</l>
<l>di quei signor dell'altissimo canto,</l>
<l>che sovra agli altri chom'aquila vola.</l>
</lg>
<p>Pare giusta chosa che essendosi innalzati da terra con singulari virtù in questa vita, nell'altra anchora se non son salvi almancho habbino luogho chon qualche honore et dignità.</p>
<p>[76-78] <emph>gratia acquista nel cielo</emph>: piace a Dio la virtù <emph>etiam</emph> in quegli e quali non l'hanno adorato debitamente. Onde, come dice Augustino, molti beneficii hanno ricevuto da Dio e gentili in premio delle lor virtù. Imperochè quella vita virtuosa commuove Idio a volere che sieno in miglior grado. Finge di poi havere udito una voce che confortassi quegli spirti a honorar Virgilio, el quale pocho avanti s'era partito in soccorso di Danthe, et induce che quattro poeti gli andorono incontro a similitudine de gli honori che tra loro si fanno gl'huomini in questa vita. Et dimostra l'aspecto di questi poeti essere stato nè tristo nè lieto, o veramente perchè lo stato loro non era mesto perchè non erono in piena sensitiva, nè lieto perchè non erono in gloria; o veramente perchè l'habito del savio sta sempre in una conveniente mediocrità, nè leggiermente si rallegra, nè vilmente si rattrista.</p>
<p>[88-90] Pone <emph>Homero</emph> chon la spada in mano, perchè fu el primo poeta fra' Greci, el quale si possa veramente dire che habbi scripto le battaglie. Onde Oratio: "res gestas regumque ducumque, et tristia bella Quo scribi possent numero monstravit Homerus". Fu el padre d'Homero Marone, et la madre Ornithone. Altri affermano che una figliuola di Melanopo chiamata Chritelda generò Homero, nè sapea chi si fussi el padre, et partorillo in Smyrne, apresso al fiume Meleta, et per queso lo chiamò Melesogene. Nutrillo con somma povertà. Dipoi pel suo mirabile ingegno fu adoptato da un maestro di grammaticha. Et facto adulto, et divenuto docto, andò ricercando la maggior parte delle ciptà di Grecia, et finalmente in Colophone diventò cieco, et per questo fu chiamato Homero, perchè e Colophonii chiamano e ciechi homeri. Tornò adunque in Smirna, et quivi exercitò l'arte poetica, nella quale fu sì excellente che per anchora nessuno l'ha superato, nè da alchuno se non da Virgilio è stato equiperato. Fu constrecto da povertà andar cantando e suoi versi per prezo, et nella regione di Phocida si pactuì chon un certo Testoride che dandogli lui el victo e 'l vestito, gl'attribuissi tutti e versi che facea. Ma dopo alchun tempo Testoride se n'andò nell'isola di Chio, et quivi recitava e versi d'Homero per suoi. Finalmente volendo andare da Samo in Athene gli fu proposto uno enigma, <emph>id est</emph> un decto obscuro, el quale non potendo lui solvere, di dolore si morì. Lo enygma fu che domandando Homero: "o huomini d'Archadia, habbiamo noi preso alchuna chosa?", loro risposono: "quegli che noi habbiamo preso noi lasciamo, et portiancene quegli che non habbiamo preso". Homero intese de' pesci, et però non seppe solvere; et loro intendevono de' pidocchi che havevono adosso. Ma in vero pare questa a tanto huomo non conveniente morte. Il perchè più tosto consento a Herodoto, el quale scrive lui esser morto oppresso da ultima vecchiaia. Nè è molto manifesto qual fussi la sua patria. Imperochè altri dice Smyrna, altri Colophone, altri Chio, altri Athene. Similmente è controversia tra gli scriptori in che tempo nascessi. Herodoto vuole cento quaranta anni dopo la distructione di Troia. Erathostene cento. Philocoro cento octanta.Apollodoro Atheniese dugenquaranta; <emph>Oratio</emph> Flacco, poeta satiro et lyrico, nacque a Venusia l'octavo giorno di dicembre, el terzo anno della centesima septuagesima octava olimpiade. El padre suo fu banditore et libertino, <emph>id est</emph> nato d'huomo già stato schiavo. Fu nella satyra più necto et più puro che Lucilio. Molto libero nel riprendere, et ne' versi lyrici quasi solo tra' Latini; <emph>Ovidio</emph> nacque a Sermona nel terzo anno della centesima octogesimasexta olimpiade, huomo sì apto a ogni generatione di poema, et di tale ingegno che se non havessi rifuggito la fatica dello elimare, a nessuno era inferiore. Morì nell'isola di Ponto, dove da Octaviano era stato rilegato; M. Anneo <emph>Lucano</emph> fu nipote di Seneca philosopho, nato d'Actilio Lucano suo figliuolo. Fu da Corduba, città di Spagna; fu di vita et di costumi simile all'avolo, et tanto amatore della libertà che diventò uno de' congiurati di Pisone contro a Nerone. Onde dannato a morte si fece tagliare le vene, et morì l'ultimo giorno d'aprile nel vigesimo septimo anno della sua vita, et nel terzo anno della ducentesima decima olympiade, et nel sexagesimo quinto anno di Christo. Scripse <emph>Saturnalia</emph>, <emph>Sylvarum libros decem</emph>, <emph>Medeam</emph>, <emph>Orpheum</emph> et <emph>Pharsalia</emph>, dove sono le guerre civili tra Cesare et Pompeio. L'ordine che pone l'auctore di questi tre poeti latini, dando el primo luogho a Oratio, el secondo a Ovidio, el terzo a Lucano, si può disputare in pro e in contro. Et varii sono e giuditii. Nè mi piace che alchuni ponghino questi quattro poeti per le quattro virtù morali.</p>
<p>[91-93] <emph>ciaschun meco si conviene Nel nome</emph>: cioè ciaschuno è poeta; <emph>fannomi honore, et di ciò fanno bene</emph>: dinota che sempre quegli che sono d'una medesima doctrina o arte si debbono honorare l'uno l'altro et favorire, benchè la invidia el più delle volte produca contrario effecto.</p>
<p>[94-96] <emph>scola</emph>, in greco significa otio, et ponsi per le disputationi dove, in otio et posposta ogn'altra faccenda, gl'huomini exercitano lo 'ngegno in qualche liberale doctrina. <emph>Item</emph> si pone pel luogho dove s'exercita; <emph>altissimo canto</emph> chiama la poesia la quale in optimo et ornatissimo canto di versi abraccia tutte le doctrine, et <emph>maxime</emph> la theologia. Imperochè e primi poeti furono theologi, chome appare non solamente in Orpheo, Museo et Lino, ma in David et Iob, et in molti altri, chome più distesamente scrivemmo nel proemio di questo libro; <emph>che sopra agli altri chom'aquila vola</emph>: ha tanta forza l'aquila che raguarda e razi del sole nè v'abbaglia, chosì el poetico furore trascende insino alla divinità chome dimostra Platone quando scrive di quattro spetie di furori divini.</p></div3>
<div3><head>vv.  97-108</head>
<lg><l>Da c'hebor ragionato insieme alquanto,</l>
<l>volsersi a me con salutevol cenno,</l>
<l>e 'l mio maestro sorrise di tanto;</l></lg>
<lg><l>Et più d'honore anchora assai mi fenno,</l>
<l>ch'e' sì mi fecior della loro schiera,</l>
<l>sì ch'io fu 'l sexto tra cotanto senno.</l></lg>
<lg><l>Chosì n'andamo insino alla lumera,</l>
<l>parlando chose che 'l tacere è bello,</l>
<l>sì chom'era el parlar cholà dov'era.</l></lg>
<lg><l>Venimmo a' piè d'un nobile castello,</l>
<l>septe volte cerchiato d'alte mura,</l>
<l>difeso intorno d'un bel fiumicello.</l>
</lg>
<p>El saluto che danno e poeti a Danthe et il farlo il sexto fra loro, niente altro significa se non che diventò poeta per essere tirato dall'ornato et dalla doctrina delle loro opere, et per havergli imitati. Nè è sanza ragione che loro parlassino <emph>chose che 'l tacere è bello</emph> chome era bello in quel luogho parlarne. Imperochè è ragionevole che tra loro fussi ragionamento di cose apartenenti a llor doctrina. Il che quadrava bene quivi, et nella presente opera non quadrerebbe. Dove è da notare che non basta ragionare di belle chose, ma bisogna anchora che sieno accomodate al tempo, et al luogo et alla materia di che si tracta. <emph>Preterea</emph> dimostra che habitassino in castello alto, perchè sono posti in alta fama et nominanza, la quale è inexpugnabile, perchè nessuna chosa nuoce alla vera fama. Adunque chome l'alte mura difendono el castello, chosì la doctrina et la eloquentia de' poeti conservano la fama immortale. Onde Ovidio di se medesimo dixe: "iamque opus exegi quod nec Iovis ira nec ignis Nec poterit ferrum nec edax abolere vetustas". Et pocho disocto: "super alta peremni Astra ferar nomenque erit indelebile nostrum". Et certo chome l'ombra seguita el corpo, così la fama seguita la virtù. Onde Oratio: "vivet extento Proculeius evo Notus in fratres animi paterni; Illum aget penna metuente solvi Fama superstes". Per le mura che difendono el castello intendi le virtù et le doctrine, le quali sono quelle che difendono la fama. Queste sono septe, tre morali, iustitia, forteza et temperantia, le quali purgano l'animo da ogni perturbatione, et fannolo idoneo a potere ricevere le doctrine; una activa, che è la prudentia, la quale addiriza et regola l'operationi delle morali; tre speculative, intelligentia, scientia et sapientia. <emph>Preterea</emph> pone el numero septenario per la perfectione delle virtù. Imperochè secondo e philosophi questo è perfecto numero. Ma prolixo sarebbe riferire tutte le argomentationi con le quali questo pruovano e pyctagorei et e platonici. Dipoi usano per testimonio la natura, la quale chome sapientissima usa in molte chose el numero septenario perchè è perfecto. Con questo numero pongono generata l'anima del mondo. Septe sono le stelle erratili, le quale con greca dictione chiamiamo planete, benchè noi diciamo pianeti. La luna si muove al numero septenario. Imperochè in iiii volte septe dì, che sono ventocto, et octo hore, torna in quel medesimo luogho del cielo, onde era partita dal sole. El septimo mese è maturo el parto nel ventre della donna. Similmente la vita humana si divide in septenarii, chome nel primo canto dimostrai. Lascio indrieto infinite altre chose degne d'essere udite, ma troppo prolipse in tanta moltitudine. Alchuni dicono che pose septe mura per le septe arti liberali, donde procede ogni vera fama. Pel fiumicello alchuni pongono l'abbundantia delle chose terrene, sanza le quali difficilmente si può acquistare doctrina. Ma credo sia più erudita expositione, et meglio quadri, porre el fiumicello per quella spetie di fiume, la quale e Latini chiamano torrente, onde el Petrarcha dixe: "in questo alpestro et rapido torrente". È adunque torrente ogni piccol fiume, el quale scende da' monti, et mette ne' fiumi maggiori, decto torrente perchè la state <emph>torret</emph>, <emph>id est</emph> si secca; ma per le piove cresce et corre con molto empito. Onde e Latini da questa copia et vehementia chiamano la vementia dello stile, et la copia della eloquentia torrente. Di qui Iuvenale: "sermo promptus et Isaco torrentior". Adunque el poeta nostro non volendo dire fossato, che chosì si chiama in lingua fiorentina, dixe fiumicello. <emph>Preterea</emph> spesso in latino quando vogliono dimostrare gran copia nel dire, dicono "flumen dicendi". Adunque lo porremo per la facundia et eloquentia de gli scriptori, e quali veramente difendono la fama. Imperochè gli egregii facti de gli excellenti huomini verrebbono in oblivione se la eloquentia de gli scriptori non gli facessi etherni, chome dimostra Salustio de gli Atheniesi. Et el Petrarcha dixe: "Pandolfo mio quest'opere son frali A llungo andare, ma 'l nostro stilo è quello Che fa per fama gl'huomini immortali". Et che el fiume si ponga per eloquentia dinota el Petrarcha dicendo: "che per chosa mirabile s'addita Chi fa d'Elicona nascer fiume". Potremmo anchora porre el fiume pel moto dell'animo alla doctrina, il che non sarebbe altro che l'appetito di quella.</p></div3>
<div3><head>vv.  109-120</head>
<lg><l>Questo passamo chome terra dura;</l>
<l>per septe porte entrai chon questi savi:</l>
<l>venimo in prato di fresca verdura.</l></lg>
<lg><l>Gente v'eron chon occhi tardi et gravi,</l>
<l>di grande auctorità ne' lor sembianti:</l>
<l>parlavon rado, chon voci suavi.</l></lg>
<lg><l>Traemoci chosì da l'un de' canti,</l>
<l>in luogho aperto, luminoso et alto,</l>
<l>sì che veder si potean tutti quanti.</l></lg>
<lg><l>Cholà diricto, sopra el verde smalto,</l>
<l>mi fur mostrati li spiriti magni,</l>
<l>che del vedergli in me stesso m'exalto.</l>
</lg>
<p>[109-111] <emph>Questo passamo come terra dura</emph>: <emph>id est</emph> sanza bagnarci, et quasi dimostra che benchè agguagli la eloquentia al fiume, nientedimeno è stabile et durabile. O veramente se poni el fiume per l'appetito, dimostra quello esser fermo et constante; <emph>per septe porte</emph>: perchè septe eron le mura. Et <emph>optime</emph> entroron per le porte, perchè in ogni virtù et in ogni doctrina bisogna entrare per la porta, cioè pe' suoi principii, et chon certo ordine, perchè sono molti che prevertono l'ordine nelle doctrine, et vogliono imparare prima le chose ultime che le prime. Onde è nato el proverbio che chi vuole imparare bene entri per la porta. Il che significa che dobiamo cominciarci dal principio, et non dal fine; <emph>venimo in prato di fresca verdura</emph>: pone che stessino in prato, perchè tal luogho per varii fiori et herbe è dilectevole, et diciamo che la fama stabile è sempre verde. Et anchora imita Virgilio, el quale dice: "devenere locos letos, et amena vireta". Et pocho disocto: "pars in gramineis exercet membra palestris". El prato sta sempre verde, et sanza cultivarsi produce el fructo suo. Onde è decto prato quasi parato, imperochè e campi delle biade et le vigne non sono parate a produrre l'utilità che s'aspecta da quelle, sanza qualche cultura, ma solo el prato per se medesimo produce. Chosì la fama, la quale nasce da vera virtù, sempre sta verde, et per se medesima produce loda.</p>
<p>[112-114] Dipoi dimostra essersi accorto, a' modi et a' gesti, che quegli fussino d'auctorità; a dinotare che raro interviene che e gesti et l'apparenza extrinseca non dimostri la qualità dell'huomo. Et <emph>maxime</emph> gli occhi sono quasi finestre, per le quali vegiamo l'animo posto drento al corpo; <emph>tardi et gravi</emph>: non dimostravono esser tardi perchè lo 'ngegno fussi tardo, il che il greco dice "brady" et el latino "bardo", cioè balordo; ma erono <emph>tardi</emph>, cioè pesati et considerati. Perchè sì chome facilmente si conosce ne gli occhi una stolta leggereza, et spessa mutabilità sanza ragione, chosì per l'opposito v'apparisce maturità et gravità. Adunque non eron tardi chome sono in certi balordi, et stupidi, et trasognati, ma chome veggiamo ne gl'huomini gravi, considerati, et appensati. Erono gli occhi <emph>tardi et gravi</emph>, perchè nella investigatione non bisogna che l'occhio, cioè lo 'ntellecto, corra et giudichi prima che conosca, ma è necessario che con diuturnità di tempo consideri tritamente, et sanza leggereza, et con gravità examini ogni parte, et pro et contro, se vuole ritrovare el vero. <emph>auctorità</emph>: diciamo quella per la quale accresce nell'huomo la riputatione et la extimatione, la quale è cagione che spesse volte gli crediamo, benchè nessuna ragione ci dimostri. <emph>sembianti</emph>: quasi gesti et acti, o, a dire più expressamente, in loro dimostratione. Et è vocabolo franzese, perchè loro dicono "assemblare" assimigliare, et nasce da questo vocabolo "exemplo", onde diciamo alchuno ne' sembianti dimostrare bonità; <emph>parlavan raro</emph>: il che significa maturità et sapientia. Imperochè, chome è scripto, "in multiloquio non deest peccatum"; <emph>con voce suavi</emph>: il che significa humanità et affabilità. Et questo pose acciò che non si credessi che el parlare raro procedessi da superbia o da austerità. Adunque pel parlare raro dimostra gravità et modestia, et pelle voci suavi dinota humanità et giocondità. Et certo è perfecta laude nell'huomo quando veggiamo in lui essere somma gravità congiunta con somma giocondità.</p>
<p>[115-117] <emph>Traemoci chosì da ll'un de' canti</emph>: che chosì fa chi vuol meglio vedere. Et imita Virgilio, el quale dixe: "et tumulum capit unde omnis longo ordine possit Adversos legere et venientum discere vultus". Et occultamente significa che chi vuole conoscere et speculare, si trahe <emph>da ll'un de' canti</emph>, cioè in solitudine, perchè la turba et la frequentia è nimica della speculatione. Et dipoi aggiugne <emph>in luogho aperto, luminoso et alto</emph>, imperochè chome chi vuol veder cho gli occhi corporei, cercha luogho <emph>aperto</emph>, cioè che non sia occupato nè da alberi, nè da monti, nè da obstaculi che tolgono la veduta; et sia <emph>luminoso</emph>, cioè sia di giorno puro et sanza nebbia; et sia <emph>alto</emph>, acciochè soprastia alla chosa che vuole vedere, chome Zacheo che salì in sul sychomoro. Chosì nella speculatione è necessario levare et confutare tutti gli obstaculi et dubii, che ci tolgono la veduta della verità. <emph>Preterea</emph> useremo luminosi, et perspicui, et chiari discorsi, et staremo in luogo alto, chome è la prima philosophia, la quale è fonte onde diriva ogni verità.</p>
<p>[118-120] <emph>me stesso m'exalto</emph>: perchè contemplare e facti egregii de' magnanimi fa che l'animo del considerante s'inalza, et desidera imitare tale magnanimità.</p></div3>
<div3><head>vv.  121-129</head>
<lg><l>Io vidi Electra con molti compagni,</l>
<l>tra' quai conobbi Hector et Enea,</l>
<l>Cesare armato cho gli occhi grifagni.</l></lg>
<lg><l>Camilla vidi, et la Pentesylea;</l>
<l>dall'altra parte vidi el re Latino</l>
<l>che chon Lavina sua figlia sedea.</l></lg>
<lg><l>Vidi quel Bruto che cacciò Tarquino,</l>
<l>Lucretia, Martia, Iulia, et Corniglia;</l>
<l>et solo in parte vidi el Saladino.</l>
</lg>
<p>Pone in questa sua speculatione prima gli huomini excellenti nella vita activa et civile, dipoi quegli che sono stati egregii nella contemplativa, non perchè preponga l'activa, ma perchè in cosiderare alla natura dell'huomo in quanto huomo occorre prima l'actione, la quale è ne' particulari, che la contemplatione, che consiste ne gli universali.</p>
<p>[121-123] <emph>Electra</emph>: figliuola d'Athlante. Hebbe Athlante septe figliuole, Electra, Maia, Sterope, Cylleno, Taygete, Alcyone, et Merope. Electra fu moglie di Chorito, re in Italia, dal quale la sua principale ciptà fu denominata Corito. Questo credono molti fussi quella che hoggi chiamano Corneto. Electra adunque non del marito, ma di Iove generò Dardano. El quale dopo la morte di Corito venendo in dissensione chon Iasio suo fratello di madre, et figliuolo di Corito, diliberò lasciarlo solo nel regno, et chon parte del popolo navigò in Samothracia, et dipoi in Phrigia, dove fu poi Troia. Et da llui hebbono origine e Troiani. Questo fu nel trigesimo quinto anno di Moyse, et ne gli anni del mondo tremila septecento trentasepte; <emph>con molti compagni</emph>: quasi dica o del popolo che seguitò Dardano, o più tosto di molti Re che furono excellenti nella progenie di Dardano. Ma perchè chostoro furono men famosi, dimostra non gl'havere pienamente conosciuti chome Hectorre et Enea, perchè questi furono excellentissimi; <emph>Hectorre</emph> fu figluolo di Priamo, et di tanta virtù, che quasi lui solo fu cagione che Troia si difendessi dieci anni. Et dopo molte excellentissime pruove, secondo Homero et gli altri scriptori che seguitano Homero, fu morto da Achille. Ma Dione Chrisostomo, sommo philosopho et diligente investighatore dell'antichità, dimostra et per le historie de gli Egyptii, et per molti segni, che non Acchille Hectorre, ma Hectorre Achille uccidessi. Et Troia non essere stata distructa da' Greci, ma e Greci ropti et in gran parte consumpti da' Troiani. De <emph>Enea</emph> dicemmo di sopra. <emph>Cesare</emph>: non immeritamente pone Cesare tra' Troiani, perchè fu della famiglia de' Iulii, e quali discesono da Iulio Ascanio figliuolo d'Enea. Fa mentione de' Troiani et de' Romani discesi da quegli, perchè da tal successore fu fondato el Romano imperio, el quale el poeta in molti luoghi exalta. Caio Iulio Cesare fu quello che civili guerre exercitò chon Magno Pompeo suo genero. Et <emph>tandem</emph> obtenne la victoria, et diventò dictatore perpetuo. Huomo sanza fallo per innumerabili virtù sì admirabile, che se non l'havessi obfuscate con l'ambitione et cupidità del signoreggiare, tra' mortali gentili potea obtenere el primo grado. Nè so chi se gli possa anteporre nella militare disciplina. Imperochè in dieci anni subgiugò innumerabili et bellicosissimi popoli di tutta la Francia, et Germania, et Inghilterra; vinxe la Spagna, l'Affrica et gran parte delle regione orientali. In cinquanta battaglie giudicate fu superiore, et nelle sue zuffe furono occisi un milione et centonovantadue migliaia d'huomini. Et oltra alla peritia in facti d'armi fu huomo di molta et varia doctrina, et el primo che per astronomica ragione appresso de' Latini riduxe l'anno sanza errore nel numero de dì che è al presente. Fu ornato di tanta eloquentia, che havendo lui corsivamente notato le guerre da sè facte ne' suoi comentarii per lasciare memoria a chi volessi farne historia, nientedimeno son tanto ornati, et sì eloquenti, che nessuno sperò mai con accurato et diligente otio farne historia che gli paregiassi. Fu di sì veloce ingegno, et di tanto consiglio et memoria, che in un medesimo tempo leggieva, et dectava, et dava audientia. Dectava a un tracto quattro lettere, benchè fussino di molta importanza, et non attendendo ad altra chosa ne dectava septe. Fu ornato di tutti e civili costumi. Ma <emph>maxime</emph> si conobbe in lui excellentissima humanità et affabilità. Nessuno mai fu più liberale inverso gli amici. Nessuno più clemente in perdonare ogni ingiuria. Per le quali tutte chose è oppinione di molti che se non fussi stato morto sì presto harebbe renduto la libertà alla rep. Finalmente congiurorono excellenti huomini, et amatori della rep. contro a Cesare, chome contro a tyranno, et in senato fu ucciso. E principi della coniuratione furono Bruto et Cassio; <emph>chon gli occhi grifagni</emph>: cioè lucidi et sfavillanti. Il che significa acuto et vehemente ingegno, et attribuisce tali occhi a Iulio Cesare, quali Virgilio dà a Cesare Augusto dove dice: "geminas cui tempora flammas Leta vomunt". Dixe <emph>griphagni</emph> perchè gli sparvieri mudati in selva hanno simili occhi. Et gli uccellatori chiamano gli sparvieri nidiaci, raminghi et griphagni. Nidiaci sono e presi nel nidio. Raminghi quegli che novellamente usciti del nidio non volano anchora molto, ma molto si posano in su rami de gli alberi. Griphagni sono quegli che, già passato l'anno, sono mudati in selva. Dixe adunque <emph>armato</emph> in segno della virtù militare; dixe <emph>cho gli occhi gryphagni</emph> in segno della vivacità dello 'ngegno et della doctrina.</p>
<p>[124-126] <emph>Camilla</emph>: di questa dicemo di sopra; <emph>et la Penthesilea</emph>: fu appresso a Thermodonte fiume una generatione di femine, le quali vivevono con tanta industria et francheza d'animo et di corpo in disciplina militare, che tennono l'imperio di molte regione, et gl'huomini loro riduxono socto la loro potestà, et a quegli da pueritia debilitavono sì le gambe et le braccia, che rimanevono sanza forza. Il perchè questi e feminili, et quelle e virili officii exercitavono. Et per potere meglio usare l'archo s'incendevono da piccole la poppa dextra, acciochè non crescessi. Onde furono decte Amazone, il qual vocabolo in greco significa sanza poppa. Fondorono una nobilissima ciptà alla foce di Thermodonte, et in processo di tempo distesono el loro imperio insino al Tanai, et dall'altra parte insino alla Syria. Ma finalmente vinte da Hercole furono quasi ridocte ad ultimo exterminio. Chostui prese Hyppolita loro regina, et dectela per moglie a Theseo re d'Athene. Ma dopo pochi anni Penthesilea, bandeggiata perchè haveva morto la sorella, venne in aiuto de' Troiani, et in quella guerra fece mirabili pruove. Ma finalmente fu morta da Acchille; <emph>Latino</emph>: Saturno antichissimo re di Candia già decta Creta, cacciato da' figliuoli venne in Italia, et da Iano, el quale allhora regnava nelle parti dove poi fu Roma, gli fu comunicato el regno. Di Saturno nacque Pico, et di Pico Fauno, et di Fauno Latino, el quale regnava quando Enea venne in Italia, et mosso da gli oracoli del padre, et da varii augurii, sposò la sua figliuola Lavina a Enea, la quale prima havea promessa a Turno re de' Rutili. Il che fu cagione delle guerre tra Enea et Turno. Et dixe <emph>sedea</emph>, a dimostrare che la fama sua nasce più tosto dalla maturità del consiglio, che dalla ferocità dell'arme, chome si vede in Virgilio.</p>
<p>[127-129] <emph>Vidi quel Bruto che cacciò Tarquino</emph>: el primo Tarquino fu el quinto re de' Romani, figliuolo di Demarato da Corintho, et nacque in Tarquini, città d'Italia onde prese el nome. Dipoi persuaso da Tanaquil sua moglie, femina molto perita ne gli augurii, cho' quali predicea le chose future, venne a Roma, et fu in tanta auctorità apresso d'Anco, re de' Romani, che morendo lo lasciò tutore de' figliuoli. Ma lui per ambitione usò tanta arte che fu facto re. El figliuolo suo dipoi succedecte non a llui, ma al genero suo Servio Tullio, et per la sua arrogante et crudel vita fu chiamato Tarquinio Superbo. Ne' tempi che questo re era a campo ad Ardea ciptà de' Rutili, nacque altercatione tra Sexto Tarquino, figliuolo del re, et Collatino, di chi havessi più costumata moglie. Et finalmente fu giudicato che Lucretia moglie di Chollatino fussi unico exemplo di castità tra le Romane donne. Il che fu tanto molesto ad Sexto, che occultamente si partì di campo, et venne di nocte a Lucretia, et da llei chome parente fu liberalmente riceptato. Dipoi volendo torgli la castità, la minacciò che se non gli consentiva ucciderebbe lei et uno suo servo, et dipoi direbbe con quello haverla trovata in adulterio. Aconsentì Lucretia col corpo, et non con l'animo, per fuggire sempiterna infamia. Ma l'altro giorno convocò el padre suo Spurio Lucretio et el marito. Quello menò seco Publio Valerio, et questo Lucio Iunio Bruto. Narrò Lucretia tutto el facto, et benchè da' suoi fussi consolata, et dimostrogli che dove non havea acconsentito la volontà non potea esser peccato, nientedimeno col coltello el quale per questo havea occultato sobto la veste s'uccise, dicendo prima che non volea che da llei alchuna romana prendessi captivo exemplo. Fu Lucio Iunio, come dicemmo, presente a tal morte, el quale per insino a quel tempo per fuggire la crudeltà di Tarquino, el quale o uccideva o mandava in exilio qualunche fussi d'alchuna prudentia, havea fincto essere stolto et vivea quasi chome bruto animale, et per questo era chiamato Lucio Iunio Bruto. Chostui mostrando el coltello sanguinoso della morte di Lucretia, convocò el popolo romano, et con lunga oratione dimostrata la crudeltà et la superbia di Tarquino e de' figliuoli, persuase che fussino mandati in exilio et privati del regno. In questo modo manchò el regno a Roma, el quale era durato anni dugento quaranta quattro. Fu Bruto figliuolo d'una sorella di Tarquino. Huomo tanto amatore della libertà che, facto console, dannò a morte e figliuoli, perchè insieme co gli Aquilii loro cugini, havevono congiurato di ristituire el regno a' Tarquini. Et da chostui derivò la casa de' Bruti, della quale fu quell'altro Bruto che per liberare la patria dal tyranno uccise Cesare. El primo uccise l'ultimo re; el secondo el primo tyranno. Habbiamo, et con somma brevità, transcorso la historia di Tarquino, Bruto, et di Lucretia. Hora diremo di Martia et di Cornelia. <emph>Martia</emph> è nobilitata et per la castità sua, et per la excellentia del marito. Fu moglie di Catone Uticense, et a quello partorì due figliuoli. Dipoi parendo a Catone che quegli gli bastassino, et vedendo che Ortensio suo amicissimo era sanza figliuoli, fece divortio da llei, et maritolla a Ortensio, et lui vixe in vita celibe et casta. Nientedimeno, morto Ortensio, mosso a compassione di lei la ritolse. Iulia fu figliuola di Cesare, et moglie di Pompeo, et tanto amò el marito, che essendogli arrecato a casa la veste del marito macchiata di sangue che gl'era uscito del naso, et ricordandosi delle discordie civili, prese tanto dolore temendo che non fussi stato morto, che tramortì, et sconciossi del parto, et poco dopo morì, non sanza lucto universale, perchè era di tante virtù che fu constante opinione che se fussi vixuta sarebbe stata tal legame tra Pompeo et Cesare, che non sarebbon seguite le guerre civili. <emph>Corniglia</emph>, cioè Cornelia, fu figliuola di Scipione Affricano maggiore, et moglie di Gracco, femina di prudentia et d'animo virile, et per questo tanto amata dal marito, che essendo apparito in casa due serpi, et rispondendo gl'indovini che era necessario che una se ne uccidessi, et uccidendosi el maschio morrebbe Graccho, uccidendosi la femina morrebbe Cornelia, volle Graccho che s'uccidessi el maschio stimando che alla sua famiglia fussi più utile la vita di lei che la sua. Fu eloquentissima, et in forma erudì Tyberio Gracco et Caio Gracco suoi figluoli, che vinsono tutti gli oratori di quella età. Et domandata alchuna volta da altre femine che gli mostrassi le sue gioie, mostrava e figliuoli ornati d'ogni costume et eloquentia, et questi dicea essere le sue gioie. Poi che rimase vedova fu chiesta in mogle da molti principi et re. Ma epsa sempre observò castissima viduità; <emph>Saladino</emph> fu soldano di Babylonia. Acquistò lo 'mperio con fraude et scellerateza uccidendo Calypha suo signore; questo fu ne gli anni di Christo mille cento sexantatrè. Dipoi nel mille cento ottantasepte decte grandissima ropta a' Christiani, et prese Hierusalem, la quale doppo Gottifredi e Christiani havevono tenuto chon gran gloria anni octantocto. Finalmente dopo lunga persecutione et strage de' Christiani, morì in Damascho nel mille cento novantaquattro anni; huomo excellente in disciplina militare. Nè sanza cagione dixe <emph>et solo in parte vidi el Saladino</emph>, a dinotare che pochi di quella generatione sono stati excellenti. A' tempi di Saladino fu el passaggio di Christiani per ricuperare Hierusalem, la quale Saladino havea occupata. Il perchè prese consiglio di notare et spiare tutti gli stati et le forze de' Christiani, et con due suoi amicissimi et tre famigli, sconosciuto, in habito di mercatante passò in Armenia, et indi in Grecia, et dipoi in Sicilia chon diligentia ogni chosa considerando. Di Sicilia passò a Napoli, et da Napoli a Roma. Et inteso el governo della Chiesa, per Toscana et per Lombardia passò gli Alpi. Trascorse la Gallia. Trascorse la Spagna et la Germania. Et finalmente chome un nuovo Ulixe facto prudente per havere visto molti paesi, et varii costumi d'huomini, tornò per mare in Alexandria.</p></div3>
<div3><head>vv.  130-144</head>
<lg><l>Po' ch'io alzai un pocho più le ciglia,</l>
<l>vidi 'l maestro di cholor che sanno</l>
<l>seder tra philosophica famiglia.</l></lg>
<lg><l>Tutti lo miron, tutti honor gli fanno:</l>
<l>quivi vidi io Socrate et Platone,</l>
<l>che 'nnanzi agl'altri più presso gli stanno;</l></lg>
<lg><l>Democrito che 'l mondo a caso pone,</l>
<l>Diogenes, Anaxagora, et Thale,</l>
<l>Empedocles, Heraclito, et Zenone.</l></lg>
<lg><l>Et vidi el buono accoglitor del quale,</l>
<l>Diascoride dico; et vidi Orpheo,</l>
<l>Tulio, et Lino, et Seneca morale;</l></lg>
<lg><l>Euclyde geometra, et Ptolomeo,</l>
<l>Hippocrate, Avicenna, et Galieno,</l>
<l>Averois che 'l gran comento feo.</l>
</lg>
<p>Havea già el poeta narrato alchuni di quegli che acquistorono fama in vita civile et activa. Hora pone quegli e quali sono in più excelso grado collocati perchè sono nobilitati nelle virtù intellective et nella vita contemplativa, la quale sanza dubbio è preposta all'activa.</p>
<p>[130-132] Il che significa dicendo <emph>Po' ch'io alzai un poco più le ciglia</emph>, perchè a conoscere chi è in più alto loco è necessario alzare più gli occhi. Tra questi dà el primo luogo ad <emph>Aristotile</emph>, huomo sanza dubbio di mirabile ingegno, et di profonda doctrina, et el quale ha la palma per haver collocato in perfectissimo ordine tutta la philosophia, et con optima distinctione di tutte le sue parti haver tractato. Il perchè el poeta lo prepose a Platone, non solo da questo mosso, ma forse anchora dalla sua professione, perchè fu peripatetico. Nè ardirei qui dare mio giudicio di due tanti huomini, nè potrei volendo, prohibito dalla imbecillità del mio ingegno et dal defecto della doctrina, el quale è in me. Ma veggo appresso de' Greci Aristotile essere in somma admiratione nelle phisiche doctrine, et Platone essere giudichato superiore nelle metaphysiche et divine. Onde Aristotile chiamano demonio, et Platone divino. Et certo tutti gli antichi Latini, e quali non seperorono la eloquentia dalla doctrina, vogliono che 'l principe de' philosophi sia Platone. Nè è in piccolo odio di questi incorso Aristotile per haverlo in molti luoghi dannato. Conciosia che <emph>etiam</emph> buona parte de' comentatori d'Aristotele difendono Platone dove Aristotele lo danna. Cicerone lo chiama Homero de' philosophi, et Augustino dice havere electo e platonici chome quegli che hanno inteso meglio la divinità. Et altrove scrive: "taccia Aristotile, el quale contro a Platone è sempre fanciullo". Et el nostro Petrarcha lo prepone dicendo: "volsimi da man dextra et vidi Plato Che 'n quella schiera andò più presso al segno Al quale aggiugne chi dal cielo è dato Aristotele poi pien d'alto ingegno". Fu adunque Aristotele di Stagyra ciptà. Et figliuolo di Nicomaco, el quale hebbe origine da Nicomacho figliuolo di Machaone, et nipote d'Esculapio, riputato idio in medicina. Scrive Apollodoro che nacque el primo anno della nonagesima nona olympiade, et nella età d'anni diciesepte cominciò a udire Platone, et anni venti fu suo auditore. Stette con Philippo re di Macedonia, el quale gli decte a erudire Alexandro suo figliuolo, d'anni quindici. Et impetrò da Philippo che facessi rifare Stagyra sua patria. Insegnava philosophia et rhetorica insieme. Disputava andando per la schuola, onde e suoi sono chiamati peripatetici, perchè "peripatin" in greco significa andare. Fu accusato perchè fece alla sua concubina, la qual molto amava, e medesimi sacrificii che gli Atheniesi facevono a Ceres, grande idia appresso di loro. Onde fuggì in Chalcide, et quivi morì in quel medesimo anno che Demostene morì in Calabria.</p>
<p>[133-135] <emph>Socrate</emph> atheniese, figliuolo di Sophronisco sculptore, fu aiutatore a Eupolo in scrivere le tragedie. Udì Anaxagora, et poi che lui fu dannato si trasferì ad Archelao. Fu sculptore et fece le Gratie, le quali furono poste nella roccha d'Athene. Fu in arte oratoria vehemente et acre, ma vietorongli e trenta tyranni che non la potessi insegnare. Scrivono lui essere stato el primo che con Eschine suo discepolo aperse et dilatò e campi et gli ornamenti oratorii, onde da Aristophane poeta comico è ripreso chome huomo che potessi per forza d'eloquentia far giusta la causa ingiusta. Fu el primo repertore de' precepti di philosophia morale, perchè gli altri stati innanzi a llui havevono invigilato solamente in physica, <emph>id est</emph> in philosophia naturale. Nè solamente la disputava, ma secondo quella vivea ripieno et ornato di tutte le virtù, et sprezatore d'ogni voluptà, allegramente sopportava la povertà, et con l'arte imparata dal padre sostentava la vita. Insino ad tanto che Critone con sua liberalità lo sovvenne, et fecegli lasciare l'arte, et diventò suo discepolo. Insegnava per le botteghe de gli artefici sanza alchuna pompa, ma chon grande utilità, et provava chol testimonio d'Homero che la philosophia morale è più utile a gl'huomini che la naturale. Finalmente perchè dall'oracolo d'Apolline fu giudicato sapientissimo di tutti gli altri, contraxe tanta invidia che Anyto gli provocò contro Aristophane poeta, et commosse Melito che l'accusassi che non adorava gli dii della patria, ma induceva nuovi idii, et corrompeva la gioventù. Et finalmente dannato a morte bevve el veleno datogli, perchè in questo modo uccidevono gl'Atheniesi chi era condennato a morte. <emph>Platone</emph>, principe di dieci secte di philosophi, fu Atheniese et figliuolo d'Aristone, et per sangue materno hebbe origine da Solone. Era el suo proprio nome Aristocle, ma chiamoronlo Platone da excellente habito di corpo, o vero da larga copia di dire; altri dicono da larga et spatiosa fronte, perchè "platos" in greco significa largo. Fu studioso in pictura et in poetica. Sognò Socrate che in grembo gli cresceva un piccolo cigno, et cresciuto volava, et mirabilmente cantava. Dipoi el giorno sequente dandogli el padre Platone per discepolo, dixe: "questo è el cygno". Vince ogni oratorio ingegno tanta materia. Nè si può in brieve tempo nè le sue immortali et varie virtù, nè el mare di tanta scientia trascorrere. Tre volte andò in Sicilia per ridurla in libertà. Et tanto offese Dionisio tyranno di quella, che lo vendè a Polide spartano. Dipoi in Egyna fu ricomperato da Niceride cyrenaico, et rimandato in Athene. Et per somma cupidità che havea di conseguire ogni doctrina, cerchò gran parte della terra. In venti anni cominciò a udire Socrate. In ventisepte andò a Megara a Euclyde mathematico. Dipoi in Cyrene ad Theodoro. Venne in Italia ad Philolao et Euryto pyctagorici. Navigò insieme con Eurypide in Egypto a' sacerdoti, ne' quali era somma doctrina. In Babilonia a' Chaldei. Volle andare in Persia a' magi, ma fu impedito dalla guerra asiatica. Onde fu accumulato di tanta scientia che dopo lui non fu necessario ad alchuno greco ricercare altri studii che quegli di Grecia. Morì el primo anno della centesima octava olympiade, sedendo a tavola a certe noze, nell'octogesimo primo anno della sua età.</p>
<p>[136-138] <emph>Democrito che 'l mondo a caso pone</emph>: fu Democrito della ciptà chiamata Abdera, huomo tutto dato alla investigatione de' secreti della natura. Udì in Egypto e sacerdoti, in Persia e magi. Alchuni dicono che andò anchora in India a' gimnosophisti, et in queste peregrinationi spese tutto el suo patrimonio, che fu cento talenti. Il perchè fu necessario che 'l fratello lo nutrissi. Ma dipoi fu in tanta auctorità che la sua rep. l'honorò di gran pecunia, et fecegli statue. Viveva sempre in profonda meditatione, nè conversava co gli altri, et ridea di ciò che vedea fare sprezzando le opere humane chome tutte piene di vanità et di stultitia. Il perchè riputando e suoi ciptadini che lui havessi perduto el sentimento, chiamorono Hippocrate, medico divinissimo, alla sua cura. Venne Hippocrate, et conobbe che non per stultitia, ma per somma sapientia parea stolto. Scripse molte chose, ma perchè nel parlare fu obscuro è decto da' Greci "scotinos", <emph>id est</emph> ombroso. L'opinione sua fu che sia uno spatio infinito vacuo al tutto, nel quale vadino volando infiniti atomi, cioè corpi sì piccoli che non si possino dividere, et quasi a caso toccandosi insieme et appiccandosi, fanno per questo vacuo infinito innumerabili mondi. Adunque la fortuna et el caso, et non divino artificio gli fa. Il perchè dixe el poeta che lui <emph>pone el mondo a caso</emph>, <emph>id est</emph> vuole che el mondo sia generato a caso. <emph>Diogene</emph> figliuolo di Nicesio fu di Sinope ciptà. El padre era cambiatore, et falsò le pecunie. Alquanti dicono che anchora lui le falsò, ma dipoi mutando vita diventò philosopho cynico. Questi havevono la medesima oppinione che gli stoici, che nessuna chosa fussi bene se non la virtù, et nessuna chosa fussi male se non el vitio. Ma vestivono di saccho, nè ricusavono alchuno mercennume. Tenevono vita austera et dura. Riprendevono e vitii mordacemente, onde erono decti "cynici", <emph>id est</emph> canini in lingua greca. Diogene adunque venne Athene, et dectesi nella disciplina d'Antistene principe de' cynici. L'habitatione sua era un vaso di terra rimboccato. Mendicava el victo, nè riceveva più che gli bisognassi per quel giorno. Fu huomo patientissimo d'ogni asperità. Dormiva involto nel suo mantello. Mangiava pocho chol pane altro che herbe. Et dicendogli Aristippo: "se tu sapessi adulare a Dionisio re, tu non viveresti in tanta penuria", rispose: "et se tu sapessi vivere in tanta penuria non haresti a essere adulatore a Dionisio". Era in tanta reputatione, che Alexandro Magno andò a visitarlo, et trovollo sobto el suo vaso volto al sole. Profersegli assai, a chui Diogene rispose non volere altro, se non che non gli togliessi el sole. Conobbe tanta grandeza d'animo Alexandro, et intese che era più riccho di lui, perchè nel philosopho non era cupidità alchuna, vivendo contentissimo al pocho, et in sè sentiva tanta ambitione et desiderio di dominare, che udendo che secondo Democrito erono più mondi, lachrimò disperandosi potere vincergli tutti. Il perchè soleva dire che se non fussi Alexandro non vorrebbe essere altri che Diogene. <emph>Anaxagora</emph> fu di Clazomene città, decte opera a philosophia in Athene sobto Callia, del quale trenta anni fu discepolo. Diceva che la luna conteneva in sè gran paese, et monti et valli. Domandato a che fussi nato, rispose: "per contemplare el cielo, el sole, et la luna". Diceva che el poema d'Homero era tutto composto di virtù et di iustitia. Fu philosopho naturale, et el principio dell'opera sua è "In principio tutte le chose erono confuse, et insieme mixte. Dipoi la mente divina l'ordinò et compose". Dixe che la mente era principio del moto; <emph>et Thale</emph>: Thalete nacque in Phenicia della nobile schiacta del re Agenore, et venne in Meleto isola, et fuvvi facto ciptadino. Fu uno de' septe savii della Grecia, et el primo che fussi chiamato savio. Scrive Callimaco che lui trovò l'orsa minore, alla quale navicano e Phenici. El primo fu che in Grecia disputassi di physica. Voleva che <emph>etiam</emph> le chose inanimate havessino anima, trahendo congectura dalla calamita et dall'ambra, perchè l'una tira el ferro, l'altra la paglia. Volendo dimostrare quanto gli fusse facile diventare riccho, et conoscendo per astrologia che in quello anno haveva a essere abondantia d'ulive, tutte le comperò innanzi al tempo, et gran pecunia ne guadagnò. Pose l'acqua essere principio di tutte le chose, e 'l mondo essere animato et pieno di spiriti. Ringratiava di tre chose la fortuna: che fussi huomo et non bestia; maschio et non femina; greco et non barbaro. Benchè altri attribuiscono questo a Socrate. Diceva idio essere antichissimo di tutte le chose, bellissimo, ingenito, et factore del tutto. <emph>Empedocle</emph>: fu di Sicilia, et della città d'Agrigento. Pose sei principii alle chose, cioè quattro elementi, et l'amicitia, et la discordia. Secondo Aristotele in <emph>Sophista</emph> fu el primo inventore d'arte oratoria, et nel <emph>Libro de' poeti</emph> lo chiama Empedocle homerico, perchè fu egregio poeta. Satyro scrive che fu optimo medico et optimo de gl'oratori, et preceptore di Gorgia leontino, el quale afferma essersi trovato quando Empedocle exercitava l'arte magica, et dava potioni a cacciare e morbi et la senectù, et fare venire venti prosperi et cessare gli adversi. Heraclyde scrive che lui riduxe in vita una femina morta. Scripse di Physica et delle purgationi cinquemila versi, et di medicina secento. <emph>Heraclito</emph>: fu Heraclito d'Epheseo, città in Asia, et per assiduo et ardentissimo studio sanza preceptore diventò singularissimo. Et chome Democrito del continuo rideva la stultitia degl'huomini, chosì per l'opposito Heraclito piangea mosso a compassione della miseria humana, et vedendo e captivi costumi de' suoi ciptadini, habitava ne' monti in solitudine. <emph>Zenone</emph> citieo constituì la secta de gli stoici. Chostui navicando con purpura di Phenicia in Grecia ruppe in mare et perdè le sue merce. Onde sconsolato venne in Athene, et volto alla philosophia, udì Crate philosopho cynico. Divenne tanto docto che era in somma veneratione, in forma che gli Atheniesi diponevono appresso di lui le chiavi delle porti. Fu anchora per publico decreto honorato di corona d'oro et di statua di bronzo, et factogli la sepultura in Ceramico. Et Antigono re di Macedonia quando veniva in Athene sempre l'udiva. L'opinione sua era che niente sia buono se non la virtù, et niente male se non el vitio. E philosophi della sua secta prima dal suo nome furono chiamati zenonii; dipoi perchè disputava in nel portico Pisianactio, et portico in greco si dice "stoi", furono da tal portico nominati stoici.</p>
<p>[139-141] <emph>Diascoride</emph>: fu optimo medico et investigatore, del quale, <emph>id est</emph> delle qualità et virtù dell'herbe, et de gli alberi, et delle pietre. <emph>Orpheo</emph> fu di Thracia, et perchè fu optimo musico et poeta, dicono lui essere stato figliuolo d'Apolline et di Calliopea. Diodoro Siculo scrive che Baccho per le insidie in Tracia da Lygurgo factegli sarebbe perito se Tharope, huomo di quella regione, non l'havessi innanzi avvisato. Il perchè Baccho gli dette el reame di Tracia, et insegnogli fare e suoi sacrificii. Di Therope nacque Eagrio, et di costrui Orpheo, el quale ornato di molta prudentia et doctrina, ripulì et ornò molto e sacrificii insegnati da Baccho. Et perchè volle che in quegli giorni ne' quali tali sacrificii si facevono gl'huomini dormissino seperati dalle mogli, le donne gli congiuroron contro, et uccisonlo. Altri scriptori dicono che lui andò in Egypto, et imparò la doctrina de' sacerdoti, et tornando introduxe in Grecia e sacrificii di Baccho Egyptiaco. Dicono che col suono della sua cythera ragunava a sè le fiere, et muoveva e monti, et fermava e fiumi. Il che non è altro se non che chon la sua eloquentia tirava alla vita civile gli huomini efferati, et commovea alla virtù gl'huomini stupidi et rozzi, et acquietava l'impeto de' furiosi. <emph>Tullio</emph>: sarebbe per aventura meglio niente dire di tanto huomo, che pocho dirne. Et certo non è luogo questo potere non dico exornare, ma brievemente narrare le sue molte, grandi, et divine virtù. Imperochè se consideriamo el governo suo nella rep., pare che niente gli potessi restare d'otio a gli studii et alla doctrina. Se da altra parte noteremo le chose che ha scripto, giudicheremo che mai dallo studio si sia partito. Et nientedimeno servì perfectamente all'una et all'altra vita. Solo nella coniuratione di Catellina conservò la libertà, nel qual tempo era la libertà romana da tutti e nobili derelicta se lui non la soccorreva. Il perchè meritò dal senato et popolo romano per publico decreto esser chiamato padre della patria. Et Pompeio Magno tornato col triompho dixe che ogni obbligo haveva con Cicerone, perchè se non gl'havessi conservato la patria, non harebbe havuto dove triomphare. Fu adunque padre della patria, nè meno padre della latina eloquentia, la quale produxe a tanta sublimità, che dipoi nessuno ha potuto non dico più inalzarla, ma mantenerla dove lui la pose. <emph>Lino</emph>: fu Thebano, et per la sua somma eloquentia dixono alchuni poeti esser figluolo di Mercurio et de Urania, alchuni d'Apolline. Fu el primo appresso de' Greci che trovò la melodia et la proportione nella musica, et nell'arte poetica fu excellente, et le lectere le quali Cadmo arrecò di Phenicia in Grecia, in greca dictione riduxe. Hebbe molti discepoli, ma e più excellenti sono Hercole, Tamyri, et Orpheo. Scripse le chose facte dal primo Dionisio. Dicono che Hercole, perchè era di duro ingegno a imparare sonare la cythera, et per questo era spesso battuto dal maestro, cholla cythera con la quale imparava l'uccise. <emph>Seneca</emph>: fu Anneo Seneca hyspagniuolo nato in Corduba, et poi facto ciptadino romano, et di chostui nacque Seneca, del quale al presente si tracta, huomo admirabile di doctrina <emph>maxime</emph> stoica, nè meno laudabile per sapientia naturale et sanctità di vita, per le quali virtù fu dato in preceptore a Nerone imperadore, et ne' principii molto honorato da lui. Ma dipoi dispiacendogli ogni giorno più la crudel tyrannide di Nerone, et molte volte ingegnandosi obviare a' suoi furori, venne in suspictione, et anchora da molti detractori spesso era morso appresso di Nerone chome huomo che le riccheze sue grandi, et più che di privato, s'ingegnassi accrescere, et el favore de' ciptadini si conciliassi, et quasi volessi contendere chon Nerone nella magnificentia delle ville et belleza degl'orti. Volle adunque Seneca sobto honesta spetie liberarsi da tanta invidia, et rendere a Nerone tutte queste cose dimostrando per la senile età non essere più apto al governo di tante cose. Ma Nerone allhora simulando amarlo non le volle. Dipoi non potendo più dissimulare l'odio diterminò che morissi; ma concedendogli che eleggessi qual morte volessi, Seneca in bagno d'acqua calda si fè tagliare le vene. Fu amicissimo di Paolo apostolo chome dimostrano più epistole mandate dall'uno all'altro. Il che persuase a Hieronimo che lui possa essere tra beati; ma Danthe non apparendo di lui baptesimo, nè trovandolo nel catalogo de' sancti, lo pone nel limbo.</p>
<p>[142-144] <emph>Euclide</emph>: fu della ciptà di Megara, studiosissimo lectore de' libri di Parmenide. Divenne physico et mathematico excellente. Il perchè dopo la morte di Socrate Platone et gli altri suoi discepoli per paura de' trenta tyranni d'Athene fuggì in Megara ad Euclide. Costui stimò essere un solo bene, et quello chiama hora dio, hora mente et hora prudentia. <emph>Ptholomeo</emph>: fu d'Egypto, non però della stirpe reale de' Ptolomei alexandrini discesi da Lago milite d'Alexandro, ma fu della ciptà di Pelusio, et ne' tempi di Traiano imperadore. Scripse el sito della terra et molte cose in astrologia. <emph>Hippocrate</emph>: nacque nell'isola di Chio; fu tanto excellente in medicina, che in quella fu riputato idio. Era ne' tempi d'Artaxerxe re di Persia. <emph>Avicena</emph>: fu emolo d'Averois, et figluolo di re Hispano; riduxe in ordine la chose di Galieno. Vixe ne' tempi d'Antonino Pio. <emph>Averois</emph>: medico et philosopho sommo, et emolo d'Avicena, et d'una medesima patria. È el primo tra quegli che hanno comentato Aristotele.</p></div3>
<div3><head>vv.  145-151</head>
<lg><l>Io non posso ritrar di tutt'a pieno,</l>
<l>però che sì mi caccia el lungho thema</l>
<l>che molte volte al facto el dir vien meno.</l></lg>
<lg><l>La sexta compagnia in due si scema,</l>
<l>per altra via mi mena el savio duca,</l>
<l>fuor della cheta, nell'aura che trema.</l></lg>
<lg><l>Et vengho in parte ove non è che luca.</l>
</lg>
<p>[145-147] Scusa che el thema, cioè la materia proposta, è sì lunga che non può insistere distinctamente et particularmente in tutte le parti di quella. Et in questo admonisce qualunque scriptore che ha a tractare in un volume molte chose, non si distenda in ciaschuna tanto che diventi tropo lungho, chome, verbi gratia, el Petrarcha tracta in ogni triompho solamente una spetie d'huomini, et per questo può essere prolixo in narrarne molti. Ma Danthe non tractando in questo inferno solamente de' famosi, ma de' luxuriosi, golosi, invidiosi, avari, et superbi, et di molti altri vitiosi, non debbe in ciaschuna di queste spetie nominarne molti, perchè procederebbe in infinito. Ma bisogna che <emph>el dire</emph>, <emph>id est</emph> el narrare, venghi <emph>meno al facto</emph>, ciò non sia tanto quanti sono gl'huomini che hanno facto, et pe' proprii facti sono in quel luogho dove gli pone la vita loro.</p>
<p>[148-151] <emph>La sexta compagnia in due si scema</emph>: perchè Homero et gl'altri tre rimasono. Et discrive che chome nel castello era l'aere tranquillo et lucido, chosì fuor del castello dove erono tormentati e dannati tremava et era obscuro; <emph>per altra via</emph>: imperochè chome alla contemplatione de gl'huomini famosi si procede per la via delle virtù, chosì alla contemplatione de' vitiosi si va riconoscendo e vitii. Adunque <emph>per altra via</emph> mena el savio duca, <emph>id est</emph> lo intellecto nostro illustrato di scientia con altra ragione ci mostra el virtuoso, et con altra el vitioso; <emph>fuori dell'aria cheta</emph>: non erono quegli del castello beati, perchè non fruivono Idio, nientedimeno erono in <emph>aria cheta</emph>, cioè immobile et quieta, perchè la loro virtù morale fu sufficiente a tenergli in tranquillità; ma fuori del castello era l'aria tremante, perchè ne gl'huomini vitiosi sempre l'animo è in vario moto, et pieno di perturbationi. Nè meno si commuove et ribolle exagitato da diverse passioni che el mare percosso da varii venti; <emph>dove non è che luca</emph>: cioè nel quale luogho non è alchuna chosa che risplenda o facci lume. Et certo nell'animo infecto da' vitii, perchè è impulso dal cieco appetito non apparisce lume alchuno di ragione. Ma è al tutto nelle tenebre, et questi, chome dice el propheta, "in umbra mortis iacent". <emph>Preterea</emph> volle el poeta conformarsi con Vangelio, el quale dimostra nello 'nferno essere tenebre exteriori et stridore di denti, <emph>id est</emph> tremito et freddo.
</p></div3></div2>
<div2><head>V</head>
<argument><p>CANTO QUINTO DELLA PRIMA CANTICA DI DANTHE</p></argument>
<div3><head>vv.  1-15</head>
<lg><l>Chosì discesi del cerchio primaio</l>
<l>giù nel secondo, che men luogo cinghia</l>
<l>et tanto più dolor che punge a guaio.</l></lg>
<lg><l>Stavvi Minos horribilmente et ringhia:</l>
<l>examina le colpe nell'entrata;</l>
<l>giudicha et manda secondo ch'avinghia.</l></lg>
<lg><l>Dico che quando l'anima mal nata</l>
<l>gli vien dinanzi, tutta si confessa;</l>
<l>et quel conoscitor delle peccata,</l></lg>
<lg><l>Vede qual loco d'inferno è da essa;</l>
<l>cignesi con la coda tante volte,</l>
<l>quantunque gradi vuol che giù sia messa.</l></lg>
<lg><l>Sempre dinanzi a llui ne stanno molte;</l>
<l>vanno a vicenda ciaschuna al giudicio,</l>
<l>dicon et odono et poi son giù volte.</l>
</lg>
<p>Dicemmo di sopra che havendo el poeta distincto lo 'nferno in cerchi, è necessario, secondo la dimensione del corpo spericho, perchè si parte dalla circumferentia, et appocho appocho s'accosta al profondo che è el centro, che sempre el cerchio inferiore sia minore che el superiore. Et perchè el luogho quanto più s'accosta al profondo, et più si parte dal cielo, più è apto alla pena, però l'ordine di questa discensione fa che el principio sia da peccati men gravi, et poi si segua digradando sempre a più gravi. Et questo quanto al sito del mondo et all'inferno essentiale. Et quanto al morale è el medesimo ordine. Imperochè solo el delicto è quello che ci priva di Dio et della nostra felicità. Adunque quanto men grave è el peccato, tanto fa l'huomo men lontano da Dio; et quanto più è grave tanto più lo fa vicino al profondo. Il perchè è conveniente cosa che essendo nel primo cerchio gli spiriti già decti debbino in questo secondo punirsi el men grave peccato, et questo è la luxuria.</p>
<p>[1-3] È manifesto perchè dixe <emph>che men luogho cinghia</emph>, cioè cigne, <emph>et tanto più dolor che punge a guaio</emph>: perchè oltra al dolor della mente, el quale sentono anchora quegli del primo cerchio, sentono quel del senso che gli fa guaire, cioè lamentare.</p>
<p>[4-6] <emph>Stavvi Minos</emph>: furono in Grecia tre re, Minos, Eacho, et Rhadamanto, figliuoli di Giove, e quali e poeti perchè furono molto giusti principi finghono che doppo la morte loro fussino facti giudici dell'inferno, e quali havessino a examinare l'anime, et dipoi punirle secondo che meritassino e lor delicti. Ma di Rhadamanto et Eacho diremo in altro locho. Minos fu figluolo di Giove et d'Europa; regnò nell'isola di Creta hoggi decta Candia, et secondo Diodoro Siculo in quella hedificò più città. Ma le più nobili furono tre: Gnoso posto inverso Asia, Phesto posto dalle parte di mezo dì, et Cydonia collocata a ponente. <emph>Item</emph> decte le leggi a' Cretesi, le quali acciochè fussino di maggiore auctorità fingeva haverle havute da Giove. Et spesso entrava in una certa speloncha, et dimostrava haver colloquio con quello. Strabone dice che lui imitò in questo un certo Rhadamanto, non el fratello, ma un altro, el qual fu molti secoli innanzi. Fu el primo secondo Plinio che fece battaglie navali, et oltre isole et terre maritime acquistò. Et molti popoli gli furono obedienti, mossi più dalla iustitia sua che dalle forze. Danthe adunque imita gli antichi poeti, et <emph>maxime</emph> Virgilio, el quale scrive: "quesitor Minos urnam movet; ille silentum Conciliumque vocat vitas, et crimina discit". Nè è altro Minos che el giudicio della conscientia, della quale diremo pocho disobto. Questo è da Virgilio discripto in forma d'huomo, ma Danthe lo configura chome bestia dandogli la coda et el ringhio, che è proprio del cane. Ma non è sanza cagione, perchè intende per Minos la conscientia dell'huomo dannato, cioè che ha già facto habito de' vitii, perchè chostoro sono rimorsi dalla conscientia, la quale non è più huomo, perchè tale rimordimento non gli rimuta dal male operare. Imperochè hanno spento in loro el lume della ragione, per la quale siamo huomini, ma solamente gli stimola, et fagli diventare furiosi. Onde si può dire che la conscientia ne' dannati et in quegli che hanno facto habito de' vitii sia una crudelissima fiera. <emph>Preterea</emph> pone che chon la coda dinota el luogho dove debba esser messo el peccatore. La coda è l'ultima parte del corpo della fiera, onde per questa significa che questi tali huomini non sentono mai rimorso della conscientia se non nella fine, et quando hanno commesso el peccato. Et certamente questo solo è quello giudice, el quale nessun può fuggire. Onde Iovenale: "prima hec est ultio quod se Iudice nemo nocens absolvitur improba quanquam Gratia fallacis pretoris vicerit urnam"; <emph>Stavvi Minos</emph>: non immerito dice <emph>stavvi</emph>, perchè la conscientia è sempre nell'animo nostro, nè mai si parte, ma del continuo questo giudice in noi fa sua residentia. Nè è da maravigliarsi che se Minos è el rimordimento della conscientia, et ogni peccato arreca tale rimordimento, perchè el poeta non pose Minos nel primo cerchio ove è alchuna spetie di peccato? Perchè in quel cerchio sono o e vilissimi, e quali sono puniti non per havere facto, ma per non haver facto, et per questo non poterono haver rimorso non conoscendo quanto mal fussi non far bene; o vi sono e gentili, e quali vixono con tali virtù che nessuna conscientia gli rimordeva et del baptesimo non hebbono scientia; <emph>horribilmente ringhia</emph>: nessuna chosa è che più horribilmente ringhi et abbai et minacci che la conscientia, la quale dì et nocte stimola chi ha commesso el delicto. Tre chose fa la conscientia. Prima ci rimorde et rode del peccato commesso. Onde Isaia dixe: "vermis eorum non morietur"; nè è altro el vermine, el quale dice che non morrà, se non el rimorso che mai non cessa, ma chome vermine ci rode. La seconda è che sempre sta contro a noi la conscientia quasi chome testimonio che ci ripruovi; et però Iovenale: "nocte dieque suum gestare in pectore testem. Spartano cuidam respondit Pythia vates". Nel terzo luogho giudica el supplicio che merita el peccato. Onde chome pocho di sopra dixi: "prima est hec ultio quod se Iudice nemo nocens absolvitur". Et per questo forse posono e poeti tre giudici nello 'nferno: Minos, Eaco et Rhadamanto; <emph>examina le colpe</emph>: sempre la conscientia seco medesima ripensa al fallo commesso, et giudica la pena; <emph>giudica et manda</emph>: pone tre cose che fa la conscientia. Prima examina, poi giudica, poi manda ad executione quanto è giudicato; <emph>secondo che avinghia</emph>: cioè abbraccia, et è anticho vocabolo fiorentino, et viene dal vocabolo latino "vincire", che significa legare, perchè chi abbraccia lega. Onde ancora e nostri rustici dicono ‘una vinghiata’, cioè una bracciata.</p>
<p>[7-9] <emph>Dicho che quando l'anima è mal nata</emph>: cioè quando è coinquinata nel peccato. Il che la fa sì misera che, chome dixe Christo di Giuda, "melius fuisset homini isti si nunquam natus fuisset". Nè intendi <emph>mal nata</emph> perchè nel suo nascimento havessi tale influxo dalle stelle che fussi necessitata a peccare, perchè questo torrebbe el libero arbitrio, et è falso non solamente secondo e nostri theologi, ma anchora secondo e philosophi, che vogliono che le stelle possino inclinare, ma non necessitare, perchè l'anima creata <emph>inmediate</emph> da Dio sanza mezo delle seconde cause che sono e cieli non è sobtoposta a' cieli, chome el corpo, el quale pel mezo de' sensi può dare qualche inclinatione all'animo, ma non sì che non rimanghi libero et di sua potestà d'operare bene et male. Il perchè el docto astrologo dixe che 'l savio signoreggia a le stelle. Adunque <emph>mal nata</emph>, cioè nata per suo male poichè è stata sì stolta che di libera s'è facta serva del peccato; <emph>tutta si confessa</emph>: perchè niente può essere celato alla nostra conscientia; <emph>et quel conoscitore delle peccata</emph>: et certo nessuno meglio conosce e peccati che la conscientia; per questo dixe Cicerone: "nullum maius theatrum conscientia".</p>
<p>[13-15] <emph>Sempre innanzi a llui ne stanno molte Vanno a vicenda</emph>: luogho tracto di Virgilio: "quesitor Minos urnam movet; ille silentum Conciliumque vocat vitasque et crimina discit". Dice adunque Virgilio, che essendovi infinita turba d'anime e nomi loro sono tutti scripti et messi in un vaso, et traggonsi a sorte, et chi è tracta è examinata; <emph>vanno a vicenda</emph>: cioè vanno secondo che la volta gli toccha. Imperochè <emph>vicenda</emph> vuol dire la volta che tocca per sorte, et è derivato dal vocabolo latino decto "vice"; <emph>dicono et odono et sono in giù volte</emph>: in brevissimo spatio di tempo, et quasi a un tracto, epsi <emph>dicono</emph> e lor peccati, et <emph>odono</emph> Minos, el quale pronuntia la pena, <emph>et sono in giù volti</emph>, perchè e diavoli le volgono al martorio. Et chosì è certo. Imperochè nel medesimo puncto la conscientia ti ricorda el peccato, et la ragione ti condanna, et l'ansietà t'affligge.</p></div3>
<div3><head>vv.  16-24</head>
<lg><l>"O tu che vieni al doloroso hospitio",</l>
<l>gridò Minos ad me quando mi vide,</l>
<l>lasciando l'acto di cotanto offitio,</l></lg>
<lg><l>"Guarda com'entri et di cui tu ti fide;</l>
<l>non t'inganni l'ampieza dell'entrare!".</l>
<l>El duca mio a llui: "Perchè pur gride?</l></lg>
<lg><l>Non impedir lo suo fatale andare:</l>
<l>vuolsi così colà dove si puote</l>
<l>ciò che si vuole, et più non domandare".</l>
</lg>
<p>Non è inconveniente che Mynos voglia sbigottire Danthe. Imperochè spesso la sensualità, la quale è consapevole della sua fragilità, sconforta se medesima d'entrare nello 'nferno, cioè nella contemplatione de' vitii temendo non rimanere presa da' piaceri di quegli. Ma la ragione superiore s'oppone a tal conscientia, et dimostra che la gratia divina lo guiderà salvo. Conscientia non è altro che consapere che ha l'huomo di sè, et de' meriti et delle forze sue in se medesimo.</p>
<p>[16-18] Adunque questo sapere che ha in sè la sensualità della sua fragilità et piccole forze di potersi difendere dalle voluptà carnali, gli grida et dice: <emph>o tu che vieni al doloroso hospitio</emph>, cioè al doloroso albergho, cioè alla contemplatione de' vitii.</p>
<p>[19-21] <emph>Guarda chome entri</emph>, in tale speculatione, <emph>et di cui tu ti fidi</emph>, quasi dica: tu ti confidi nelle tue forze, ma epse non saranno sufficienti a trartene; <emph>non t'inganni l'ampieza</emph>, cioè la largheza, <emph>dell'entrare</emph>, quasi dica: l'entrata è largha, ma l'uscita è strecta, perchè ognuno può entrare ne' vitii, ma non uscirne. Può l'huomo per se medesimo col suo libero arbitrio entrare ne' vitii, ma non può sanza la divina gratia uscirne. Et chome dixi, "facilis descensus Averni [...] sed revocare gradum, superasque evadere ad auras, Hoc opus, hic labor est". Adunque essendo chosì sbigottita la sensualità dal conoscimento della sua fragilità, Virgilio, cioè la ragione superiore, la quale conosce che la divina gratia non abandona chi s'aiuta, et mettesi per buon viaggio, riprieme tal conscientia et dice:</p>
<p>[22-24] <emph>Non impedire el suo fatale andare</emph>, cioè non t'opporre al suo buon proposito, el quale procede da fato, cioè da dispositione ordinata dalla divina providentia. La quale perchè può ciò che vuole è somma stultitia dell'huomo o volersi opporre o voler sapere la cagione perchè vuol chosì; perchè "incomprensibilia sunt iudicia tua domine". El fato da varii philosophi è posto variamente. Nè posso io in tanta turba di chose tractarle tutte distesamente. Ma perchè e christiani nelle chose divine seguitano più Platone che gli altri, conciosia che chome dice Augustino lui in quelle s'appressò più alla verità, diremo secondo Platone che cosa sia fato. Ma prima intendi che varie furono l'opinioni de' philosophi se Idio cura et provede alle chose o no. Et Leucippo, Democrito, Prothagora, Theodoro, Aristippo, et Epicuro vogliono che ogni cosa sia a caso sanza alchuno governo. Alquanti credono che Dio governi ogni chosa dal cielo della luna in su, et le chose inferiori non curi. Alquanti dicono che cura anchora le inferiori, ma solamente le grandi. Platone principe di tutti e philosophi vuole che la divina providentia si distenda per tutte le cose, <emph>etiam</emph> per le minime, et tutte quelle governi. Alla qual sententia s'accorda Empedocle, Hippocrate, Heraclito, Pythagora, et gli stoici. Aristotele scrive in modo che alchuni interpretano che lui pongha la providentia, alchuni el contrario. Vuole adunque Platone che la sapientia di Dio cognoscendo la essentia et la potentia sua, et per quella ogni chosa che da quella pende, subito la volontà ama, et desidera l'ordine delle chose, el quale la sapientia ha giudicato essere optimo, et in sè lo discrive, et constituisce in forma che non può essere altrimenti. Adunque questa constitutione, et ordine, et legge delle chose che hanno a essere necessariamente, et nientedimeno non impediscono el libero arbitrio, è chiamata providentia. Questo medesimo ordine, considerato nelle chose, chiama fato, et dice fato essere legge divina, per la quale s'adempiano le inevitabili cogitationi et incepte di Dio. Il perchè Augustino non contende, nè s'oppone a quegli che chiamano fato la connexione et continuato ordine di tutte le cause, pel quale si fa ciò che si fa. Ma non vuole chiamarlo fato lui, perchè questo nome da gli antichi si tira in diverse significationi, et potrebbe ingannare gl'huomini. Adunque dixe Danthe <emph>el suo fatale andare</emph>, <emph>i.</emph> el suo andare, el quale procede dall'ordine posto da Dio nelle cagioni delle chose; et però seguita <emph>vuolsi chosì cholà dove si puote Ciò che si vuole</emph>, e quali versi exponi chome disopra furono exposti.</p></div3>
<div3><head>vv.  25-45</head>
<lg><l>Hor incomincion le dolenti note</l>
<l>a farmisi sentire; hor son venuto</l>
<l>là dove molto pianto mi percuote.</l></lg>
<lg><l>Io venni in luogo d'ogni luce muto,</l>
<l>che mughia come fa 'l mar per tempesta,</l>
<l>se da contrarii venti è combattuto.</l></lg>
<lg><l>La bufera infernal, che mai non resta</l>
<l>mena gli spirti con la sua rapina;</l>
<l>voltando et percotendo gli molesta.</l></lg>
<lg><l>Quando giungon dinanzi alla ruina,</l>
<l>quivi le strida con pianto et lamento;</l>
<l>bestemmian quivi la virtù divina.</l></lg>
<lg><l>Intesi ch'a chosì facto tormento</l>
<l>eron dannati e peccator carnali,</l>
<l>che la ragion sommettono al talento.</l></lg>
<lg><l>Et chome gli stornegli ne portan l'ali</l>
<l>nel freddo tempo, a schiera larga et piena,</l>
<l>chosì quel fiato gli spiriti mali</l></lg>
<lg><l>Di qua, di là, di su, di giù gli mena;</l>
<l>nulla speranza gli conforta mai,</l>
<l>non che di posa, ma di minor pena.</l>
</lg>
<p>Habiamo già dimostro che per tutta questa opera è necessario che il texto dinoti due chose, cioè le pene che sostengono e dannati nello 'nferno essentiale, et un senso allegorico el quale dimostri le perturbationi, le quali induce el vitio del quale si tracta. Adunque qui tractandosi dell'amore carnale, el quale peccato universalmente è decto luxuria, et perchè el nostro auctore è insieme poeta et theologo christiano, mi sforzerò satisfare all'una et all'altra doctrina. Et prima intendendo dello 'nferno de' dannati.</p>
<p>[25-27] <emph>Qui cominciono le dolenti note</emph>, cioè strida et pianti, perchè cominciono le pene sensitive. Et pone questi in luogho tenebroso, perchè havendo molto peccato cho gli occhi, e quali sono guida nello amore, et havendo preso dilecto delle belleze corporali, le quali tutti consiston nel vedere, è conveniente pena che sieno privati dell'uso di quel senso, con quale hanno peccato. <emph>Preterea</emph> perchè è consuetudine de gli amanti dilectarsi in varii suoni et canti et harmonie, debitamente perchè questo senso sia punito odono mughia et altre voci moleste. <emph>Item</emph> perchè la luxuria induce cecità di mente et incosideratione, perchè per quella la mente perde el lume della ragione superiore, nè può più contemplare alchuna excellente chosa, et similmente della inferiore, perchè l'animo occupato nello impudico amore, perde ogni suo honore et utile nella vita civile et activa, pertanto el poeta gli pone in tenebre. Queste due cecità, una della ragione superiore, et l'altra della inferiore, exprexe optimamente Virgilio. La prima in Enea, el quale per Didone lasciava Italia, cioè la inquisitione et contemplatione delle chose celesti. La seconda in Didone, la quale impedita dall'amore, ogni altra chosa intralasciava, "unde non cepte insurgunt turres". <emph>Item</emph> induce la luxuria inconstante. Il perchè l'amore è dipinto alato, onde Propertio assegnando la ragione perchè è alato dixe: "scilicet alternis quoniam iactamur in undis Nostraque non ullis permanet aura locis". Onde el poeta dixe: <emph>la bufera infernale che mai non resta</emph>. <emph>Item</emph> nell'amore e consigli sono precipiti, cioè inconsiderati et sanza ragione. Et per questo lui pone la ruina, et chi vuole apuncto intendere la inconstantia de gli amanti, et la ruina de' loro consigli da uno extremo a un altro, legga il triompho che scrive Francesco Petrarcha dell'amore, chosa molto utile considerandolo bene a chi cercha liberarsi da sì crudele servitù; <emph>Hora incomincion le dolenti note</emph>: pone gran pianti et lamenti, perchè di tutte le perturbationi humane nessuna è che faccia gl'huomini più queruli, et più lachrimosi, et con maggior lucto che l'amore.</p>
<p>[28-30] <emph>d'ogni luce muto</emph>: cioè privato, et prese quello che è dell'audito per quello che è del vedere. Le perturbationi dell'animo sono quattro in genere, ma in spetie molto più, chome in altro luogho dimostrerremo. Tutte queste chose spengono in noi el lume della ragione. Ma sopra l'altre, l'amore fa l'huomo cieco del tutto, onde e poeti lo dipingono cieco, <emph>item</emph> fanciullo, a dimostrare che manca d'ogni sentimento. Di qui Propertio: "quicunque ille fuit puerum qui pinxit amorem Non ne putas miras hunc habuisse manus? Is primum vidit sine sensu vivere amantes Et levibus curis magna perire bona". Et ben fa comperatione del mare, el quale chome dimostramo nell'<emph>Eneide</emph> di Virgilio optimamente si pone per l'appetito et per la sensualità. Imperochè chome el mare per se medesimo è tranquillo, ma mosso da venti, et <emph>maxime</emph> se sono contrarii surge in gran tempesta, chosì l'appetito nostro per sè quieto si perturba per varie passioni, le quali sono spesse volte contrarie nella mente, chome dimostra el terentiano Pamphilo, el quale da una parte è pinto dall'amore et compassione di Glicerio, dall'altra è rivocato dalla riverentia paterna. Questi contrarii venti fanno mughiare el mare, cioè commuovuono a mughi et a guai la sensualità dell'amante.</p>
<p>[31-33] <emph>La bufera infernale</emph>: proprio <emph>bufera</emph>, et bufea dicono quando nelle montagne la neve che cade è rivolta, et con ruina aggirata da diversi venti. Finge adunque che quegli spiriti nel medesimo modo fussino amulinati et trasportati per l'aria. Il che niente altro significa che la continua instabilità, et inconstantia, et subitanea mutatione ne gli amanti. Imperochè chome dice Terrentio nello amore son tutte queste chose. Adunque questa assidua inconstantia et furibonda mutatione rapisce l'animo, et volgendolo di proposito in proposito, et percotendolo, cioè dandogli gravi dolori, lo molesta et affligge.</p>
<p>[34-36] Et <emph>quando giungono innanzi alla ruina</emph>, cioè quando caggiono dalla chosa amata et rimangonne privati, quivi sono le strida, et el pianto, et e lamenti, et bestemmiano la virtù divina. Il che significa extremo furore, et quale suole essere ne gl'amanti. Et dimostra la perversione nell'amore, imperochè prepongono tale amore all'amore di Dio et del padre.</p>
<p>[37-39] <emph>che la ragione sobmettono al talento</emph>: cioè all'apetito. Talento è inclinatione d'animo et d'apetito alla voluptà et dilecto sensitivo. Onde atalentare significa aconsentire.</p>
<p>[40-42] <emph>Et chome gli stornegli ne porton l'ali</emph>: optima comperatione de gl'uccegli all'anime per la loro leggerezza, et perchè gli stornegli volan presto et in gran turba, exprime la moltitudine et velocità de gli spiriti.</p>
<p>[43-45] <emph>di qua, di là, di su, di giù gli mena</emph>: l'amante non sta mai in uno stato, ma hora sale nella gratia della chosa amata, et hora ruina per le inimicitie et dissentioni; <emph>nulla speranza gli conforta mai, Non che di posa, ma di minor pena</emph>: quanto allo 'nferno essentiale, questo si verifica in ogni dannato per qualunque peccato. Et però l'auctore le pose qui nel primo luogho delle pene, acciochè s'intenda decto per tutti gli altri. Ma quanto al senso allegorico è proprio del luxurioso, perchè tale perturbatione è insatiabile. Et quanto più s'exercita, tanto più s'accende l'apetito. Nè altro intendono e poeti per Titio figliuolo della terra, el quale volle fare violentia a Latona madre di Phebo, se non la luxuria la quale nasce di cupidità di chose terrene, al quale benchè l'avvoltoio roda el fegato, nientedimeno del continuo altrettanto ne rinasce quanto tale ucciello ne divora. <emph>Preterea</emph> non è mai sanza pena l'amante. Imperochè se è privato della chosa amata si strugge per disiderio d'haverla. Se la possiede sempre sta in gelosia et in sospetto di non la perdere.</p></div3>
<div3><head>vv.  46-51</head>
<lg><l>Et chome e gru van cantando lor lai</l>
<l>faccendo in aer di sè lunga riga,</l>
<l>chosì vid'io venir, traendo guai,</l></lg>
<lg><l>Ombre portate dalla decta briga;</l>
<l>perch'io: "Maestro - dixi - chi son quelle</l>
<l>genti che l'aer nero si gastiga?".</l>
</lg>
<p>Chome per la comperatione degli stornegli expresse la moltitudine et la velocità degli spiriti, chosì pe' gru significa e lamenti loro.</p>
<p>[46-48] Et ben dixe <emph>van cantando loro lai</emph>, cioè lamenti. Imperochè quasi tutti e versi et tutte canzone de gl'innamorati contenghono querele et ramarichii et chose che muovino a commiseratione. Onde e Greci chiamano tali versi elegi, perchè "elos" in greco significa misericordia et compassione; <emph>faccendo in aere di sè lunga righa</emph>: non dice che gli spiriti volassino faccendo di sè lunga righa, perchè disopra ha dimostro che volavono in turma chome gli stornegli; ma dice che volavon cantando e lor lai come e gru quando volando fanno di sè lungha righa.</p>
<p>[49-51] <emph>chi son quelle genti?</emph>: non domanda di tutta la gente di quel cerchio, perchè già sa che spetie di peccatori si tormentono quivi. Ma in spetie domanda di quegli che gli son propinqui, et perchè sono nomi d'antiche historie ne domanda lui. Et per tutto el poema observa quasi questo modo, che le historie antiche fa dire a Virgilio; le moderne, le quali furono dopo Virgilio, fa dire ad altri.</p></div3>
<div3><head>vv.  58-69</head>
<lg><l>"La prima di color di cui novelle</l>
<l>tu vuoi saper - mi dixe quegli allotta -</l>
<l>fu imperadrice di molte favelle.</l></lg>
<lg><l>A vitio di luxuria fu sì ropta,</l>
<l>che libito fe' lecito in sua legge,</l>
<l>per tòrre el biasmo in che era corropta.</l></lg>
<lg><l>Ell'è Semiramis, di cui si legge</l>
<l>che succedecte a Nino et fu sua sposa:</l>
<l>tenne la terra che 'l soldan corregge.</l></lg>
<lg><l>L'altr'è colei che s'ancise amorosa,</l>
<l>et ruppe fede al cener di Sicheo,</l>
<l>l'altr'è Cleopatras luxuriosa.</l></lg>
<lg><l>Helena vidi, per chui tanto reo</l>
<l>tempo si volse, et vidi el grand'Achille,</l>
<l>che chon amore al fin combatteo.</l></lg>
<lg><l>Vidi Paris, Tristano"; et più di mille</l>
<l>ombre mostrommi et nominolle a dito,</l>
<l>ch'amor di nostra vita dipartille.</l>
</lg>
<p>[58-60] Semyramis fu moglie di Nino re de gli Asyrii, della cui origine Diodoro Siculo pone chose fabulose. Imperochè scrive lei esser nata in una selva appresso d'un lago d'Ascalonia città. Et la madre pone una la quale quivi era adorata per idia, et el padre giovane el quale gli sacrificava. Et nata, dice esser stata occultata in una speloncha, et quivi dalle colombe nutrita col lacte el qual toglievano a' pastori quando mugnevano. Et finalmente trovata, essere stata data a Simma prefecto de' pastori del re. Chostei adunque fu nominata Semiramis per esser stata nutrita dalle colombe, perchè in lingua soriana Semiramis significa colomba. Crescendo divenne di sì maravigliosa belleza, che Menone, huomo primo del consiglio del re, la sposò. Nè fu in questa femina minore la prudentia che la belleza. Onde el marito niente faceva sanza el suo consiglio. Era in questi tempi Nino re de gli Asyrii con l'exercito contro a' Bactriani, et assediava Bractra città principale di quella regione. Et vedendo Menone che l'obsidione haveva a essere lungha, mandò per Semyramis sanza la quale non viveva se non in merore. Venne la donna, et con diligentia speculando el sito della terra, <emph>tandem</emph> per via difficile et non guardata, perchè quella parte parea inexpugnabile, prese la roccha della città. Onde e Bactriani furono constrecti a darsi. Questo alla donna decte grandissima fama. Et il re, mosso chosì dalle belleze chome dalle virtù, la chiese al marito promettendogli in cambio Sosane sua figliuola, et denegandola minacciò d'acciecarlo. Menone pel dolore s'impiccò. Et in questo modo diventò moglie di Nino Semyramis, et di lui partorì Ninia. Nino morendo gli lasciò el reame. Lei volendo fare chose egregie edificò Babyllonia sopra l'Euphrate, le mura della quale giravono tanti stadii quanti dì ha l'anno, et è lo stadio l'octava parte d'un miglio. Adunque .ccclxv. stadii sono miglia quarantasei. Le mura eron di mattoni, et havevano .ccl. torri. Ne' mattoni crudi havea impresso varie forme di fiere, et ciaschuna di suo colore, in forma che 'l circuito faceva una caccia; et in luogho di calcina tolse bitume delle palude asfaltide. Lasciò in drieto molte stupende chose di questa opera, perchè sole queste richiederebbono un volume. Vinxe e Medi, dove lasciò mirabili opere, orti, aquedocti, et vie. Vinxe e Persi, dove molti monti appianò, et in piano molti monti fece per sepulture di suoi amici. Vinse gl'Indi, contro a' quali tre milioni d'huomini a piè, et cinquanta migliaia a cavallo, et cento migliaia di carri conduxe. Fu molto luxuriosa, ma non volle marito proprio. Eleggeva tra' giovani e più begli, et dipoi gli mandava in luogho che più non si rivedevono. Questo scrive Diodoro. Iustino dice che finalmente volendo usare col figliuolo, fu da lui morta. Alquanti dicono che lo prese per marito, et a ricoprire la infamia constituì per legge che fussi licito a ciaschuno fare el simile.</p>
<p>[61-63] <emph>L'altra è colei che s'ancise amorosa</emph>: <emph>i.</emph> morì per amore. Seguita Didone. Chostei fu figliuola di Belo re di Phenycia, et moglie di Sicheo, el quale perchè haveva di molto thesoro, da Pygmaleone fratello di Didone fu ucciso sperando possedere le sue riccheze. Ma Didone con quelle si fuggì in Affrica, dove edificò Cartagine, et vixe in gran castità, nè mai ruppe la fede al già morto marito. Et finalmente vedendosi constringere a Iarba re di Mauritania, el quale la volea sposare, chon le proprie mani s'uccise per non rompere la fede a Sicheo. Ma Virgilio per ornare el suo poema finge che arrivando per tempesta Enea a' liti cartaginesi, et visitandola, lei s'innamorò di lui, et fuggendo nella caccia la piova in una speloncha dove s'accozorono, lo conobbe. Dipoi andatosene Enea in Italia, Didone vincta dal troppo amore s'uccise. Adunque Danthe seguitando Virgilio nell'altre chose, lo seguita anchora in questa historia. <emph>Cleopatra</emph> fu figluola di Ptolomeo Pythone re d'Egypto, et sorella et moglie di Ptholomeo Dyonisio, el quale uccise Pompeo. Tra questi nacque civile dissensione, et nella expugnatione che Cesare fe' d'Alexandria, epsa et con belleze, et con l'ornato parlare, et dolce maniera, le quali chose maravigliosamente erono in lei, allectò Cesare nel suo amore, et di lei partorì Cesarione. Et dopo la morte di Cesare con le medesime arti tanto tirò a sè M. Antonio, che lui ardentemente l'amò, et per lei rifiutò Ottavia sorella d'Ottaviano. In molte delitie et in gran luxo vixono in Alexandria. Finalmente vinto che fu Antonio da Octaviano, si rifuggirono in Egypto. Et Antonio vedendo non potere altrimenti fuggire Octaviano, s'uccise. Cleopatra presa viva, temendo non havere a esser menata nel triompho, s'uccise col veleno. Femina di grande animo, et molto prudente, ma non meno lasciva, et la qual, chome scrive Plutarcho, valeva più per certa venustà, et gesti, et modi pieni d'allectamenti, che per belleza.</p>
<p>[64-66] <emph>Helena</emph> fu figliuola di Leda moglie di Tindaro re di Lacedemonia. Dicono e poeti che Giove innamorato di lei si trasformò in cigno, <emph>i.</emph> cecero, uccello candidissimo, et chosì con lei giacendo nacquono due huova, et dell'uno nacque Polluce et Castore, et dell'altro Helena, la quale venuta all'età matura si maritò a Menelao. Ne' medesimi tempi era Paris, figluolo del re Priamo, reputato giusto giudice. Il perchè tre idie, Iunone, Minerva, et Venere, contentendo chi di loro avanzassi l'altre di belleza, rimessono in lui tanta lite. Acceptò l'arbitrato Paris, ma giudicò non sanza corruptela. Imperochè prepose Venere, perchè epsa gli promisse fargli havere Helena bellissima di tutte le donne. Sotto la quale speranza navigò in Grecia, et rapì Helena. Benchè alquanti dicono che non la rapì, ma epsa di sua volontà lo seguì, et vennene in Troia. Questa ingiuria commosse e Greci a condurre l'exercito in Troia, et dopo dieci anni vinsono la città, arsonla, et sacheggioronla, et Menelao ricuperò Helena. Benchè Herodoto scriva che Helena non venne mai in Troia, ma che Paris per fortuna scorse in Egypto, et quivi dal re nominato Proteo gli fu tolta, et servata tanto che Menelao dopo l'excidio troiano andò per lei. Dione Chrysostomo tutta questa historia perverte. Ma non si può in tanta moltitudine di chose tractare di ciaschuna a pieno; <emph>per chui tanto reo tempo si volse</emph>: fioriva Grecia; erono incredibili le riccheze de' Troiani innanzi che Helena fussi rapita. Ma per lei poi s'armò tutta la Grecia per ricuperalla, et tutta l'Asia per difender Troia. Onde seguirono uccisioni d'infiniti huomini. Perirono excellentissimi principi. Nacquonne incendii, prede, rapine, distructioni di molte città. Onde el Petrarcha: "et funne el mondo sobtosopra volto". <emph>Acchille</emph>: l'origine di chostui è da Giove, imperochè di Giove et d'Egina nacque Eaco, et d'Eaco Pelleo, et Pelleo di Thetis dia marina generò Acchille, el quale la madre tuffò tutto nella palude Styge excepto che 'l calcagno pel quale epsa lo tenea. Onde dicono che non potea esser ferito se non nel calcagno. Fu nutrito nel monte Pelio da Chyrone centauro. Nè mai in quel tempo mangiò cibo cocto. Il perchè fu nominato Achille, perchè in greco "a" significa senza, et "chilos" cibo cocto. Imparò da Chyrone astrologia, musica, et medicina. Dipoi non volendo Thetis che fussi menato alla guerra troiana, lo portò adormentato nell'isola di Scyro a Lycomede re, et chon le sue figluole stava in veste feminile, in forma che non si conoscea per maschio. Et pure in quel tempo di Deydamia figluola di Lycomede di lui generò Pyrrho. <emph>Demum</emph> conosciuto per l'astutia d'Ulixe fu constrecto andare a Troia, dove secondo Homero dimostrò incredibil forteza. Nè mai vinxono e Troiani quando Achille era alla battaglia, ma mentre che irato chon Agamemnone, perchè gl'havea tolto Briseida, non voleva combactere, Patroclo vestito delle sue armi andò contro a Hectorre, et da lui fu morto. Ma Thetis gli fe' fabricare nuove armi a Vulcano, con le quali uccise Hectorre et vendicò Patroclo. Benchè Dyone Chrysostomo narri l'opposito, et pruovi che Hectorre uccise lui. Ma seguitando Homero, Achille uccise Hectorre et Troiolo; dipoi innamorato di Polyxena figluola di Priamo, per haverla venne in conloquio chon Heccuba sua madre nel tempio d'Apolline Tymbreo, et inginocchiato per honorare Apolline, fu ferito di strale nel calcagno da Paris, el quale per questo fare l'aspectava posto in aguato, et chosì morì. Onde dixe el poeta <emph>che chon amore alfin combacteo</emph>.</p>
<p>[67-69] <emph>Tristano</emph>: fu nipote di Marcho re di Cornovaglia, et innamorossi della reina Isotta moglie del re Marcho. El re gl'appostò in camera, et chon la lancia medesima di Tristano, la quale lui haveva lasciata fuori dell'uscio, lo ferì mettendo la lancia per un bucho dell'uscio; et Tristano dopo poco tempo morì di tal ferita. Questo fu el principale de' cavalieri chiamati erranti, le prodezze de' quali sono più fabulose che vere. Di qui Francesco Petrarcha dixe: "Ecco que' che le carte empion di sogni Lancilotto, et Tristano, et gli altri erranti".</p></div3>
<div3><head>vv.  70-72</head>
<lg><l>Poscia ch'i' hebbi el mio doctor hudito</l>
<l>nomar l'antiche donne e cavalieri,</l>
<l>pietà mi vinxe, et fu' quasi smarrito.</l>
</lg>
<p>Dimostra che Danthe, cioè la sensualità, pigla compassione delle pene de gli amanti, et quasi si smarrisce, perchè si divia dalla ragione la quale non vuol che noi habbiamo compassione a chi debitamente è tormentato, imperochè la pietà et misericordia è commendata quando ci prende compassione di chi immeritamente è posto in miseria. Ma ad chi merita el supplicio non dobbiamo havere alchuna compassione. Onde lui altrove: "qui regna la pietà quando è ben morta, Chi è più scellerato di colui Ch'al giudicio di Dio passion porta". Nientedimeno attesa la qualità del vitio dell'amore lascivo, el quale non procede chome molti altri peccati da crudeltà o da immanità alchuna, il che è al tutto contro alla natura dell'huomo, ma più tosto da gentileza d'animo et da humanità, benchè male regolata sia, et atteso quanto sia difficile a resistervi, conciosia che e più savi sono rimasi all'hamo, non è maraviglia se la nostra sensualità ne prende compassione. Questo medesimo conferma el Petrarca nel primo sonecto quando dice: "dove sia chi per pruova intenda amore Spero trovar pietà non che perdono".</p></div3>
<div3><head>vv.  73-75</head>
<lg><l>Et cominciai: "Poeta, volentieri</l>
<l>parlerei a que' due che 'nsieme vanno,</l>
<l>et paion sì al vento esser leggieri".</l></lg>
<lg><l>Et egli a me: "Vedrai quando saranno</l>
<l>più presso a noi; et tu allhor li priegha</l>
<l>per l'amor che li mena, et que' verranno".</l>
</lg>
<p>[73-75] Chiede consiglio a Virgilio se gli pare che parli chon questi spirti. Il che allegoricamente significa che innanzi che parliamo o scriviamo di cosa che habbia a dare infamia ad alchuno dobbiamo volere el consiglio della ragione; <emph>che insieme vanno</emph>: perchè chi insieme pecca insieme è punito. <emph>Preterea</emph> entrano in una medesima infamia; <emph>et paion sì al vento esser leggieri</emph>: la leggereza si dimostra dalla velocità. Erono più veloci, perchè erono più tirati dal vento, cioè haveano maggior pena, la quale meritavono per essere cognati, et in grande stato, perchè queste due circunstantie aggravano el peccato. Et quanto al morale più sono diffamati quegli che sono parenti et in grande stato. Onde Iovenale: "omne animi vitium tanto conspectius in se Crimen habet quanto maior qui peccat habetur".</p></div3>
<div3><head>vv.  85-87</head>
<lg><l>Sì tosto chome 'l vento a noi li piegha,</l>
<l>muovi la voce: "O anime affannate,</l>
<l>venite a noi parlar s'altri nol niegha!".</l></lg>
<lg><l>Qual le colombe dal disio chiamate</l>
<l>con l'ale alzate et ferme al dolce nido</l>
<l>vengon per l'aer, dal disio portate;</l></lg>
<lg><l>Cotali uscir della schiera ove Dido,</l>
<l>venendo a noi per l'aer maligno,</l>
<l>sì forte fu l'affectuoso grido.</l>
</lg>
<p>Fece comperatione alle colombe non solamente perchè sono veloci nel volare, ma anchora perchè è conveniente uccello a gli amanti. È la colomba animale molto luxurioso et affectionato nell'amore, et per questo gl'antichi dedicorono e colombi a Venere, chome l'aquila a Giove, el corvo a Phebo, la cornacchia a Minerva, el picchio a Marte, el pavone a Giunone, et similmente a altri dii, altri ucciegli.</p>
<p>[85-87] <emph>chotali uscir della schiera ove Dido</emph>: cioè dove era Dido, della quale dicemmo di sopra.</p></div3>
<div3><head>vv.  88-108</head>
<lg><l>"O animal gratioso et benigno,</l>
<l>che visitando vai per l'aer perso</l>
<l>noi che tignemo el mondo di sanguigno,</l></lg>
<lg><l>Se fussi amico el re dell'universo,</l>
<l>noi pregherremmo lui per la tua pace,</l>
<l>poi c'hai pietà del nostro mal perverso.</l></lg>
<lg><l>Di quel ch'udir et di parlar ti piace,</l>
<l>noi udiremo et parleremo a vui,</l>
<l>mentre che 'l vento chome fa si tace.</l></lg>
<lg><l>Siede la terra dove nata fui</l>
<l>su la marina dove 'l Po discende</l>
<l>per haver pace co' seguaci sui.</l></lg>
<lg><l>Amor ch'al cor gentil rapto s'apprende</l>
<l>prese chostui della bella persona</l>
<l>che mi fu tolta; e 'l mod'ancor m'offende.</l></lg>
<lg><l>Amor ch'a nullo amato amar perdona</l>
<l>mi prese di chostui piacer sì forte,</l>
<l>che come vedi ancor non m'abandona.</l></lg>
<lg><l>Amor conduxe noi a una morte.</l>
<l>Chayna attende chi 'n vita ci spense".</l>
<l>Queste parole da lor ne fur porte.</l>
</lg>
<p>Parrebbe forse ad alchuno che questi spirti non dovessin favellare se prima non fussino domandati; et pure havendo a favellare, più tosto dovessi dir l'huomo che la donna. Alla prima si risponde che havendo Danthe richiesto che parlassino, era facile a conoscere che niente altro volessi, se non sapere alchuna chosa della vita et de' costumi loro. <emph>Preterea</emph> piglion gli amanti et gran voluptà nella felicità, et gran consolatione nell'adversità, inferire quello che a lloro è intervenuto nell'amore, <emph>presertim</emph> a chi dimostra haverne compassione, chome havea dimostro Dante per quelle parole <emph>o anime affannate Venite a noi parlar s'altri nol niegha</emph>, et per questo spesso narrono <emph>etiam</emph> a chi non gli domanda. Alla seconda non è dubbio che la femina è più perturbata nell'amore et più querula, et rammarichosa, et men considerata nel parlare, et più loquace.</p>
<p>[88-90] <emph>O animal gratioso et benigno</emph>: dixe <emph>animale</emph> perchè lo vedeva chol corpo et coll'anima. Imperochè animale è corpo animato; <emph>gratioso et benigno</emph> dixe, perchè chosì comprese dalle sue parole, quando dixe "o anime affannate venite a noi parlar s'altri nol niegha"; <emph>tignemmo el mondo di sanguigno</emph>: perchè fummo morti, et spargemmo el sangue sopra la terra.</p>
<p>[94-96] <emph>noi udiremo et parleremo a vui</emph>: cioè a voi. Usa l'auctore a qualunque induce a parlare, accomodare alchun vocabolo della patria sua. Il perchè dixe <emph>vui</emph> non solamente per far la rima, ma perchè questa Francesca era romagnuola; <emph>mentre che 'l vento chome fa si tace</emph>: pare contrario a quel che dixe "la bufera infernal che mai non resta", ma intendi che fussi posata in beneficio di Danthe, quanto a questi due. Et allegoricamente intende questo, che benchè l'amore sia in continuo moto, nientedimeno a chi fuori d'amore lo considera in altri non ha alchuno furore chome l'avaritia, la quale è considerata da chi investiga la natura de' vitii sanza alchuna cupidità.</p>
<p>[97-99] Dipoi discrive del sito di Ravenna sua patria, la quale è presso alla foce del Po in sul mare. El qual Po corre <emph>con suoi sequaci</emph>, cioè fiumi che entrono in lui insino al mare, et qui chome gli altri fiumi cessa dal suo corso. Ma del Po diremo in più comodo luogho. Francesca fu figluola di Guido da Polenta signor di Ravenna, femina di belleze et di maniera excellentissima, et mogle di Ianciotto figluolo di Malatesta signor da Rimino, huomo bellicoso et di grande animo, ma brutto di corpo et scianchato. Chostui havea un fratello chiamato Paolo, bello di corpo, et di dolce maniera et chostumi, et più apto all'otio che all'armi, et quasi un Paris a comperatione d'Hectorre. Et usando familiarmente chon Francesca chome con cognata, la lunga practica partorì tra loro amor lascivo. Et finalmente leggendo un giorno el libro della <emph>Tavola ritonda</emph>, el captivo exemplo gl'incitò a captivo acto. Et seguitando in questo proposito più tempo, Ianciotto se n'accorse, et appostogli, et giuntogli in sul facto, con uno medesimo ferro et colpo confixe l'uno et l'altro. Dicono che la madre sua la voleva dare a Paolo, et Ianciotto andò a Ravenna per sposarla per lui, ma vedendola sì bella et innamoratosene, la chiese per sè. Et perchè era huomo potente et terribile, gli fu data più per paura che per amore.</p>
<p>[100-102] <emph>Amor ch'al cor gentile tosto s'apprende</emph>: è vera sententia che l'animo generoso et elegante, cioè acuto in eleggere, facilmente ama le chose belle; imperochè amore non è altro che desiderio di belleza. Noi diciamo animo gentile quello che è humano, affabile, clemente, benigno, gratioso, cupido di compiacere, alieno dall'opposito; el quale si dilecta di chose belle et ben composte, et ha in horrore ogni crudeltà et efferità, le quali tutte chose dimostrono quello da natura essere disposto ad amare. O più tosto havere universale amore a tutti. Adunque sarà facile amare singularmente uno in particulare. Molte chose et degne d'essere intese mi restano dell'amore, ma perchè sono divine et proprie del vero amore, non quadrano in questo luogo dove si tracta dell'amor lascivo, el quale tanto degenera et traligna dal vero amore che gli diventa contrario. Il perchè lo differisco in altro tempo, quando di quello tracteremo. "Amor ch'al cor gentil tosto s'apprende": qui è un color rhetorico decto sententia che è parlare tracto della vita vita nostra pel quale si dimostra quello che si fa o quel che ragionevolmente si debba fare. Et benchè si pongha in chosa particulare, nientedimeno si può trasferire al generale, chome quando dice el Petrarca "mal fa chi tanta fè sì tosto oblia", et "un bel morire tutta la vita honora", et "non è minore el duol per ch'altri el priema", et simili. <emph>Preterea</emph> è in questi tre ternarii un altro color rhetorico decto repetitione, il che è quando una medesima parola si repete più volte nel principio delle clausule, come è qui "Amor ch'al cor gentile", "Amor ch'a nullo amato", "Amor conduxe". Chosì el Petrarca nella canzona "S'il dixi mai"; <emph>el modo anchor m'offende</emph>: cioè el modo di questo amore che fu disordinato, imperochè el peccato commesso m'offende al presente con la pena. Et moralmente, ogni delicto commesso dipoi sempre offende el delinquente pel rimordimento della conscientia. Et certo l'anima rationale non può esser sanza amore, ma bisogna el modo. Non l'offende che l'amassi, ma che disordinatamente l'amassi.</p>
<p>[106-108] <emph>Cayna attende</emph>: cioè aspecta cholui che uccise noi. Et è Cayna un luogo del quale farà mentione di sobto, dove si puniscono e traditori et homicidi, decto da Cayno, el quale fu el primo homicida, chome più appieno quivi si tracterà.</p></div3>
<div3><head>vv.  112-120</head>
<lg><l>Po' ch'io intesi quell'anime offense,</l>
<l>chinai el viso, et tanto il tenni basso,</l>
<l>fin ch'el poeta mi dixe: "Che pense?".</l></lg>
<lg><l>Quand'io risposi, cominciai: "Oh lasso,</l>
<l>quanti dolci sospir, quanto disio</l>
<l>menò costoro al doloroso passo!".</l></lg>
<lg><l>Poi mi rivolsi a lloro et parla' io,</l>
<l>et cominciai: "Francesca, e tuoi martyri</l>
<l>al lachrimar mi fanno tristo et pio.</l></lg>
<lg><l>Ma dimmi: al tempo d'e dolci sospiri,</l>
<l>a che et chome concedecte amore</l>
<l>che conoscesti e dubbiosi disiri?".</l>
</lg>
<p>Mostra che la sensualità expressa per Danthe si muove ad compassione, et el chinare el viso a terra significa quella havere più cura delle voluptà corporee di che costoro son privati, che della vera et immortale voluptà. Ma la ragione superiore l'excita et fallo dirizare.</p>
<p>[112-114] <emph>quanti dolci sospiri</emph>: certo è molto dolce la voluptà corporea a' sensi, ma se si seguita ha in sè occulto veleno, el qual ci conduce ad extrema pernitie. Onde <emph>optime</emph> el lyrico toscano dixe: "so chome sta tra fiori ascoso l'angue". Il perchè dobbiamo fare della voluptà quello che e vecchi troiani dixono d'Helena: "Certo è bella questa donna, ma pure più tosto vada via che Troia perisca". È la voluptà chosa molto dolce, et molto dilecta e sensi, ma lascisi più tosto che l'animo perisca, perchè ci conduce al doloroso passo che è non solo lo 'nferno essentiale, ma anchora el morale, perchè nessuna perturbatione più tormenta l'animo che questa.</p>
<p>[118-120] <emph>che conosciesti e dubbiosi desiri</emph>: cioè venisti a tanto che l'uno manifestò all'altro e suoi desiderii. Imperochè l'amante non ha ardire di scoprirsi alla chosa amata mentre che e disiri sono dubbiosi, cioè non conosciuti; ma poi che intende epsa volere quel medesimo, allora piglia ardire a scoprirsi.</p></div3>
<div3><head>vv.  121-141</head>
<lg><l>Et ella a me: "Nessun maggior dolore</l>
<l>che ricordarsi del tempo felice</l>
<l>nella miseria; et ciò sa 'l tuo doctore.</l></lg>
<lg><l>Ma s'a conoscer la prima radice</l>
<l>del nostro amor tu hai cotanto affecto,</l>
<l>farò chome colei che piange et dice.</l></lg>
<lg><l>Noi leggiavamo un giorno per dilecto</l>
<l>di Lancilotto chome amor lo strinse;</l>
<l>soli eravamo et sanza alchun sospecto.</l></lg>
<lg><l>Per più fiate gli occhi ci sospinse</l>
<l>quella lectura, et scolorocci el viso;</l>
<l>ma solo un puncto fu quel che ci vinse.</l></lg>
<lg><l>Quando leggemo el disiato riso</l>
<l>esser baciato da cotanto amante,</l>
<l>questi, che mai da me non fia diviso,</l></lg>
<lg><l>La bocca mi baciò tutto tremante.</l>
<l>Galeotto fu el libro, et chi lo scripse:</l>
<l>quel giorno più non vi legemo avante".</l></lg>
<lg><l>Mentre che l'uno spirto questo dixe,</l>
<l>l'altro piangea, sì che di pietade</l>
<l>io venni men chosì chom'io morisse.</l></lg>
<lg><l>Et caddi, chome corpo morto cade.</l>
</lg>
<p>[121-123] Quando l'anima esce del corpo puro et sanza alchuna contagione d'alchun peccato, rimane semplice nella propria natura, nè altro pensa se non alla sua felicità, la quale è fruire Dio, et a quello, perchè non è aggravato d'alchuna terrestre mole, facilmente et con sommo desiderio vola. Ma quello che si parte lordo et coinquinato di peccati ne' quali ha riposto ogni sua felicità, niente altro desidera se non exercitar quegli. Onde optimamente dixe l'Appocalipse: "opera enim illorum sequuntur illos", et Virgilio "que gratia currum Armorumque fuit vivis que cura nitentes Pascere equos eadem sequitur tellure repostos". Et el pensare alle voluptà passate nel tempo che non le possono exercitare è loro gran passione et non piccholo tormento. Questo adunque dimostra per sententia generale dicendo che nessuno dolore è maggiore che ricordarsi del tempo felice nella miseria. Et arroge <emph>et ciò sa el tuo doctore</emph> perchè Virgilio nel sexto significa questa medesima sententia ne' versi già decti. Altri dicono <emph>ciò sa el tuo doctore</emph>, perchè al presente è dannato nel limbo, et privato della gloria, la quale haveva appresso a Octaviano. Ma la prima sententia quadra meglo. Dipoi pur seguita. Imperochè non obstante che sia dolore ricordarsi del tempo felice nella miseria, nientedimeno non è piccola consolatione riferirlo a chi dimostra haverne compassione. Questi due primi ternarii son per proemio della sua oratione. Et nel primo capta attentione per la gravità del colore rhetorico decto sententia et anchora benivolentia dalla commiseratione. Nel secondo lo fa docile. Dipoi nel terzo comincia la narratione, la quale fa brieve, perchè non vi pone chosa alchuna superflua; et dilucida et aperta, perchè observa l'ordine et usa parole aperte; et verisimile, perchè dimostra esservi stati tutti e mezi che possino condurre a tal fine. Prima la lectura di chose amatorie et di simil caso, la qual poteva <emph>etiam</emph> fare amare quegli che non amassino. Et ciaschuno intende che l'exemplo facilmente conmuove a fare el simile, <emph>maxime</emph> quando v'è l'auctorità di persone reputate, chome era Lancilotto et Ginevra. Dipoi perchè eron soli. Et finalmente sanza sospecto. Queste commodità potevon far peccare chi prima non vi fussi stato inclinato, perchè chome dice el proverbio, "a archa aperta giusto vi pecca". Et questo sta in dimostratione dell'arte. Ma moralmente dimostra che l'otio, le lectioni lascive, l'exemplo di chi ha facto quello che vogliamo far noi, <emph>maxime</emph> se è huomo d'auctorità, et finalmente la comodità del luogo et del tempo, facile induce gl'huomini a lascivo et non concesso amore.</p>
<p>[127-129] <emph>Noi leggiavamo un giorno per dilecto</emph>: legger per dilecto significa essere in otio. Imperochè chi è occupato non cerca trastullo, ma cerca expedire le sue faccende. Adunque erono in otio, et l'otio insieme con lascivo trastullo genera l'amore carnale. Onde el Petrarca: "et nato d'otio et di lascivia humana"; et Ovidio: "ocia si tollas, periere Cupidinis arcus"; et el terrentiano Menedemo al figluolo dimostra che l'otio è quello che fa gl'huomini cadere in lascivia, come per l'oposito la faticha et l'occupationi conservono la castità. Di qui Iuvenale: "prestabat castas humilis fortuna Latinas Quondam nec vitiis contingi parva sinebat Tecta labor somnique breves et vellere Tusco Vexate dureque manus et proximus urbi Hanibal". <emph>di Lancilotto come amor lo strinse</emph>: era ne' tempi di Danthe in prezo un libro chiamato della <emph>Tavola ritonda</emph>, nel quale è scripto che Lancilotto era innamorato di Ginevra moglie del re Marco. Et Galeotto fu mezano che si potessino congiugnere. Adunque questo libro et chi lo scripse fu Galeotto, cioè fu mezano a noi, chome Galeotto a Lancilotto et a Ginevra. Fu adunque mezano a noi el libro, perchè socto spetie di leggere el libro, altro potavamo tractare; et fu anchora mezano chi lo scripse, perchè e suoi lascivi versi ci commossono ad amare.</p>
<p>[130-132] <emph>Per più fiate gli occhi ci sospinse Quella lectura, et scolorocci el viso</emph>: quella lectura ci sospinse gli occhi, perchè leggendo chose d'altri tali quali desideravamo in noi, l'uno guardava l'altro innanzi che s'ardissi di cominciare. <emph>et scolorocci el viso</emph>: cioè ci fe' pallidi, el qual colore è proprio de gl'amanti. Onde Ovidio: "palleat omnis amans color est hic aptus amanti". <emph>Scolorocci el viso</emph> pel subito et gran travaglio che sentiva l'animo; <emph>ma solo un puncto fu quel che ci vinse</emph>: imperochè quando giugnemmo leggendo a quel passo dove a Ginevra fu grato esser baciata, et lui et io ci accordamo a fare el simile.</p>
<p>[133-135] Et seguita <emph>questi</emph>, cioè Paolo, <emph>che già mai da me non fia diviso</emph>, per la sententia già decta disopra, che dopo la morte s'ingegnono exercitare el medesimo peccato.</p>
<p>[136-138] <emph>la boccha mi baciò tutto tremante</emph>: exprime per questo tremare la grande commotione la quale è nell'amante; <emph>Galeotto fu el libro</emph>: <emph>i.</emph> el libro fu mezano, chome già è decto; <emph>quel giorno più non vi leggemmo avante</emph>: quasi dica: fummo occupati in altro, et chon honestissime parole accenna quello che sanza rossore non si può dire apertamente, chome Terrentio: "quid tum? [...] ‘quid tum’ fatue".</p>
<p>[139-141] <emph>Mentre che l'uno spirto</emph>, cioè Francesca, <emph>l'altro</emph>, cioè Paolo, <emph>piangea</emph>, a dimostrare che lui non era in minore pena; <emph>sì che di pietade</emph> et cetera: qui per questa sua compassione dimostra quello medesimo che di sopra dicemmo della sensualità.
</p></div3></div2>
<div2><head>VI</head>
<argument><p>CANTO SEXTO DELLA PRIMA CANTICA DI DANTHE</p></argument>
<div3><head>vv.  7-9</head>
<lg><l>Al tornar della mente che si schiuse</l>
<l>dinanzi alla pietà d'i due cognati,</l>
<l>che di tristitia tutto mi confuse,</l></lg>
<lg><l>Nuovi tormenti, et nuovi tormentati,</l>
<l>mi veggio intorno come ch'io mi mova</l>
<l>et come ch'i' mi volga, et ch'i' mi guati.</l></lg>
<lg><l>Io sono al terzo cerchio della piova</l>
<l>etherna maladecta fredda et greve;</l>
<l>regola et qualità mai non gli è nova.</l></lg>
<lg><l>Grandine grossa, acqua tincta, et neve</l>
<l>per l'aer tenebroso si riversa;</l>
<l>pute la terra che questo riceve.</l>
</lg>
<p>Dopo el peccato della luxuria convenientemente pone quello che da' Greci "gastrimargia", cioè furore et insania di ventre è nominato, et da' Latini è detto golosità. Ma per diffinire meglio questo peccato, et quello del quale di sopra è tractato, la natura volendo che gl'animali durassino el tempo che epsa prescrive loro, et che la spetie per successione fussi immortale, pose prima la voluptà nel mangiare et nel bere. Imperochè essendo el corpo animato composto di queste quattro qualità, caldo, secco, humido, et freddo, et consumando del continuo el caldo le parti humide et le secche, perirebbe in brevissimo spatio l'animale se di mano in mano non si subministrassi materia che succedessi in luogho di quella che è perita. Adunque quando è diminuito nell'animale el seccho, nasce un desiderio et appetito chiamato fame, per la quale appetiamo el cibo, el quale decocto et smaltito si converte in substantia del corpo et ristora le parti che manchavamo. Et quando è diminuito l'humido nasce la sete, la quale appetisce bere per supplire a l'humido consumato. Essendo adunque necessario el mangiare et el bere, pose la natura voluptà nel cibo et nel poto, acciochè l'animale mosso da tal voluptà sia più prono in mantenere la vita. Chi adunque per tale refectione et ristoro piglia el cibo et el poto con debito intervallo di tempo, et in tanta quantità che non sia troppo, et in tal qualità che non sia nocivo, et ha rispecto solamente alla necessità, non pecca, benchè tale cibo o poto gli dia voluptà. Ma quello che non ha alchuno rispecto alla necessità, ma cerca la voluptà, et per consequir quella, o passa el modo, o è più occupato che non si richiede in cercare sapori soavi et exquisiti, chostui pecca et chiamasi goloso. Similmente la spetie non durerebbe, perchè ogni animale viene a morte se mentre che sono in vita non generassino chi havessi a succedere dopo loro. Temendo la natura che la negligentia o la faticha che è in nutrire et allevare e figluoli non impedissi tale generatione, pose la voluptà nel coito. Adunque chi questo usa non per cercare voluptà, ma per generare figluoli, et usato quanto, quando, chome, et chon chi si conviene, non pecca. Chi altrimenti, pecca. Punisconsi adunque e golosi in questo tertio cerchio, et dimostra el poeta che tornando in sè si ritrovò tra costoro. Et quanto allo 'nferno essentiale pone conveniente pena, perchè ogni peccato debba esser punito col suo contrario. Adunque dove el piacere era stato in optimi vini, et suavissimi cibi, et in exquisite vivande, la pena è fredda, et grave pioggia, et acqua tinta in luogo di vini; et in luogho di cibi è grandine et neve. Et quanto al morale ognuno intende che le crapule et l'ebrietà fanno che dal capo discendono varii homori et catarri, e quali inducono apoplexie, et tremori, et frigidità di nervi, et stupore d'animo. Et questo dinota per l'aer tenebroso, perchè inducono caligine et oblivione nell'animo, e quali homori caduti allo stomacho non sanza sommo fetore si corrompono. Et questo tutto genera dolori di capo, di stomacho, et fianchi, et gotti che fanno urlare gl'huomini chome cani. Et è vera sententia, et vulgato proverbio, che molti più n'uccide la gola che la spada.</p>
<p>[7-9] <emph>regola et qualità</emph>: perchè sempre nascono simili effecti. Adunque <emph>mai non gli è nova</emph>: cioè non gli è inusitata, perchè sempre è quella regola et qualità.</p></div3>
<div3><head>vv.  13-21</head>
<lg><l>Cerbero fiera crudele et diversa</l>
<l>con tre gole caninamente latra</l>
<l>sopra la gente che quivi è sobmersa.</l></lg>
<lg><l>Gl'ochi ha vermigli et la barba unta et atra,</l>
<l>el ventre largo, et unghiate le mani;</l>
<l>graffia gli spirti, et ingoia, et squatra.</l></lg>
<lg><l>Urlar gli fa la pioggia chome cani;</l>
<l>dall'un de' lati fanno all'altro schermo.</l>
<l>Volgonsi spesso e miseri profani.</l>
</lg>
<p>[13-15] <emph>Cerbero fiera</emph>: scrive Hesiodo, greco poeta, che Cerbero fussi cane di Plutone chon tre capi, figluolo di Typhaone gygante et d'Echinna serpente. Et d'e medesimi parenti vuole che nascessi Ortho, cane di Gerione, et la Chimera, la quale havea tre capi, uno di leone, uno di dragone, et uno di capra. Et noi dimostrammo nelle allegorie di Virgilio, che Cerbero si pone per le necessità del corpo; che è cibo, poto, et somno, sanza le quali tre chose non può vivere l'animale. Adunque optimamente l'ha collocato in questo luogho Danthe, perchè nel cibo et poto consiste la golosità quando in quegli excediamo, chome già è decto; <emph>Cerbero fera crudele et diversa</emph>: questo serve alla fictione, et è <emph>crudele</emph> per la pena che inferisce, <emph>diversa</emph> dall'altre fiere, overo diversa perchè ha diverse bocche; <emph>crudele</emph>, perchè la golosità ogni chosa consuma. Onde Iuvenale: "quis enim te deficiente crumina Et crescente gula manet exitus ere paterno Atque rebus mersis in ventrem fenoris atque Argenti gravis et pecorum agrorumque capacem?"; <emph>diversa</emph>, perchè non sta contenta a un semplice cibo, ma cercha la diversità di quegli in terra, in mare, et in aria; <emph>latra</emph>: latrare in lingua latina significa abbaiare.</p>
<p>[16-18] <emph>Gl'occhi ha vermigli</emph>: quanto alla fictione pone gl'occhi rossi a dimostrare l'ira della fiera. Imperochè ogni irato fa gl'occhi rossi; et quanto alla allegoria dimostra che tale effecto fa el superfluo cibo, et <emph>maxime</emph> el vino; <emph>la barba uncta</emph>: il che è proprio de' ghiottoni. Per la barba uncta significa la 'ngordigia di chi troppo s'affolta nel divorare, perchè non solo la bocca, ma tutto el viso sugne; il <emph>ventre largo</emph> a dimostrare la ingurgitatione del cibo. Onde el propheta: "quorum deus venter est"; <emph>unghiate le mani</emph>: questo dinota la rapacità et avidità del cibo, perchè rapisce quello che divora. <emph>graffia, ingoia, et disquatra</emph>: pone innanzi a gl'occhi la voracità de' golosi, et da altro canto dimostra e tormenti che patiscono gl'huomini pel vitio della gola, pel quale caggiono in varie malattie, ove bisogna et tagliare, et dar fuoco, et in molti modi stracciare el corpo. Et sobgiugne che urlano, a dimostrare varii dolori. Onde interviene che stomachi, fianchi, gotti, et febri danno gran dolori. Ma loro hanno in proverbio "un boccone et due guai".</p>
<p>[19-21] <emph>da l'un de' lati fanno all'altro schermo</emph>: cioè difensione. Dimostra che dalla gola nasce la malattia, la quale induce el volgersi hora in su questo, et hora in su quel lato. <emph>miseri profani</emph>: profano in lingua latina significa "procul a fano", cioè lontano dal tempio et da chose religiose. Onde chiamano profano scelerato et contrario a ogni religione.</p></div3>
<div3><head>vv.  22-33</head>
<lg><l>Quando ci scorse Cerbero el gran vermo,</l>
<l>le bocche aperse et mostrocci le sanne;</l>
<l>non havea membro che tenessi fermo.</l></lg>
<lg><l>El duca mio distese le sue spanne,</l>
<l>prese la terra, et con piene le pugna</l>
<l>la gittò dentro alle bramose canne.</l></lg>
<lg><l>Qual è quel cane ch'abbaiando agugna,</l>
<l>et si racheta poi che 'l pasto morde,</l>
<l>che solo a divorarlo intende et pugna,</l></lg>
<lg><l>Cotai si fecion quelle faccie lorde</l>
<l>dello demonio Cerbero, che 'ntrona</l>
<l>l'anime sì, ch'esser vorebbor sorde.</l>
</lg>
<p>Non piccolo impedimento dà all'huomo che s'adiriza alla vita contemplativa et alla investigatione delle chose divine la necessità del corpo, imperochè sanza el victo et sanza e cibi non si può mantenere la vita. Et dipoi interviene che in su questa necessità naturale la depravata et corropta consuetudine apetisce molte più delicateze et varietà di cibi che non richiede la natura, la quale è contenta di pocho. Onde Cicerone: "paucis minimisque natura contenta est". Il perchè grande impedimento dà all'huomo che vuole andare alla contemplatione l'havere a pensare alle chose che sieno pel victo, essendo quello necessario alla vita. Ma l'huomo savio s'accorge che Cerbero, cioè tale necessità, si può satiare chon chose di pocho costo.</p>
<p>[22-24] Tornando adunque al texto, chiama Cerbero <emph>gran vermo</emph>, perchè vermo è nato di putrefactione, et pascesi di terra, et per Cerbero s'intende l'appetito, el quale habbiamo già decto che è di chose terrestri; <emph>le bocche aperse</emph>: le quali sono tre, chome dimostrammo, et dimostra la fame, et fingendolo in forma di cane non si parte dalla natura canina, el quale quando appetisce el cibo o è adirato, tutti e membri commuove.</p>
<p>[25-27] <emph>El duca mio</emph>: cioè la parte rationale per quietare l'appetito naturale, prese la terra quanto più potè in abondantia. Imperochè distese le spanne sopra la terra, et poi le raccolse strignendola nelle pugna, dove dinota per la terra cibi vili, et per amendue le pugna l'abbondantia di quegli, perchè el corpo si debba pascere abbondantemente, ma di cibi vili. Et certo la natura se non è depravata dal costume è contenta al poco. Onde Lucano: "discite quam parvo liceat producere vitam Et quantum natura petat"; et altrove: "satis est populis fluviusque Ceresque"; <emph>gittolla dentro alle canne bramose</emph>: et questo denota che el cibo non si debba porgere al corpo se non quando è famelico. Et non senza cagione lo gittò non in bocca, dove pel palato si gusta la suavità de' cibi, ma nelle canne della gola, al qual luogo, poi che è venuto, el cibo et el poto non dà più soavità alchuna. A dinotare che chi mangia per necessità, et non per golosità, non è occupato in gustare et assaporare, ma bastagli che lo stomacho riceva el cibo necessario.</p>
<p>[28-30] <emph>Quale è quel cane</emph>: aguaglia Cerbero al cane, el quale abbaiando per la fame, poi che ha preso el cibo s'accheta. Et certo l'appetito nostro quando el corpo ha ricevuto quanto gli è di bisogno, facilmente s'aquieta, et ne l'huomo temperato più non chiede.</p>
<p>[31-33] <emph>che 'ntrona</emph>: dicesi intronare dal tonitruo, cioè dal tuono, ogni volta che la voce è sì grande, che oltra all'udirsi <emph>etiam</emph> sì chome fussi un tuono offende el senso dell'audito. Imperochè e sensi nostri sono con certa proportione alle chose sensibili, et uscendo di tale proportione, se el sensibile mancha, el senso non fa l'uficio suo. Imperochè una troppo piccola voce non è udita; et se excede corrompe el senso. Onde dicono che quegli che sono dove el Nilo cade per lo smisurato strepito di quel fiume divengono sordi. Hanno adunque oltra all'altre pene anchor questa, che del continuo Cerbero gli 'ntruona. Et in vita anchora interviene che e golosi sono intronati et excitati da questo vitio, et quanto più s'empiono, tanto più appetiscono. Et allegoricamente intenderai che chi vuole andare alla speculatione chome va Danthe, è intronato da Cerbero, cioè è sbigottito dalla cogitatione delle cose necessarie, se non l'aqquieta chome habbiamo decto.</p></div3>
<div3><head>vv.  34-48</head>
<lg><l>Noi passavan su per l'ombre ch'adona</l>
<l>la grieve pioggia, et ponavan le piante</l>
<l>sopra lor vanità, che par persona.</l></lg>
<lg><l>Elle giacen per terra tutte quante</l>
<l>fuor ch'una ch'a sseder si levò, rapto</l>
<l>che la ci vide passar sì davante.</l></lg>
<lg><l>"O tu che se' per questo inferno tracto</l>
<l>- mi dixe - riconoscimi se sai:</l>
<l>tu fusti, prima ch'io disfacto, facto".</l></lg>
<lg><l>Et io a llui: "L'angoscia che tu hai</l>
<l>forse ti tira fuor della mia mente,</l>
<l>sì che non par ch'io ti vedessi mai.</l></lg>
<lg><l>Ma dimmi chi tu sei, che 'n sì dolente</l>
<l>locho se' messo, et hai sì facta pena,</l>
<l>che s'altra è magior nulla è più spiacente".</l>
</lg>
<p>Seguita el viaggio fincto da llui. Et benchè habbi a tractare dell'anime, le quali perchè sono incorporee non possono cadere nè in viso, nè in audito, nè in tacto, nè in altro senso corporeo, niente dimeno è necessario fingerle in modo che si veghino et odino. Il che et facile si concede al poeta. Et anchora vogliono molti che possino pigliare corpo aereo, el quale non obstante che ceda al tacto, come <emph>verbi gratia</emph> una nuvola, pure si vede et forma voce la quale s'ode. Onde dice che calcavano l'ombre, le quali quanto al tacto eron chosa vana, ma quanto al vedere parevon persone. Che così finge Virgilio quando dice: "ter conatus ibi collo dare bracchia circum Ter frustra comprensa manus effugit imago".</p>
<p>[34-36] <emph>persone</emph>: cioè huomini, che chosì diciamo in nostra lingua, benchè in latino habbia altra significatione; <emph>che adona</emph>: che raguna et congrega. Et finge questo perchè la gran pioggia fa comunemente ragunare molti insieme, perchè l'un per l'altro meglio si difende. Pone e golosi giacere per terra, perchè nessuno vitio fa l'huomo più vile et più inclinato alle chose terrene. El libidinoso ama l'huomo, benchè in quello ami la più vil parte. L'invido si muove per chose maggiori. L'avaro per richeze, le quali sono instrumento a molte cose. Tutti peccano, et hanno l'animo occupato in chosa vile. Ma el suggetto del goloso è chosa vilissima, perchè el suo sommo bene è nel ventre, et diviene molto più simile alla pecora che all'huomo. Onde Virgilio et Danthe, cioè la ragione et l'appetito obsequente alla ragione, calcano tanto vili huomini e quali per la effigie paiono huomini. Ma non sono perchè non ritengono altro d'huomo se non l'effigie et imagine corporea. Et la ragione et la virtù, la qual sola ci fa huomini, non è in loro. Onde ne' costumi sono bestie, perchè sono obedienti al ventre. Il che, chome dice Salustio, è proprio delle bestie. Et certo si può dire vano et al tutto voto colui al quale niente altro è rimaso che quello che ci è comune cho bruti animali.</p>
<p>[37-42] Dipoi le parole di Ciacco servono a l'historia, perchè invero lui morì nel tempo che Danthe vivea et eronsi conosciuti in vita. Adunque <emph>tu fusti facto</emph>, cioè creato et nato, <emph>prima ch'io</emph> fussi <emph>disfacto</emph>, cioè morto. Et è ragionavole, quanto allo inferno essentiale, che tal martirio muti in forma e sembianti del peccatore, che non sia facile a riconoscerlo. Et quanto al morale, Danthe, cioè la ragione inferiore et l'appetito obtemperante fu prima che Ciacco morissi, cioè che el peccato della gola perissi. Ma in processo di tempo muore Ciaccho, et Danthe riman vivo. Perchè nella prima gioventù de l'huomo nella quale può più l'appetito che la ragione vive questo peccato. Ma poi che la ragione si corrobora et l'appetito gli rimane subgietto, el vitio della gola periscie ne l'huomo et l'huomo riman vivo, et tanto gli viene in oblivione che non lo riconosce se nell'andare non se gli fa incontro, cioè se nel contemplare e vitii non gli occorre alla mente. Et certo questo peccato tira tanto fuori della sua natura l'anima humana, che non ha più similitudine di chosa rationale, ma al tutto pare una pecora; <emph>fuor d'una ch'a sseder si levò rapto</emph>: perchè subito venne alla mente di Danthe, che speculava questo vitio, et non si levò se non a sedere, perchè benchè alla imaginatione nostra occorra un vile, nientedimeno non v'insurge molto. Pone più tosto Ciaccho, che un altro nobile et ricco, perchè el vitio della gola è più dannato nel povero et plebeo, che nel riccho et potente. Onde Iuvenale: "Atticus eximie si cenat lautus habetur Si Rutilus demens".</p>
<p>[46-48] <emph>che se altra è maggior nulla è sì spiacente</emph>: non è dubbio che superbia et avaritia sono maggior vitii, et consequentemente meritano maggior pena. Nientedimeno questo dispiace più, perchè in quegli è qualche scusa et qualche parte d'animo virile. Ma el goloso giace nel fangho chome el porco, et l'animo in quel corpo niente adopera che sia degno d'huomo. Et puossi dire che a tali huomini l'anima sia data in luogho di sale, perchè niente altro adopera se non che mantiene el corpo, che non si putrefaccia et corrompa.</p></div3>
<div3><head>vv.  49-57</head>
<lg><l>Et elli a me: "La tua città, che è piena</l>
<l>d'invidia sì che già trabocca el sacco,</l>
<l>seco mi tenne in la vita serena.</l></lg>
<lg><l>Voi cittadini mi chiamasti Ciaccho:</l>
<l>per la dannosa colpa della gola,</l>
<l>chome tu vedi, alla pioggia mi fiaccho".</l>
<l>[lacuna: vv. 55-57]</l></lg>
<p>[49-51] Induce Ciaccho a vituperare la invidia, la quale in que' tempi regnava nella nostra rep.; perchè tacitamente volle referire che el suo exilio non procedeva da suoi manchamenti, ma da invidia de gli adversarii: <emph>che già trabocca el sacco</emph>; <emph>nella vita serena</emph>: imita Virgilio, el quale induce quegli che sono nell'inferno sempre laudare la vita, chome qui: "quos dulcis vite exortes et ab ubere raptos Abstulit atra dies funerique immersit acerbo". Et certo chome la vita humana a comperatione de' celesti spirti si può chiamar misera, chosì aguaglandola a' luoghi inferni sarà reputata felice. O veramente dixe <emph>nella vita serena</emph> perchè ne' suoi tempi era assai tranquillo stato in Firenze, el quale al presente era perturbatissimo.</p>
<p>[52-54] <emph>mi chiamasti Ciaccho</emph>: ciaccho in lingua fiorentina significa porcho, et perchè questo animale è nato solamente per ingrassare et empiere el ventre, intervenne che chostui da' suoi cittadini fu chosì denominato. Dicono che fu huomo assai eloquente, et pieno d'urbanità, et di motti, et di facetie, et di suavissima conversatione, et non imprudente, et nell'altre chose degno d'essere amato. Ma tanto servo della gola, che in brieve tempo consumate le sue substantie, chome Histrione et Parassito frequentava le chase de' potenti, et chon sue facetie et motti uccellava a' buon bocconi. Di chostui fa mentione Ioanni Boccaccio nella nona giornata et nella novella di Lauretta, et dimostra chome destramente et chon ingegno si vendicò del Biondello.</p>
<p>[55-57] <emph>Et io anima trista non son sola</emph>: vergognasi comunemente ogni goloso di simile vitio, ma scusasi allegando havere in quello molti compagni.</p></div3>
<div3><head>vv.  58-75</head>
<lg><l>Io cominciai: "Ciaccho, el tuo affanno</l>
<l>mi pesa sì che a lacrimar m'invita;</l>
<l>ma dimmi se tu sai a che verranno</l></lg>
<lg><l>E cittadini della città partita;</l>
<l>s'alcun n'è giusto; et dimmi la cagione</l>
<l>perchè tanta discordia l'ha assalita".</l></lg>
<lg><l>Et egli a me: "Dopo lungha tentione</l>
<l>verranno al sangue, et la parte selvaggia</l>
<l>caccierà l'altra con molta offensione.</l></lg>
<lg><l>Appresso poi convien che questo caggia</l>
<l>infra tre soli, et che l'altra sormonti</l>
<l>colla forza di tale che testè piaggia.</l></lg>
<lg><l>Alte terrà lungho tempo le fronti,</l>
<l>tenendo l'altro sotto gravi pesi,</l>
<l>come che di ciò piangha o che n'agonti.</l></lg>
<lg><l>Giusti son due et non vi sono intesi;</l>
<l>superbia et invidia et avaritia sono</l>
<l>le tre faville c'hanno e cuori accesi".</l>
</lg>
<p>A molti pare cosa absorda che 'l poeta induca a parlare di gran chose un huom di sì basso stato, et diegli la divinatione delle cose future. Ma chi considera lo 'ngegno di questo vedrà che come anchora dimostra el Boccaccio, fu huomo di non piccola prudentia. La quale prima era in lui naturale, dipoi s'accrebbe assai per lungha praticha, et per assidua consuetudine, et familiarità che hebbe con tutti e cittadini di Firenze così d'una parte come d'un'altra, in forma che conoscea l'ambitione, el disiderio, et le passioni di ciaschuno, per le quali con l'acume dello ingegno suo facile potea congetturare el futuro. Domandalo adunque Danthe non come parassito et goloso, ma come callido et per lungha experientia docto de' costumi, et delle volontà, et degli honori, et degli ingegni de' governatori della rep., le quali cose erono cause che facilmente potevono produrre gli effetti che lui predice.</p>
<p>[58-63] <emph>Io cominciai: "Ciaccho el tuo affanno</emph>: optimo principio d'oratione pel quale si fa Ciaccho benivolo dimostrando d'havere compassione della sua pena. Et questo lo 'nclina a rispondergli volentieri. Dipoi pone brievemente la sua dimanda, la quale contiene tre parti. La prima che gli dica el futuro. La seconda chi in Firenze sia giusto. La terza la cagione della civile discordia; <emph>città partita</emph>: cittadinanza divisa in bianchi et neri. Nè mi piace che in questo luogo si intenda partita perchè fussi di romani et di fesolani, perchè la prima sententia è più a proposito; <emph>se tu sai</emph>: perchè dubita se e dannati hanno cognitione del futuro. Ma di questo dirà più a pieno nel decimo canto.</p>
<p>[64-66] <emph>Et egli ad me</emph>: risponde per ordine Ciaccho, et prima alla prima parte. Alla dichiaratione delle quali parole è da notare che essendo la rep. fiorentina nel trecentesimo anno sopra a mille in somma reputatione, et opulentia, et in serena tranquillità, chome a molte altre città è intervenuto, adivenne che la troppa prosperità partorì gravissima discordia; el peximo seme della quale, chome di molte altre, venne da Pistoia. Imperochè la famiglia de' Cancellieri, in quella allhora potentissima, per intestina discordia si divise in due parti, questa decta de' Neri, quella de' Bianchi; et occupato tutta quella città et e luoghi a llei vicini, penetrò insino a Firenze. Erono in quegli tempi e Donati et e Cerchi famiglie et assai vicine et di potentia quasi pari. E Cerchi eron potenti di riccheze, e quali benchè fussino nuovi nella città, perchè pocho avanti erono venuti d'Acone, luogo in Valdisieve, gli facevono arroganti et conciliavongli gran favore di plebe. E Donati quanto erono vinti di riccheze, tanto vincevon d'antichità di sangue, et erono molto stimati per le virtù di messer Corso, capo di quella chasa, et el chui nome era per tutta l'Italia celebrato. Ma quasi sospecti alla plebe, chome se addirizansino l'animo a vita più tosto tyrannica che civile. Il che faceva che e Cerchi chome più populari fussino più amati dal popolo. Fu adunque capo de' Bianchi messer Vieri de' Cerchi, et de' Neri messer Corso Donati. Et apparecchiandosi grave calamità alla città per tal divisione, tentò Bonifatio pontefice octavo persuadere a messer Vieri che si riconciliassi con messer Corso. Ma lui o perchè chosì volessino gl'adversi fati della nostra rep., o perchè nel cavaliere potessi più la perturbatione che la ragione, non fu obsequente. Ma dixe non voler fare pace, perchè non haveva guerra. Nè lungho tempo dipoi, nascendo contentioni tra alquanti dell'una et dell'altra parte, a un ballo fu taglato el naso a Ricoverino de' Cerchi. Dipoi vedendosi in grave pericolo, messer Corso tentò che Bonifatio pontefice mandassi in Firenze uno della chasa di Francia, el quale togliessi il governo della rep. a' Cerchi et a gl'huomini popolari. Di che si concitò tanta indegnatione, che con molti suoi fauctori fu mandato in exilio. Ma non tolse la fortuna la prudentia et l'animo a Corso. Ma sempre aiutandosi francamente, insieme con Geri degli Spini persuasono a Bonifatio che chiamassi in Italia Carlo sanza terra, fratello di Philippo Bello re di Francia. El quale non molto tempo dipoi fè morire Bonifatio, et fè passare Carlo sanza terra. Venne chostui sotto spetie di posare le civili discordie, et dipoi passare contro a' Siciliani in aiuto di Carlo secondo. Havendo adunque dato benigna risposta a' legati fiorentini, et dimostrando venire per pacificare quella republica, fu honoratissimamente ricevuto nella città, et chon giuramento che conserverebbe la tranquillità di quella gli fu conceduto somma auctorità di comporre ogni controversia. Ma l'animo avaro, già corropto dalle pecunie di messer Musatto Franzese cavaliere fiorentino, el quale a sue spese l'haveva condocto in Italia, stimando più l'oro che la fede, abbandonò la causa comune, et tutto volto a' favori di messer Corso, quello riduxe nella città con molti suoi amici. Onde e bianchi furono con gran loro calamità oppressi. Et benchè el cardinale Macteo da Acqua Sparta venissi in Firenze et rappacificassi insieme ambe le parti, nientedimeno e neri, e quali erono più potenti, non patirono che e bianchi havessino alchuna portione nel governo della città. El cardinale se ne partì adirato. Il perchè tal pace durò poco. Perchè Simone figluolo di messer Corso uccise messer Niccolò de' Cerchi, benchè prima da llui fussi stato ferito. Et finalmente alchuni huomini excellenti della parte biancha essendo citati in giudicio et temendo comparire, fuggirono parte a Pisa e parte Arezo. Dove s'accostorono a' Fiorentini ghibellin allhora ribelli. Et in questo numero fu el nostro poeta, chome dimostrammo nella sua vita. Et Carlo confiscò e loro beni. Ho discorso, di molte chose, queste poche, non per narrare historia, ma per aprire la sententia del texto.</p>
<p>Adunque dice: <emph>Dopo lungha tencione</emph>, cioè lungha contentione, <emph>verranno al sangue</emph>, cioè a uccisione, chome ho decto; <emph>et la parte selvaggia</emph>, cioè la parte biancha, della quale erono capo e Cerchi, huomini nuovi nella città, et pocho tempo avanti venuti d'Acone et de' boschi di Valdisieve. Onde nel .xvi. del paradiso dice: "sarieno e Cerchi nel pivier d'Acone".</p>
<p>[67-69] <emph>che questa caggia</emph>, cioè e bianchi, <emph>infra tre soli</emph>, infra tre anni solari. Et benchè e Latini dicono "tres soles", <emph>i.</emph> "tres dies", nientedimeno el poeta dixe tre soli per tre anni solari. Imperochè gli antichi posono tre spetie d'anno. Lunare, che è da una congiuntione della luna chol sole insino all'altra. Et questo spatio è di giorni alquante hore meno che trenta, perchè sta in ciaschuno segno due giorni, et sei hore, et due terzi d'ora, perchè in giorni ventisepte et hore octo ritorna onde era partita dal sole. Ma perchè el sole è ito in quel tempo più di ventisepte gradi d'un segno, consuma el resto insino che lo rigiugne et con lui si congiugne. El secondo anno è solare, cioè quando el sole ha facto la revolutione sua per tutti e dodici segni del zodiaco, la quale è di trecento sexantacinque giorni, et hore sei, et la centesima parte d'un'hora. Et di questo intende el poeta, et comunemente dicendosi anno s'intende di questo, perchè el corso solare fa tutti e tempi. El terzo anno è decto da gl'astrologi anno grande, che è quando finiti tutti e corsi, el sole con tutti gl'altri pianeti ricominciono e corsi da un medesimo segno. El quale spatio benchè varie sieno state l'oppinioni comunemente dicono essere di trentasei migliaia d'anni; <emph>con la forza di tale che testè piaggia</emph>: piaggiare è starsi di mezo, perchè piaggiare diciamo di chi va piaggia piaggia, quasi fra mare et terra. O veramente piaggia, cioè non ha anchora dato le vele al vento, ma sta in ispiaggia, et non è mosso, et intende di Carlo sanza terra, chome habbiamo decto.</p>
<p>[70-72] <emph>terra alta la fronte</emph>: viverà in grande stato; <emph>lungho tempo</emph>: <emph>maxime</emph> insino alla violenta morte di messer Corso, della quale si dirà nel vigesimo quarto del purgatorio; <emph>n'adonti</emph>: cioè ne habbi onta, cioè dispecto.</p>
<p>[73-75] <emph>Giusti sono due</emph>: dixe frate Guido del Carmine nel comento el quale fece sopra ventisepte capitoli di questo libro, che questi due erono Danthe et messer Guido Cavalcanti. Alquanti intendono che e due giusti sien la legge divina et humana, et questi non vi sono intesi, quasi dica che le legge divine et humane sono bene ordinate in Firenze, ma non sono intese, perchè non sono observate; <emph>et non vi sono intesi</emph>: perchè non è dato fede a lor consigli; <emph>superbia et invidia et avaritia</emph>: non parea verisimile che sanza grandissime cagioni uno stato fiorentissimo chome era quello della nostra rep. in quegli tempi, corroborato da grandissime riccheze che erono nella città, et in publico et in privato, et da non piccola reputatione, et da auctorità che era di quella per tutta Italia, havessi a cadere in tanta calamità. Il perchè pone le cagioni che hanno a essere, dalle quali poi procede somma discordia, et come scrive Salustio, "concordia parve res crescunt, discordia etiam maxime dilabuntur". Le cagioni della futura discordia dice essere tre vitii, superbia, invidia et avaritia. Nè è vitio che più susciti discordia ne' popoli, che questi tre. Nasce la discordia rimossa la equabilità, il che adviene quando e ciptadini vogliono soperchiare, et questo nasce o per volere più honore che non gli tocca, il che è superbia et ambitione, o per volere diventare riccho ingiustamente et vendere e magistrati et e giudicii, et per questo rapiscono dal publico et dal privato. Il che niente altro è che avaritia. O per dolersi del bene d'altrui, el quale non gli nuoce. Onde nasce invidia. Il perchè si conclude che ogni volta che e cittadini nella loro rep. non appetiranno più honore et più commodo et utile che patisca l'honestà, et non haranno invidia a quegli che meritamente sono honorati, sempre viveranno in somma concordia. Nè può nocere alchuna potentia externa alla città unita. Ma della superbia, avaritia et invidia diremo ne' proprii luoghi. Queste <emph>son le tre faville</emph>: imperochè chome la favilla è seme a ogni gran fuocho, chosì questi vitii sono seme alla discordia; <emph>e cuori accesi</emph>: perchè ogni cupidità è ardore d'animo.</p></div3>
<div3><head>vv.  76-93</head>
<lg><l>Qui pose fine al lachrimabil sono.</l>
<l>Et io a llui: "Anchor vo che m'insegni</l>
<l>et che di più parlar mi faccia dono.</l></lg>
<lg><l>Farinata, Tegghiaio, che fur sì degni,</l>
<l>Iacopo Rustichucci, Arrigho, e 'l Moscha,</l>
<l>et gl'altri ch'al ben far posor gl'ingegni,</l></lg>
<lg><l>Dimmi ove sono, et fa ch'io gli conosca;</l>
<l>che gran disio mi strigne di savere</l>
<l>se 'l ciel gl'addolce, o l'inferno gl'attosca".</l></lg>
<lg><l>Et quegli: "E' son tra l'anime più nere;</l>
<l>diverse colpe più gli grava al fondo:</l>
<l>se tanto scendi gli potrai vedere.</l></lg>
<lg><l>Ma quando tu sarai tornato al mondo,</l>
<l>prieghoti ch'alla mente altrui mi rechi:</l>
<l>più non ti dico, et più non ti rispondo".</l></lg>
<lg><l>Gli diricti occhi torse allhora in biechi;</l>
<l>guardomi un poco, et poi chinò la testa:</l>
<l>cadde chon essa al par de gl'altri ciechi.</l>
</lg>
<p>[76-78] Havea già posto fine al <emph>suono</emph> suo, cioè al suo sermone, <emph>lacrimabile</emph>, cioè degno di lacrime et di compassione annunciando tante calamità alla patria.</p>
<p>[79-81] Ma Danthe, havendo inteso in genere della rep., disiderava intendere in particulare di questi cittadini, e quali nel governo civile erono stati di grande animo et prudentia. Ma chome nella vita de' mortali interviene alla maggior parte, che chon le grandi virtù erono accompagnati gran vitii, chosì in costoro fu offuscata la chiara luce da obscura tenebra. Il che facea el poeta ambiguo quale havessi potuto più o la virtù in elevargli al cielo o el vitio in deprimergli allo 'nferno. Et moralmente dubitava, examinata ogni opera della vita loro, qual fussi più o el merito o el demerito, o la laude o la vituperatione. Come, <emph>verbi gratia</emph>, volendo noi giudicare di Cesare, examineremo in lui da una parte somma clementia, somma liberalità, doctrina non mediocre, eloquentia mirabile, animo invicto, disciplina militare excellentissima; da altra parte l'ambitione per la quale fece forza alla patria, et constrinsela a portare el giogo. Et in tale examina staremo dubii qual sia maggiore in questo huomo, o la virtù, o el vitio; la laude, o la vituperatione. Et questa mi pare la vera sententia del texto. Nè approvo l'oppinione di quegli e quali affermano che el poeta parli hironico, et che invero intenda che in loro fussino sommi vitii sanza alchuna virtù. Il che si può confutare non solamente per le parole de' presenti ternarii, ma anchora per quello che dirà disobto. Imperochè di messer Farinata de gl'Uberti farà mentione nel decimo capitolo, et di messer Tegghiaio Adimari et di messere Iacopo Rusticucci nel .xvi. <emph>Arrigo</emph> fu nobile cavaliere de' Fifanti, famiglia antica et honorata. Del <emph>Mosca</emph> Lamberti farà mentione nel capitol .xxviii., et allhora più distesamente narreremo della vita et de' chostumi loro; <emph>che fur sì degni</emph>: chome quasi si dolga che essendo stati sì celebri per le loro grandi virtù, nientedimeno e vitii e quali havevono allo 'ncontro l'havessino a fare dubitare; <emph>ch'a bene operare poson gl'ingegni</emph>: quasi dica che l'acume dello 'ngegno naturale volsono a opere laudabili. Mostra disiderare di conoscere el fine loro, perchè naturalmente ogni buono disidera che gl'huomini ornati di virtù si conduchino a felice porto, benchè in loro conoschino de' vitii.</p>
<p>[82-84] <emph>se 'l ciel gli adolce</emph>: perchè la beatitudine dà suavità et dolceza, et lo inferno contiene in sè somma miseria, la quale è tale veleno all'anima, che benchè sia immortale, pure si può dire che chome tosco l'uccida privandola del conspecto di Dio, el quale è vita. Tosco diciamo in fiorentino da quello che e latini dicono "toxicum", et piglianlo per ogni veleno, ma "toxicum" proprio è quello che si fa dell'albero taxo, el quale noi chiamiamo nasso.</p>
<p>[85-87] Risponde Ciaccho che questi sono di sobto <emph>trall'anime più nere</emph>: cioè dannati in luogho più obscuro. Et è imitatione di Virgilio, el quale volendo dire Daphnis essere anima celeste, dixe: "candidus insuetum miratur limen Olim.", <emph>i.</emph> se adunque quegli del cielo sono candidi, quegli dello 'nferno sono neri. <emph>Preterea</emph> candido si pone per puro et immaculato, et nero per l'opposito. Onde Giovenale: "qui nigra in candida vertunt". Et Horatio: "hic niger est, hunc tu Romane caveto".</p>
<p>[88-90] <emph>al dolce mondo</emph>: cioè al luogho dove habitano gl'huomini, el quale chiama dolce perchè in quello poteva adempiere e suoi carnali desiderii, e quali l'animo coinquinato di vitii si tira seco. O veramente dixe dolce ad comperatione dello 'nferno, nel quale chi è volentieri vorrebbe tornare alle fatiche le quali sopportava in vita. Onde Virgilio: "quam vellent ethere in alto Nunc et pauperiem et duros perferre labores". Et prieghalo che lo mantenghi in memoria, a dimostrare che <emph>etiam</emph> quegli che sono in infimo stato et dannati d'abbominevol vitii disiderano fama. <emph>Preterea</emph> era in luogho, Ciaccho, che niente altro poteva chiedere.</p>
<p>[91-93] <emph>Gl'occhi diricti in bieci</emph>: biecho per corruptione deriva da obliquo, che vuol dire chosa posta a traverso. Nè altro dimostra el suo raguardare a questo modo, se non che chon dolore a un medesimo tempo pensava et alle passate voluptà, et alle presenti pene, et poi da disperatione commosso si gittò a giacere.</p></div3>
<div3><head>vv.  94-102</head>
<lg><l>E 'l duca dixe a me: "Più non si desta</l>
<l>di qua dal suon dell'angelica tromba,</l>
<l>quando verrà lor nimica podesta:</l></lg>
<lg><l>Che ciaschun rivedrà la trista tomba,</l>
<l>ripiglerà sua carne et sua figura,</l>
<l>udirà quel che in etherno rimbomba".</l></lg>
<lg><l>Sì trapassammo per soza mistura</l>
<l>dell'ombre et della pioggia, a passi lenti,</l>
<l>toccando un pocho la vita futura.</l></lg>
<lg><l>Io gli dixi: "Maestro, esti tormenti</l>
<l>cresceranno ei dopo la sententia,</l>
<l>o fien minori, o saran sì cocenti?".</l>
</lg>
<p>Vuol dimostrare che l'anime dannate hanno a stare in quel medesimo stato in che sono poste in sino all'ultimo giudicio se già per divina volontà non si disponessi altrimenti.</p>
<p>[94-96] <emph>Più non si desta</emph>: quasi dica: più non si leverà, <emph>di qua dal suon dell'angelica tromba</emph>: cioè di qua dal giudicio, al quale tutte l'anime saranno citate dalla tromba angelica; <emph>lor nimica potesta</emph>: el figluolo di Dio, el quale ha somma potestà et è inimico a' peccatori.</p>
<p>[97-99] Et in quel tempo, perchè hanno a ripigliare e lor corpi, anderanno alla tomba, cioè sepultura, decta chosì dal nome greco. Imperochè e Greci dicono "tymbe" la sepultura, et el latino muta ‘y’ in ‘u’ et fa "tumba", et el toscano muta ‘u’ in ‘o’ et fa "tomba"; <emph>trista</emph>: luctuosa, perchè non ripigleranno sanza somma tristitia e loro corpi, e quali insieme chon l'anima haranno a essere tormentati; <emph>sua carne</emph>: cioè propria carne, et quella che haveano innanzi alla morte. Ma perchè questo luogo importa assai alla nostra salute, non mi pare da pretermetterlo, ma direnne chon quella brevità che si richiede a chi infinite altre cose ha a narrare. Adunque la resurrectione de' corpi non solamente è affermata dalla christiana theologia, ma anchora quella generatione di philosophanti in Persia, e quali sono nominati magi, secondo Laertio vogliono che gl'huomini habbino a risucitare et sieno immortali. <emph>Preterea</emph> chome dimostra divo Augustino nel suo .xxii. della <emph>Città di Dio</emph>, certe chose dixe Platone, et certe Porfyrio, le quali se havessino potuto insieme comunicare potevono esser christiani. Platone scrive che l'anime etiamdio de' savi non possono essere in eterno sanza corpo. Et per questo stima che dopo lungho tempo ritornino al corpo. Porfirio scripse che l'anime uscite del chorpo purissime et tornate nella loro origine, mai non torneranno a' mali del mondo. Adunque se ambo due havessino decto l'uno et l'altro, non si discorderebbono dal christiano, perchè direbbono che l'anime havessino a essere beate cho' corpi. Et direbbe con Platone Porphyrio, torneranno a' corpi l'anime. Et chon Porphyrio Platone, non torneranno a' mali del mondo l'anime. Crede adunque la christiana fede che tutti gl'huomini nel gran giudicio hanno a resuscitare ripigliando ciaschuno el suo corpo. Il perchè sono riprovati Hymeneo et Phileto, che intendono la resurrection non corporale, ma spirituale, quando l'anima risuscita dal peccato. Ma Paolo a' Chorinthi dimostra che habbia a essere corporale dicendo: "oportet corruptibile hoc induere incorruptionem, et mortale hoc induere immortalitatem". Ma questo corruptibile et mortale è el corpo. Adunque lui risusciterà et sarà quel medesimo corpo che lasciamo nella morte, et non altro. Onde Iob Idumeo dixe: "videbo deum salvatorem meum in carne mea", <emph>i.</emph> nella carne che havevo innanzi alla morte, "ipse et non alius", <emph>i.</emph> non con altro corpo che quello che havevo prima. Nientedimeno in alchune chose altrimenti risucita el peccatore che el beato; in alchune altre sarà pari resurrectione. Imperochè nel dannato, perchè conviene che e corpi sieno proportionati all'anima, et l'anime de' dannati, benchè la natura loro sia buona, perchè è creata da Dio, nientedimeno haranno la loro volontà disordinata, risuciteranno e corpi loro in quanto che la natura dell'anima è buona risuciteranno interi et in età perfecta, sanza mancamento el quale prima havessino havuto o da natura o da infermità. Onde Paolo a' Corinthii: "mortui resurgent incorrupti". Ma in quanto che la volontà è rebelle da Dio et a llui adversa, e corpi non saranno spirituali chome subiecti allo spirito, nè abili et dextri, et e quali possino servire all'anima sanza difficultà, ma saranno gravi et insopportabili all'anima, et passibili benchè incorruptibili, chome l'anime loro che hanno tormento per essere private della divina luce. Saranno obscuri et tenebrosi, come le loro anime sono private del lume divino. Et questo dinota Paolo quando dice a' Corinthii: "quod omnes resurgemus sed non omnes immutabimur". Et perchè pare impossibile che un corpo possi esser passibile che non sia corruptibile, è egregiamente questa questione soluta dallo aquinate nel libro <emph>Contra gentiles</emph>, chosa certamente degna d'essere udita, ma non posso in sì angusto et strecto luogho tante cose porre. Ma chome e corpi de' glorificati saranno elevati sopra e corpi celesti, chosì quegli de' dannati debitamente saranno detrusi et spinti nel più basso. Onde nel psalmo: "veniat mors super eos, et descendant in infernum viventes", et nell'<emph>Apocalypse</emph> è scripto: "quod diabolus qui seducebat eos missus est in stagnum ignis, et sulfuris, et bestie, ubi et Pseudo prophete cruciabuntur die ac nocte in secula seculorum". Hai de' corpi de' dannati. Veggiamo quali saranno quegli de' glorificati. Questi vedremo al tutto subiecti all'anima, et per la clarità di quella che è elevata alla visione divina, acquisterà el corpo, che anchora lui sarà ripieno di luce, la quale ridonderà in lui dallo splendore della vita. Il perchè Paolo a' Corinthii: "seminatur corpus in ignobilitate, surget in gloria, quia corpus nostrum nunc est opacum, tunc erit clarum". Questo dimostra Matheo, o più tosto epsa verità per Matheo dicente: "fulgebunt iusti sicut sol in regno patris mei". <emph>Preterea</emph> saranno questi corpi agili dextri et leggieri. Il perchè Paolo: "seminatur corpus in infirmitate, surget in virtute". Adunque al presente non può el corpo satisfare alla velocità et levità dell'anima. Ma poterà allhora. Di qui la sapientia nel terzo de' giusti: "quod tanquam scintille in arundineto discurrent". Nessuna deformità sarà in questi corpi, et useranno e sensi nelle delectationi secondo le chose che non repugnano allo stato della corruptione. Et chome l'anima beata participerà sommamente la bonità divina quanto patisce la natura sua, chosì el corpo di tale anima participerà, quanto a llui è possibile, le sue proprietà nella perspicuità de' sensi, et nell'ordinatione de' corporei appetiti, et in ogni perfectione di natura. Questo mosse el già decto appostolo, nel medesimo luogho, che dicessi: "seminatur corpus animale, surget corpus spirituale", non perchè sia allhora spirito, ma sarà subiecto allo spirito. Chome adunque la gloria nella quale l'anima humana è elevata excede la natural virtù de gli spiriti celesti, chosì la gloria de' corpi risucitati excede la natural perfectione de' corpi celesti, in forma che saranno più lucidi, più inpassibili, più dextri, et apti, et agili che quegli. Ma è comune a' buoni et a' rei che e corpi loro non invechino, et non sia loro mestieri di cibarsi, nientedimeno possino, chome si legge degli angioli et di Cristo. Risuciterà maschio et femina co' proprii sessi; non perchè s'habbino a usare, ma perchè el corpo sia perfecto. Risuciteranno nell'età di Cristo perchè è perfecta, conciosia che l'altre età sieno o inmature o troppo mature; <emph>quel ch'in etherno rimbomba</emph>: cioè udire el giudice le cui parole risoneranno questa parola in etherno, imperochè dirà: "andate maladecti nel fuocho etherno".</p>
<p>[100-102] <emph>per sozza mixtura</emph>: imperochè bructa cosa era veder quelle anime rinvolte in quella acqua lorda come el porco nel bragho. Et per questo vuole exprimere quanto sia cosa laida considerare l'anima humana nata alla contemplatione et cognitione delle gran cose, lasciarsi tanto vincere dalla gola che s'involga come bructo porcho nelle voluptà de' cibi corporali corruptibili et putridi, essendo el cibo suo cognitione et doctrina. Imperochè chome el corpo composto di quattro elementi si nutrisce de' cibi facti della simile compositione, chosì l'animo incorporeo si nutrisce di chose incorporee; <emph>a passi lenti</emph>: il che dimostra cogitatione, perchè chi è cogitabundo va lentamente, et spesso si ferma. Expresse adunque quel che Virgilio pone in Enea et Achate: "cui fidus Achates It comes, et paribus curis vestigia figit". <emph>toccando un poco la vita futura</emph>: ragionando, benchè chon brevità di parole, della vita che sarà dopo l'ultimo giudicio. El ragionamento era che Danthe dimanda se le pene de' dannati hanno a essere maggiori, o minori, o pari dopo el giudicio.</p></div3>
<div3><head>vv.  106-115</head>
<lg><l>Et egli a me: "Ritorna a tua scientia,</l>
<l>che vuol, quanto la cosa è più perfecta,</l>
<l>più senta el bene, et chosì la doglenza.</l></lg>
<lg><l>Tutto che questa gente maladecta</l>
<l>in vera perfectione già mai non vada,</l>
<l>di là più che di qua essere aspecta".</l></lg>
<lg><l>Noi aggirammo intorno a quella strada,</l>
<l>parlando più assai ch'io non ridico;</l>
<l>venimo al puncto dove si digrada:</l></lg>
<lg><l>Quivi trovammo Pluto, el gran nimico.</l>
</lg>
<p>[106-108] Havendo inteso la dimanda, risponde che se intenderà bene philosophia, della quale lui fa professione, cognoscerà che ogni chosa sente più el bene e 'l male, quanto è in sua perfectione che quando è imperfecto. Chome, <emph>verbi gratia</emph>, el senso visivo conosce meglio e colori quando tale senso è perfecto, che quando ha alchuno manchamento. Adunque essendo l'huomo composto d'animo et di corpo, sarà allhora naturalmente perfecto quando el corpo sarà ricongiunto con l'anima. Parla adunque di questa perfectione naturale nella quale <emph>etiam</emph> e dannati saranno doppo el giudicio; et non d'un'altra perfectione, la qual non è naturale all'huomo, ma è conceduta da divina clementia non a tutti, ma solo a' salvati, e quali dalla glorificatione hanno quattro doni: agilità, sottilità, clarità, et impassibilità. De' quali habbiamo di sopra decto.</p>
<p>[109-111] Et però sobgiugne: <emph>Tutto che questa gente maladecta In vera perfectione già mai non vada</emph>: perchè chome ho decto, questa perfectione sopra naturale è solo de' salvati; et ordina el texto chosì: <emph>tutto</emph>, cioè benchè, <emph>questa gente maladecta</emph>, cioè dannata, <emph>non vadi mai in vera perfectione</emph>, cioè in quella sopra naturale, che contiene e quattro già decti doni. Nientedimeno aspecta essere più perfecta <emph>di là</emph>, cioè dopo el giudicio, perchè almancho harà quella naturale, <emph>che di qua</emph>, cioè innanzi al giudicio, dove non ha nè la naturale nè la sopra naturale.</p>
<p>[112-115] Dipoi conchiude el capitolo dimostrando che partiti da Ciaccho sequitorono la strada, la quale era circulare et tonda, et circuirono tutto quel luogho dove erono puniti e golosi. Il che significa moralmente che in questo vitio contemplorono diligentemente el tutto da ogni parte; <emph>venimmo al puncto dove si digrada</emph>: cioè dove si discende. Imperochè finge che sempre del più largho cerchio si scenda nel più strecto. Et in vero quanto più grave è el vitio tanto più discende al basso, et più s'allontana dal cielo; <emph>quivi</emph>, cioè nel principio dell'altro cerchio, <emph>trovammo Pluto el gran nimico</emph>: del quale diremo nel sequente capitolo.
</p></div3></div2>
<div2><head>VII</head>
<argument><p>CANTO SEPTIMO DELLA PRIMA CANTICA DI DANTHE</p></argument>
<div3><head>vv.  1-3</head>
<lg><l>"Pape satan pape satan aleppe!",</l>
<l>cominciò Pluto con la voce chioccia;</l>
<l>et quel savio gentil, che tutto seppe,</l>
</lg>
<p>In questo septimo capitolo pone l'auctore el quarto cerchio, et quello divide in due parti. Et nella prima pone le pene de gl'avari et de' prodigi; et nella seconda quelle de gl'iracundi et accidiosi. Et nell'entrata del cerchio finge essere Plutone demonio quasi custode et signore di questo cerchio. La qual fictione acciò che meglio si possa interpretare, ci ricorderemo chome gli antichi poeti dixono Plutone essere figluolo di Saturno et Rhea, et re dell'inferno. Furono quattro figluoli di Saturno, che dinotano quattro elementi: Iove el fuoco, Iunone l'aria, Neptumno l'acqua, Plutone la terra. Per Saturno intendono el tempo, et fingono che si mangiassi tutti gli altri suoi figluoli excepti questi quattro, perchè el tempo ogni chosa consuma excepto che gl'elementi. Adunque essendo Plutone per lo elemento della terra, vogliono che anchora sia dio delle riccheze, perchè ciò che gl'huomini cercono di riccheze, sono o sotto terra, chome veggiamo ogni maniera di metalli, et ogni cava di pietre pretiose. O veramente nascano della terra, chome sono biade, fructi, et animali. Et per la medesima ragione lo fanno dio dello 'nferno, perchè la terra è la più bassa parte del mondo, et Plutone, <emph>i.</emph> le richeze, sempre tirono l'animo humano alle chose vili et basse. Et vogliono che habbi in inferno la sua città chiamata Dite, nella quale secondo Virgilio non può entrare huomo giusto, perchè non può esser giusto chi è cupido di riccheze. Nè m'è incognito che Plutone si piglia anchora in molte altre significationi, et <emph>maxime</emph> per la virtù che el sole infonde dentro alla terra, per la quale non solamente, chome habbiamo detto pone tutte l'herbe et gl'alberi, ma anchora la medesima virtù crea nella terra oro, argento, et tutti gl'altri metalli et gioie. Il perchè anchora per questa cagione è idio delle riccheze. Convenientemente adunque el poeta nostro lo prepone al luogho dove sono puniti gl'avari, perchè avaritia non è altro che immoderata cupidità di possedere. Nè sanza cagione lo chiamò nella fine del precedente canto "gran nimico", perchè sanza fallo troppo infesta et molesta la generatione humana. L'avaritia suscita et commuove discordia tra congiunti di sangue, d'amicitia, et di patria. L'avaritia produce ingiustitia, dalla quale s'excitano tumulti, seditioni, et guerre civili. L'avaritia è cagione delle guerre externe. L'avaritia riempie el mare di pyrate et di corsali, et le strade di ladroni. L'avaritia produce nella città furti, homicidii, veleni, periurii, falsi testimonii, iudicii corropti. Finalmente fa el padre della famiglia crudele inimico alla mogle, et a' figluoli, et a se medesimo, perchè per paura di non consumare el ragunato defrauda delle chose necessarie sè et tutta la famiglia. Vende le leggi e magistrati. Vende la pudicitia et la castità. Il perchè è grande inimico Plutone. Et certo sarebbe grande tranquilità ne gl'huomini, et viverebbesi in perpetua pace, se ciaschuno stessi contento al suo et a quanto ci domanda el naturale bisogno, el quale è poco, et sanza difficultà s'acquista. Significando adunque Plutone le richeze, meritamente lo pone el poeta signor del luogho dove si puniscono gl'avari et e prodigi, e quali due vitii non hanno altro suggetto che le riccheze. È el diavolo di quel luogo Plutone, cioè quegli e quali son quivi puniti hanno peccato nelle riccheze. L'uno tenendole troppo. L'altro spargendole troppo. Il che, acciò che s'intenda meglio, ricordianci che tutte le virtù morali consistono non solamente nel recto sapere, ma più nel recto adoperare. Imperochè non è giusto chi sa che chosa sia iustitia, ma chi nell'administratione delle cose usa giustitia. <emph>Preterea</emph> ogni virtù è una certa mediocrità posta tra due extremi, de' quali l'uno è poco, l'altro troppo. Et come quella mediocrità è virtù, così gli estremi sono vitio. Adunque nella distributione delle riccheze et facultà nostre è la via del mezo, la quale observa certa regola di dare quando si conviene, et a chi si conviene, et perchè cagione si conviene; et questa operatione è virtù, et chiamasi liberalità. Et l'uno de gli extremi di questo mezo, el quale pende nel meno, et non arriva alla mediocrità, et ha in sè defecto, è non dare tanto quanto si conviene, nè a chi si conviene; et questo vitio è avaritia, la quale pocho disobto divideremo in due parti. L'altro extremo è excesso, perchè trapassa la mediocrità et dà più che non si conviene. Nè considera nè dare a chi lo merita, nè dare per giusta cagione; et tal vitio è decto prodigalità. Adunque benchè l'avaritia et la prodigalità sieno contrarii, nientedimeno perchè hanno un medesimo subgetto, meritano esser puniti in un medesimo luogho. Et quello che pone de gli extremi dell'avaritia, intendi similmente della prodigalità.</p>
<p>[1-3] Hora tornando al texto, induce Danthe che Plutone si maravigli et dolgha insieme che lui descenda al suo regno. In due modi si discende in questi vitii: o veramente peccandovi, il che interviene quando la sensualità è rebelle dalla ragione, et in questo modo vi discendono tutti gl'avari et e prodigi et di loro venuta si rallegra Plutone; overo quando la sensualità accompagnata dalla ragione et a quella ubidiente discende nella consideratione di tali vitii non per coinquinarsi, ma per purgarsene, chome finge Danthe di sè. Et di tale venuta si duole Plutone, el quale desidera non la salute ma la dannatione dell'anime. Et però veggendo venirgli, diffidandosi potere con le proprie forze prohibirgli, chiama in aiuto satan dicendo <emph>pape satan</emph>. "Pape est interiectio admirantis", cioè è voce che dimostra maravigliarsi. Onde el sommo pontefice chome chosa maravigliosissima tra' christiani è chiamato papa. Adunque a dire <emph>pape satan</emph> come a dire "oh sathan", et per dimostrare maggior maraviglia congemina, cioè ripete le parole dicendo due volte <emph>pape sathan pape sathan</emph>, oh sathan, oh sathan. Et poi per dimostrare di dolersi dice <emph>aleppe</emph>, imperochè in ebreo dicono "aleph" quello che e Greci dicono alpha et e Latini .a. Et perchè chi si duole usa questa interiectione "ah", onde disobto "ah Constantino di quanto mal fu matre Non la tua conversione, ma quella dote". Però in cambio del nome latino che è "a" tolse l'ebraico "aleph", et per fare la rima mutò .h. in .p. et aggiunsevi .e. et dixe <emph>aleppe</emph>. Onde interpretando tutto il verso diremo ‘O Sathan o sathan, ah!’, per le quali interiectioni et voci si dimostra che in uno subito cadde in somma maraviglia et in sommo timore. La cagione del timore habbiamo decto. L'admiratione quanto alla fictione nasceva che huomo vivo venissi al luogho de' morti. Quanto al morale, è chosa maraviglosa che huomo alchuno descenda nella cogitatione di questi beni temporali et sobtometta sì l'appetito alla ragione, che non gli stimi se non per chosa vile, et transitoria, et momentanea. <emph>Sathan</emph> in ebreo significa contrario, adversario, prevaricatore, et transgressore, et dicono molti questo essere el nome de' principi de' diavoli, el quale chiama in aiuto diffidandosi nelle sue forze. Et certo Pluto, cioè esse richezze, non potrebbono trarre l'huomo a sì enorme scieleratezze sanza grande stimolo diabolico; <emph>con la voce chioccia</emph>: <emph>i.</emph> con la voce roca. Il che significa subito timore, perchè una subita costernatione d'animo diminuisce la voce o perdela tutta. Onde Virgilio, volendo dimostrare subita paura nell'anime de' Greci, dice: "pars tollere vocem Exiguam: inceptus clamor frustratur hiantes"; <emph>Et quel savio gentile che tutto seppe</emph>: gran loda di Virgilio degna di lui, imperochè chi legge attentamente el suo poema vede quello essere refertissimo di tante et sì varie cose, che facilmente comprende lui essere stato universale in tutte le discipline degli antichi, chome in una prefatione mia nel principio della letione dell'<emph>Eneide</emph> mi sforzai copiosamente raccorre. Et se dicessi esser falso che huomo alchuno, benchè sia doctissimo, possi saper tutto, rispondo che 'l poeta usa qui un colore rhetorico decto hyperbole, cioè trapassamento di verità usato non solamente dagli scriptori, ma anchora nel quotidiano parlare, chome quando diciamo "mille anni sono ch'io non ti vidi". Adunque <emph>seppe tutto</emph>, cioè molto et quanto quasi può sapere huomo alchuno. Ma se allegoricamente si pone Virgilio per lo 'ntellecto ripien di sapientia et acompagnato da divina gratia, veramente si può dir tutto seppe; <emph>gentile</emph>: nobile et generoso, quasi dica che non solamente per sapientia intese, ma anchora per eloquentia potè exprimere quello che intese. Imperochè molti sono stati doctissimi et perchè non hanno havuto eloquentia da exprimere quello che hanno inteso, sono rimasi obscuri, et ignobili, et non si sono nobilitati in alchuna fama. O veramente dixe <emph>savio gentile</emph>, cioè savio nelle doctrine de' gentili, le quali disopra dimostrammo esser sufficienti allo 'nferno et al purgatorio, et allhora diremmo che seppe tutto in quelle doctrine. Imperochè el parlare si debbe interpretare secondo la subiecta materia, et se parlando d'astrologia diciamo "chostui sa ogni chosa", s'intende in quella scientia.</p></div3>
<div3><head>vv.  4-6</head>
<lg><l>Per confortarmi dixe: "Non ti noccia</l>
<l>la tua paura; chè, poder che gli habbia,</l>
<l>non ti torrà lo scender questa roccia".</l>
</lg>
<p>Admonisce Danthe che non tema Plutone, perchè tale paura nocerebbe. Quegli temono Plutone a' quali non basta l'animo a sprezare e beni terreni, et sono sì pusillanimi che non si confidono poter vivere sanza quegli. Il che gli avilisce in forma che non ardiscono discendere con franco animo in tal meditatione. Ma la ragione superiore, instructa dalla philosophia, conforta la sensualità, dimostrando che Plutone non ha forza di vietargli tale discensione, perchè in vero non è mai sì grande l'appetito delle riccheze, che chi delibera chon la ragione vincerlo, non possa.</p>
<p>[4-6] <emph>Per confortarmi</emph>: la sensualità ha bisogno del conforto della ragione et della doctrina; <emph>non ti noccia la tua paura</emph>: quasi dica: non temere, perchè la paura ti nocerebbe; <emph>questa roccia</emph>: cioè questa ripa.</p></div3>
<div3><head>vv.  7-15</head>
<lg><l>Poi si rivolse a quelle enfiate labbia,</l>
<l>et dixe: "Taci, maladecto lupo!</l>
<l>consuma dentro te con la tua rabbia.</l></lg>
<lg><l>Non è sanza cagion l'andare al cupo;</l>
<l>vuolsi nell'alto, là dove Michele</l>
<l>fè la vendecta del superbo strupo".</l></lg>
<lg><l>Quali dal vento le gonfiate vele</l>
<l>caggiono a volte, poi che l'alber fiaccha,</l>
<l>tal cadde a terra la fiera crudele.</l>
</lg>
<p>Confortato Danthe, usa quasi invectiva contro a Plutone, cioè contro al riccho et avaro, perchè finge in lui le labbra enfiate. Et per questo vuole exprimere elatione et superbia nell'aspecto et nelle parole. Il che è proprio del riccho, et chome dimostra Aristotele nella sua <emph>Rhetorica</emph>, tanto è arrogante che stima che ognuno gli debba essere inferiore et obsequente. Onde la moglie di Hierone sirachusano, domandata quale fussi la più degna chosa, o la sapientia, o le riccheze, rispose che vedeva spesso e savi frequentare le chase de' ricchi, ma non e ricchi quelle de' savi. Risposta al tutto stolta et la quale procedeva da animo insuperbito per le riccheze. Imperochè se e ricchi conoscessino chosì el bisogno che hanno de' savi per diventare buoni et virtuosi con loro consigli, chome cognoscono e savi el bisogno che hanno del riccho per sovvenire alla necessità del corpo, noi vedremmo del continuo le chase de' savi piene di ricchi.</p>
<p>[7-9] <emph>Taci maladecto lupo</emph>: ricordasi l'auctore che da principio pose la lupa per l'avaritia, onde optimamente chiama l'avaro lupo, chome bestia insatiabile; <emph>maladecto</emph>: nessuno può lodare l'avaritia, perchè nuoce a sè et al proximo. Et da quella procedono infiniti mali, perchè è cupidità oltra a tutte l'altre insatiabile. Onde l'avaro è maladecto et odiato chosì da gli amici et da' parenti chome da' inimici; <emph>consuma dentro te chon la tua rabbia</emph>: questo dice per dimostrare l'assidua cura la quale è nella mente dell'avaro in pensare chome possi accumulare, la qual cura et pensiero del continuo lo consuma. Il che dimostra anchora Boetio: "sed sevior ignibus Ethne Fervens amor ardet habendi". Et Hieremia: "sunt in populo meo impii insidiantes quasi aucupes". Et Horatio: "impiger extremos currit mercator ad Indos Per mare pauperiem fugiens per saxa per ignes".</p>
<p>[10-12] <emph>Non è sanza cagione l'andare al cupo</emph>: quasi dica: el nostro scendere allo 'nferno non è fortuito, et a caso, et sanza consiglio, il che sarebbe più facile a vietarlo, ma è di divina volontà, alla quale nessuna potentia può resistere. Et certamente <emph>vuolsi nell'alto</emph>, cioè nel cielo. Overo perchè Dio vuole che ognuno bene operando si purghi da ogni vitio, et per questo ci ha dato la ragione, la quale a questo ci conforta, il perchè è volontà di Dio. O vero dixe <emph>vuolsi nell'alto</emph> a dimostrare la predistinatione, la qual pose disopra per tante gratie; <emph>là dove Michele</emph>: quasi dica: donde voi angeli rei fusti per vostra superbia cacciati. Et pone Michele archangelo per tutti gli altri, e quali combatterono et cacciorono quegli che erano adversarii a Dio. Di che tracteremo più distesamente in altro luogho; <emph>strupo</emph>: significa ogni concubito violento, et <emph>maxime</emph> nella vergine. Ma qui lo pone per la superba violentia di Lucifero, la quale volle violare la incorropta divina luce. Et pose <emph>strupo</emph> in luogho di "stupro" per cagion della rima.</p>
<p>[13-15] <emph>Quali dal vento le gonfiate vele Caggiono a terra</emph>: optima comperatione, per la quale dimostra la natura dell'adirato et superbo, el quale gonfia mirabilmente; ma convincto, a un tratto s'invilisce, et cadegli ogni orgoglio. Adunque le vele mentre che l'albero le sostiene gonfiano dal vento; ma ropto l'albero, caggiono. Così lo elato et superbo, mentre che tale superbia lo sostiene, gonfia; ma attutata quella, advilisce; <emph>fera crudele</emph>: è l'avaritia fiera perchè è aliena da ogni humanità, nocendo ad sè et al proximo, et è veramente crudele per la medesima cagione.</p></div3>
<div3><head>vv.  16-36</head>
<lg><l>Chosì scendemo nella quarta laccha</l>
<l>pigliando più della dolente ripa</l>
<l>che 'l mal dell'universo tutto insaccha.</l></lg>
<lg><l>Ha giustitia di Dio! tante chi stipa</l>
<l>nuove travaglie et pene quant'io vidi?</l>
<l>et perchè nostra colpa sì ne scipa?</l></lg>
<lg><l>Chome fa l'onda là sopra Caribdi,</l>
<l>che si frange con quella in cui s'intoppa,</l>
<l>chosì convien che qui la gente riddi.</l></lg>
<lg><l>Qui vidi gente più ch'altrove troppa,</l>
<l>et d'una parte et d'altra, con grand'urli,</l>
<l>voltando pesi per forza di poppa.</l></lg>
<lg><l>Percotevansi incontro; et poscia pur lì</l>
<l>si rivolgean ciaschun, voltando retro,</l>
<l>gridando: "Perchè tieni?" et "Perchè burli?".</l></lg>
<lg><l>Così correan per lo cerchio tetro</l>
<l>da ogni mano all'opposito puncto,</l>
<l>gridando anchora loro ontoso metro.</l></lg>
<lg><l>Poi si volgea ciaschun, chom'era giunto,</l>
<l>per lo suo mezo cerchio all'altra giostra.</l>
<l>Et io, c'haveo il cor quasi compuncto,</l>
</lg>
<p>[16-18] <emph>Chosì scendemo</emph>: cioè confortato inprima la ragione inferiore et la sensualità a sopportare ogni difficultà et fatica, et a piglare grande animo, et ripremuto l'appetito, imperochè non si può altrimenti scendere nella contemplatione de' vitii che non vi si rimangha inviluppato; <emph>nella quarta lacca</emph>: cioè ripa, et è nome derivato da "labor, laberis", che in latino significa sdrucciolare, perchè pe' luoghi molto ripidi si sdrucciola; <emph>pigliando più della dolente ripa</emph>: pigliane più perchè scende più per quella, <emph>che</emph>, cioè la qual ripa, <emph>insaccha</emph>, et mette dentro ad sè <emph>el male dell'universo</emph>, cioè tutti e peccatori. Intendendo della ripa che contiene in sè tutti e cerchi dello 'nferno. O veramente diremo <emph>che</emph>, cioè la quale quarta laccha, cioè quarto cerchio, <emph>insaccha tutti e mali dell'universo</emph>: perchè dall'avaritia, la quale è punita in questo cerchio, procedono tutte le sceleratezze et tutti e mali che adivengono a gl'huomini. Di che optimamente dixe Seneca, leva questi nomi mio et tuo, et sarà levato via ogni discordia che nasce tra gl'huomini.</p>
<p>[19-21] Dipoi contemplando le infinite et gravissime pene dalle quali è percosso l'avaro, con admiratione et commiseratione insieme seguita dicendo <emph>ha giustitia di Dio</emph>, perchè invero nessun vitio è el quale meriti più secondo la divina giustitia esser punito, che questo, el quale nuoce a sè et al proximo, et è fonte et radice di tutti gl'altri vitii. Avaritia secondo Cicerone è immoderata cupidità d'havere. Et Augustino <emph>Sopra el Genesi ad licteram</emph> scrive che non è solamente cupidità immoderata d'havere riccheze et altre chose sobtoposte alla fortuna, ma anchora d'havere dignità et scientia. Ma questa è avaritia sumpta molto largamente. Sono due spetie d'avaritia. Imperochè è avaro et chi non dà dove et quanto debba, et chi toglie donde non debbe. Da queste si fraudano e creditori, si niegano e dipositi con spergiurii, con falsi testimonii, con adulterate merce. Di qui sono usure, furti, rapine, taglie, baratterie, assassinamenti. Di qui simonie et non recta distributione delle chose sacre; <emph>chi stipa</emph>: "stipare" in latino significa stivare, cioè calcando empiere. Onde diciamo la galea essere alla stiva, quando lane et simil chose si calcano. Adunque <emph>chi stipa</emph>, chi accumula et insieme raccoglie. Quasi dica: tu giustitia aduni tanti supplicii. Et ordina el texto: <emph>ha giustitia di Dio chi stipa</emph>, cioè chi accumula, <emph>tante nuove travaglie</emph>, cioè tanti travagli et dolori non veduti altrove che qui, <emph>et tante pene</emph>. Et certo ogni vitio dà travaglio all'huomo, ma nessuno tanto quanto l'avaritia, chome già habbian mostro disopra; <emph>et perchè nostra colpa sì ne scipa</emph>: <emph>i.</emph> sì noi scerpe, cioè noi distrahe, quasi dica: noi tormenta. Et è dal vocabol latino "scerpo", che significa distraere, et lacerare, et stracciare. Et è la sententia perchè sì lacera noi nostra colpa, cioè perchè sì ci tormenta el nostro peccato.</p>
<p>[22-24] <emph>Chome fa l'onda là sopra Charibdi</emph>: nello strecto el quale divide Sicilia da Italia chiamato il faro, sono due scogli, uno dalla parte d'Italia decto Scylla, del quale diremo altra volta. L'altro dalla parte di Sycilia decto Charybdi. Fingono e poeti questa essere stata una donna rapacissima, et perchè tolse vacche a Hercule, fu fulminata da Giove et convertita in questo monstro, dove per la stretteza del luogo ribolle el mare, et fa corsie da tramontana a mezo giorno, et da mezo giorno a tramontana, ove assiduamente rifrangono l'onde, et dalle caverne le quali sono socto gli scogli, essendo hora inghiottite et hora ributtate, tirano le navi in simile pericolo. Adunque dice l'auctore che chome quelle due onde riscontrandosi si percuotono insieme, chosì due schiere, quella de gli avari, questa de' prodigi, si partivono da un medesimo luogho del cerchio. Ma voltandosi le spalle l'una andava da dextra, et l'altra da sinistra, in forma che non uscendo del cerchio si riscontravano a mezo et percotevonsi. Et è da notare che 'l poeta usò la comperatione di Carybdi non solamente per dimostrare questo riscontro, ma ancora quadra bene perchè e poeti pongono Carybdi per la avaritia, come prolipsamente dimostramo nelle nostre allegorie di Virgilio. Imperochè come Carybdi tira a sè l'onde et le navi et ogni cosa asorbe et inghiottisce, così l'avaritia ogni cosa vuole rapire et inghiottire; <emph>così conviene che qui la gente riddi</emph>: cioè danzi et vada a modo di danza intorno al cerchio. Et parla con certa derisione, imperochè nella danza è allegrezza, et quivi è tristitia. Ridda in nostra lingua significa ballo, et da questo nome el poeta formò un verbo el quale non è in uso, et nel presente del subgentivo dixe <emph>riddi</emph>, cioè balli. Et certo fu mirabile ingegno del poeta nella inventione di queste pene, et expresse ch'e due extremi avaritia et prodigalità vengono insino al mezo incontro l'uno all'altro, ma non vi si fermano, imperochè el mezo di questi due extremi è la liberalità. Partonsi adunque pel cerchio da un punto dove è la liberalità, perchè ognuno la lascia, et vengono all'altro puncto opposito, dove sono gli excessi. Ma l'uno va a dextra et l'altro a sinistra, perchè el prodigo si parte dal mezo dando più che non vuole la liberalità et va allo extremo che è l'excesso; l'avaro si parte non dando quanto si conviene et va all'altro extremo che è defecto. Adunque è el mezo nel quale solo consiste la virtù. Onde Horatio: "est modus in rebus, sunt certi denique fines Quos ultra citraque nequit consistere virtus". Da questo si parte l'avaro et el prodigo, et vanno a diversi extremi per diverse vie. Finge el poeta che questi pinghino col pecto saxi di grave peso. Nel pecto è el cuore, et in quello sono le cure et e pensieri, e quali nell'avaro del continuo son grandi. Nè mai sta quieto el cuore suo, ma del continuo volge qualche ponderoso saxo, cioè rivolta nella mente alchuna laboriosa cogitatione. Onde Oratio: "vides que maxima credis Esse mala exiguum censum turpemque repulsam Quanto devites animi capitisque labore". Et sempre l'avaritia stimola, et chome scrive Persio: " ‘surge’ inquit Avaritia ‘eia Surge’. Negas. Instat ‘surge’ ".</p>
<p>[25-27] Adunque <emph>per forza di poppa</emph>: cioè di pecto, dove sono le poppe. Nel qual pecto è el cuore, et in quello le cure et le sollicitudine.</p>
<p><emph>Qui vidi gente più ch'altrove troppa</emph>: perchè nessuno vitio è che occupi più huomini che l'avaritia; <emph>et d'una parte et d'altra</emph>: cioè da' due extremi, di qui gl'avari, di qui e prodigi, chome è decto di sopra, <emph>urli</emph>, strida, et è nome derivato dal latino, che dice ululato; e perchè urlare è de' lupi, però è bene accomodato a gli avari, e quali lui agguaglia a' lupi.</p>
<p>[28-30] <emph>gridando: "Perchè tieni?"</emph>: et queste sono parole del prodigo che riprende l'avaro, che ritiene a sè quello che debbe dare ad altri; <emph>et "Perchè burli?"</emph>: cioè bui; buiare in lingua aretina significa gittare, et sono parole dell'avaro, el quale riprende el prodigo che getta quello che debba serbare. Et molti domandono qual sia la cagione che Danthe ne' cerchi disopra dove punisce la luxuria et la gola non pone e vitii contrarii a quegli, chome qui dove punisce l'avaritia pone la prodigalità contrario a quella. Ad che rispondo che benchè ogni vitio habbi el suo contrario, nientedimeno ne' due già decti non appariscono. Imperochè non obstante che la luxuria sia excesso nel choyto, nientedimeno el difecto, cioè non pigliare tanta voluptà quanto si richiede non si truova in alchuno, o in rarissimi, et è sanza molto danno. Et el simile diremo nella gola.</p>
<p>[31-33] Dice el poeta che giunti al puncto et percosso l'un l'altro, tornavono indrieto per rifare di nuovo el medesimo corso; et ritornati al puncto donde prima s'eron partiti, el quale è opposito a quello dove si scontravono, di nuovo ricominciavono la giostra. Il che significa che mai non cessa nè l'avaro di percuotere il prodigo, cioè di rapire et tenere; nè il prodigho di percuotere l'avaro, cioè di gittare. Ma nota che rade volte è prodigalità sanza avaritia. Imperochè per poter dare assai tolgono et rapiscono da altri, chome scrive Cicerone di Cesare, el quale spogliava molti pompeiani per donare a' suoi. Et sempre gridono el <emph>loro ontoso</emph>, cioè dispectoso, <emph>metro</emph>, cioè verso; l'uno "perchè tieni?", l'altro "perchè getti?".</p>
<p>[34-36] <emph>Et io ch'avea el cuor quasi compuncto</emph>: cioè el quale ero molto afflicto per compassione di tante pene.</p></div3>
<div3><head>vv.  37-51</head>
<lg><l>Dixi: "Maestro mio, hor mi dimostra</l>
<l>che gente è questa, et se tutti fur cherci</l>
<l>questi chercuti alla sinistra nostra".</l></lg>
<lg><l>Et egli a me: "Tutti questi fur guerci</l>
<l>sì della mente in la vita primaia,</l>
<l>che chon misura nullo spendio ferci.</l></lg>
<lg><l>Assai la voce loro chiaro l'abbaia,</l>
<l>quando vengono a' due puncti del cerchio</l>
<l>dove colpa contraria li dispaia.</l></lg>
<lg><l>Questi fur cherci, che non han coperchio</l>
<l>piloso al capo, et papi, et cardinali,</l>
<l>in cui usa avaritia el suo superchio".</l></lg>
<lg><l>Et io: "Maestro, tra questi cotali</l>
<l>dovre' io ben riconoscere alchuni</l>
<l>che fur immondi di cotesti mali".</l>
</lg>
<p>[37-39] Meritamente sempre Danthe muove e dubii et domanda, et Virgilio rispondendo gli solve. Perchè alla ragione inferiore quando investiga apparisce ogni chosa dubbiosa, ma la superiore chon la sua doctrina truova el vero et solve e dubii. Domanda se tutti e <emph>chercuti</emph>, cioè quegli che vedea con le cheriche, furon <emph>cherchi</emph>, cioè sacerdoti, <emph>alla sinistra nostra</emph>: per la sinistra dimostra maggior scelerateza nella avaritia. Imperochè come dextro si pone per felice et buono, chosì sinistro pel contrario. Cherici in nostra lingua sono quegli che e Latini dicono "clerici", nè è però vocabolo latino, ma greco, perchè in greco "cleros" significa sorte, onde "clericus" significa da Dio per sorte electo. Et benchè tutti ci chiami Idio, nientedimeno sortisce ed elegge e sacerdoti quasi re a reggere co' buoni costumi et con la doctrina e laici, cioè e non sacerdoti. Onde portono el cerchio de' capegli in capo radendo el resto a similitudine di corona. Il perchè è molto più ignominioso el vitio nel sacerdote che nel laico, perchè chi regge debba essere exemplo d'ogni sanctimonia a chi ha esser recto. Et peccando è el contrario. Onde Iuvenale: "omne animi vitium tanto conspectius in se Crimen habet, quanto maior qui peccat habetur", chome disopra habbiamo decto. È adunque di peggiore exemplo el sacerdote, perchè più si nota in lui, et più appare ogni vitio. Adunque meritamente gli riprende più che gli altri el poeta.</p>
<p>[40-42] <emph>Et egli</emph>, cioè Virgilio, <emph>a me</emph>, intendi, dixe, <emph>tutti fur guerci</emph>: Danthe domandò se tutti quegli che vedea con la chercha furono sacerdoti, et Virgilio risponde che <emph>tutti guerci</emph>, volendo prima dimostrare el vitio loro che lo stato nel quale furono in vita. Furono adunque guerci, intendi de gli occhi della mente et dello 'ntellecto, perchè non guardando diricto non seppono discernere el vero et vedere la misura la quale contiene la virtù, ma guatando biecamente presono gli extremi; <emph>nella vita primaia</emph>: cioè mentre vixono in questo mondo, <emph>che non ferci</emph>, cioè non feciono qui, <emph>alchuno spendio</emph>: cioè alchuna distributione delle loro substantie con misura, nella quale consiste la mediocrità et la virtù decta liberalità. Ma peccorono o nel troppo, onde divennono prodighi, o nel poco, et furono avari. Et questo dimostra chiaramente la voce loro quando vengono a' due puncti del cerchio, dove si riscontrano et dove dicono "perchè tieni?" et "perchè burli?".</p>
<p>[43-45] Et dixe <emph>abbaia</emph> per agguaglargli a' cani, perchè con le parole si mordono l'uno l'altro. O veramente dixe <emph>abbaia</emph> quasi ‘indarno dice’, perchè riprensione che quivi si dia niente vale, non essendo in inferno luogho alla penitentia. Et similmente nello 'nferno morale non è redemptione per l'habito già contracto nel vitio; <emph>dove colpa contraria</emph>, cioè prodigalità et avaritia, che sono contrarii vitii, <emph>gli dispaia</emph>: cioè gli separa, perchè ciaschuna delle parti ritorna a drieto pel suo mezo cerchio in sino all'altro puncto.</p>
<p>[46-48] Dipoi risponde alla domanda di Danthe et afferma che tucti quegli e quali vede con la cherica furono cherici. Et per due cagioni vitupera e preti in questo luogho, prima perchè in questi due vitii sono più involti che tucti gli altri huomini. Et sanza gli exempli de' passati secoli, le querele del nostro Petrarca, "L'avara Babyllonia et cetera", et altrove "Fiamma da cielo su le tue trecce piova". Chi non ha veduto ne' nostri tempi huomini o più tosto monstri d'huomini sanza lettere, sanza costumi, non sufficienti, a' quali si dovessi commettere la chura d'una vile cappella di contado, perchè la fortuna gli ha elevati a gran dignità, havere usato in quella ogni extrema avaritia per accumulare con simonie et varie generationi di rapine infinito thesoro, et dipoi somma prodigalità in consumargli in ogni vituperoso luxo, in forma che Sardanapalo et Helioghabalo si possono reputare continentissimi a comperatione di quegli? Il che non obstante che sia molto molesto a qualunque bene instituto ingegno dovunche sia nel nome christiano, nientedimeno più chuoce ad alchuni prelati ornatissimi d'ogni genere di doctrina, et lucidissimo specchio a tutti gli altri in vita, et in chostumi prudentissimi in ogni actione, et sapientissimi nella speculatione, che a gl'altri. Perchè essendo tanta infamia nel loro ordine, pare impossibile che in qualche parte non ridondi in loro, benchè immeritatamente. Perlaqualchosa, quanto contro a quegli luxuriosissimi avari mi spigne una giustissima indegnatione, tanto mi commuove la compassione inverso questi innocentissimi. Ma la reverentia ch'io porto a tanto collegio mi fa tacere che a tutto el mondo è noto. Adunque questa è la prima cagione che mosse Danthe a vituperare e preti. La seconda, che è più vituperabile in loro che nel laico el vitio. Conciosia che l'appostolica, cioè sacerdotale, chiesa, è fondata sopra la castità et povertà. Onde el Petrarcha: "già non fustu nutrita in piume al rezo Ma nuda al vento et scalza fra gli stecchi Hor vivi sì ch'a Dio ne vengha lezo". <emph>Preterea</emph> sono quegli che hanno el governo della christiana rep., onde si chiamano "clerici", cioè electi, et quasi scelti et magnati, perchè "cleros" significa sorte; et noi chiamano laici, cioè plebei, perchè "laos" significa popolo. Debbono adunque, essendo gl'administratori, dare optimo exemplo di sè, <emph>maxime</emph> non volendo significare altro, per havere raso e capegli, che havere resecato ogni superfluità et tagliato ogni cupidità. Et el cerchio che è sobto el raso de' capegli dimostra corona, a dinotare che sono nostri re; et è loro officio reggerci et addirizarci per buona via. La terza, perchè non è cagione che gli debba far cupidi d'accumulare thesoro, non havendo nè mogle nè figluoli a sostentare; <emph>in chui</emph>: cioè ne' quali, <emph>usa avaritia el suo superchio</emph>: quasi dica: benchè ogni avaritia exceda el modo o di tirare a sè o di non dare, nientedimeno ne' prelati usa el suo soperchio, cioè ha quanto superchio può essere in lei.</p>
<p>[49-51] <emph>Et io: "Maestro"</emph>: maraviglasi Danthe che tra tanti prelati non ne conosca alchuno. A che risponde Virgilio.</p></div3>
<div3><head>vv.  52-66</head>
<lg><l>Et egli ad me: "Vano pensiere aduni.</l>
<l>La sconoscente vita che i fè sozi,</l>
<l>a ogni conoscenza hor gli fa bruni.</l></lg>
<lg><l>In etherno verranno alli due cozi;</l>
<l>questi resurgeranno del sepulchro</l>
<l>col pugno chiuso, et questi co' crin mozi.</l></lg>
<lg><l>Mal dare et mal tenere el mondo pulcro</l>
<l>ha tolto loro, et posto a questa zuffa:</l>
<l>qual ella sia, parole non ci pulchro.</l></lg>
<lg><l>Hor puoi veder, figluol, la corta buffa</l>
<l>de' ben che son commessi alla fortuna,</l>
<l>perchè l'humana gente si rabbuffa;</l></lg>
<lg><l>Che tutto l'oro ch'è sobto la luna,</l>
<l>o che già fu, di queste anime stanche</l>
<l>non ne potrebbe farne posare una".</l>
</lg>
<p>[52-54] Vera risposta <emph>che la sconoscente vita</emph>, cioè la forma et el modo del viver loro, el quale è stato <emph>sconoscente</emph>, cioè non conosciuto, <emph>gli fè zozzi</emph>, cioè infami, <emph>et hora gli fa bruni</emph>, cioè obscuri et sanza fama. Et allegorichamente dimostra la stultitia dell'avaro, el quale nè ad sè nè ad altri è utile. Et per questo non può esser mai in alchuna fama. Somma per certo miseria affaticharsi in accumulare thesoro, chol quale nè a' suoi bisogni provegga, nè fama alchuna n'acquisti. Vivono sconosciuti sanza amici, sanza familiarità d'alchuno, nè a pena sono conosciuti da' vicini. Possiamo anchora dire <emph>la sconoscente vita</emph> perchè la vita dell'avaro è tanto diversa dalla professione sacerdotale, che per quella non si può conoscere che sieno sacerdoti, l'officio de' quali è distribuire e fructi et le rendite in reparatione del tempio; in sovvenire secondo e gradi della charità a quegli che sono in povertà, servando a sè quanto gli bisogna al viver sobrio secondo lo stato suo. Questo quando fanno e sacerdoti, la vita loro fa che noi gli conosciamo. Ma quando vivono chome è decto di sopra, tale vita non dà chognitione alchuna che sieno sacerdoti.</p>
<p>[55-57] <emph>In etherno verranno alli due cozi</emph>: perchè discorrendo ciaschuna di queste due parti insino a mezo el cerchio, et dipoi percossosi, tornando in drieto si cozzono in due puncti oppositi del cerchio; <emph>questi</emph>, cioè gli avari, <emph>risurgeranno del sepulchro Col pugno chiuso</emph>, il che dinota l'avaritia, <emph>et questi</emph>, prodigi, <emph>chol crin mozo</emph>, che significa dissipare.</p>
<p>[58-60] <emph>Mal dare</emph>: cioè la prodigalità, la quale dà, nè guarda a chi, nè quanto, nè perchè, nè quando; <emph>et mal tenere</emph>: l'avaritia, che tiene più che non si debba. Imperochè ben dare è liberalità, et ben tenere è parsimonia, che sono virtù. Adunque questi due vitii hanno tolto a chostoro <emph>el mondo pulcro</emph>, cioè bello. Quasi dica: ha tolto loro la vita felice, perchè certamente viverebbono in somma felicità gl'huomini se l'avaritia et la prodigalità non gli privassino d'ogni quiete et tranquillità. Imperochè chosì el prodigo chome l'avaro sta sempre anxio et cupido in rapire, questo per tenere per sè, quello per dissipare in altri. O veramente <emph>ha tolto loro lo mondo pulchro</emph>, cioè el cielo et la etherna vita, nella quale è somma pulchritudine et dilectatione. Alchuni expongono ‘dar male et tener male el mondo pulcro’, cioè e beni mondani, e quali di lor natura son begli, ‘ha tolto loro’, cioè ha tolto questi tali a se medesimi, imperochè l'avaritia et la prodigalità ruba l'huomo a se medesimo. Adunque ha tolto loro a se medesimi et hagli posto a questa zuffa. Imperochè chome lo schiavo venduto non è più suo, ma del signore che l'ha comperato, chosì quando l'huomo è facto servo della cupidità non è più in sua libertà, ma da quella è posto a questa zuffa; <emph>a questa zuffa</emph>: di questi due cozi. Overo intendi <emph>a questa zuffa</emph>, cioè alle dissensioni et discordie, le quali prima nascano dentro all'animo dell'avaro, el quale è combattuto da due diverse voglie, delle quali l'una lo conforta alla quiete et al riposo et al godersi le chose acquistate; l'altra lo pigne a' pericoli et alle fatiche per acquistare più, la quale battaglia dilucidamente expresse Persio. Imperochè poi che ha dimostro che l'avaritia lo pigne a ogni pericolo et faticha per guadagnare, et la luxuria lo tira all'otio et alla quiete, conclude: "en quid agis? duplici in diversum scinderis hamo. Huncine ad hunc sequeris? subeas alternus opportet Ancipiti obsequio dominos alternus oberres". Possiamo anchora dire <emph>a questa zuffa</emph> intendendo delle dissensioni et contentioni che nascano tra gl'huomini per l'avaritia et per le rapine. Il che è manifestissimo; <emph>quale ella sia</emph>, cioè o buona o rea, <emph>parole non ci apulcro</emph>: non ci abbellisco parole. Quasi dica: non vo' con stilo oratorio, el quale con parole ornate sommamente vitupera questa zuffa, perchè la chosa è sì manifesta in sè, che non fa mestiere che io la exorni.</p>
<p>[61-63] <emph>Hor puoi veder figluol la corta buffa</emph>: meritamente in questo luogho Virgilio chome padre amorevolmente amonisce Danthe, cioè la ragione superiore amonisce la inferiore et la sensualità a non porre speranza ne' beni della fortuna, cioè non essere cupido di quegli. Conciosia che non sono nè durabili nè stabili, ma posti nella temerità della fortuna, in brieve si mutano da luogho a luogho. <emph>Preterea</emph> è da notare che ne' duoi già passati vitii non ha ammonito Danthe, chome in questo l'ammonisce, perchè è più difficile all'huomo datosi già alla inquisitione delle gran chose, abstenersi dall'avaritia che dalle voluptà o del tacto o del gusto. Onde nasce luxuria et gola; <emph>la corta buffa</emph>: la brieve vanità, dixe Benvenuto; et Francesco da Buti expone "buffa derisione"; ma proprio buffa è vento, onde diciamo buffectare chi getta vento per bocca, et sbuffare quando con suono di parole o, a dire meglio, con ventose et enfiate parole, alchuno minaccia. Di qui diciamo rabbuffare, conturbare et muovere le chose dell'ordine loro et scompigliarle, et chiamiamo rabbuffo quando con parole conturbiamo et scompigliamo la mente d'uno. Onde seguita <emph>la gente humana si rabbuffa</emph>: <emph>i.</emph> si conturba et esce del vero ordine, perchè toglie lo imperio alla ragione et dallo al senso. Adunque pose vento, <emph>i.</emph> vanità et chosa instabile et leggieri al muoversi, <emph>de' beni che son commessi alla fortuna</emph>: quasi voglia dire che sia somma stultitia collocare la tua felicità in chosa che non sia in tua potestà, ma in arbitrio della fortuna, la quale pigliando giuoco de gl'huomini, spesso gli toglie a chi gli merita, et dagli a chi non gli merita; <emph>perchè l'humana gente si rabbuffa</emph>: parla con indegnatione che la gente humana, cioè quello animale el quale solo in terra è stato facto partecipe della ragione, con la quale, pure che la destassi, potrebbe conoscere la vanità di tali beni, si lasci sì traportare alla cupidità, che per quegli vengha in tante contentioni; <emph>si rabbuffa</emph>: dicemmo buffa esser vento, onde rabbuffare.</p>
<p>[64-66] <emph>che tutto l'oro ch'è sobto la luna</emph>: qui finalmente si dimostra l'humana stultitia et vanità. Imperochè dovendoci noi affatichare in quelle chose le quali ci possono far beati, dimostra che e beni della fortuna sono tanto lontani da questo, che posto che un solo gl'havessi tutti, nientedimeno per quegli non harebbe non dirò lieta, ma riposata un'hora. O voglamo ragionare secondo lo 'nferno essentiale. Nessuno dannato può essere salvato per tutti e thesori del mondo. O secondo el morale: chi non sa che la cupidità dell'avaro mai si spegne per accumulare? Ma, chome dice Horatio, "crescit indulgens sibi dirus hydrops Nec sitim pellit nisi casa morbi Fugerit prius aquosus albo Corpore languor". Adunque chome nel ritruopico non si spegne la sete pel bere, se prima non cessa la causa onde procede el morbo, chosì non cessa la cupidità nell'avaro pel cumulo dell'oro, se la mente non acquiesce. Onde Cicerone dixe: "animus hominis et non arca dives appellandus est". Nè è riccho chi possiede assai, ma chi è contento a quello che ha. Non fu adunque riccho Alexandro, al quale non bastava un mondo, ma fu riccho Diogene, el quale viveva contento in somma mediocrità.</p></div3>
<div3><head>vv.  67-96</head>
<lg><l>"Maestro mio - dix'io - hor mi dì anche:</l>
<l>questa fortuna di che tu mi tocche,</l>
<l>che è, ch'e ben del mondo ha sì tra branche?".</l></lg>
<lg><l>Et quegli a me: "O creature sciocche,</l>
<l>quant'ignorantia è quella che v'offende!</l>
<l>Or vo' che tu mia sententia ne 'mbocche.</l></lg>
<lg><l>Colui lo cui saver tutto trascende,</l>
<l>fece li cieli, et die' lor chi conduce,</l>
<l>sì, ch'ogni parte ad ogni parte splende,</l></lg>
<lg><l>Distribuendo equalmente la luce.</l>
<l>Similemente a gli splendor mondani</l>
<l>ordinò general ministro et duce</l></lg>
<lg><l>Che permutassi a tempo li ben vani</l>
<l>di gente in gente, et d'un in altro sangue,</l>
<l>oltra la difension de' senni humani;</l></lg>
<lg><l>Perch'una gente impera, et l'altra langue,</l>
<l>seguitando el giudicio di chostei,</l>
<l>che sta occulto chome in erba l'angue.</l></lg>
<lg><l>Vostro saver non ha contasto a llei:</l>
<l>questa prevede, giudica, et persegue</l>
<l>suo regno chome el loro gl'altri dei.</l></lg>
<lg><l>Le sue permutation non hanno triegue:</l>
<l>necessità la fa esser veloce;</l>
<l>sì spesso vien chi vicenda consegue.</l></lg>
<lg><l>Quest'è colei che tanto è posta in croce</l>
<l>pur da color che le dovrien dar lode,</l>
<l>dandole biasmo a torto et mala voce;</l></lg>
<lg><l>Ma ella s'è beata, et ciò non ode:</l>
<l>coll'altre prime creature lieta</l>
<l>volge sua spera, et beata si gode.</l>
</lg>
<p>Havendo Virgilio facto mentione de' beni della fortuna, quadrava aptamente in questo luogho dove si tracta dell'avaritia et della prodigalità el suggetto de' quali vitii sono beni di fortuna, diffinire brievemente che chosa quella sia. Il che acciochè sia più noto giudico essere utile referire, ma con brevità, che chosa sia fortuna circunscrivendola in forma che per quella non si diminuisca el libero arbitrio nostro. Et prima dobbiamo intendere che secondo e peripatetici philosophi tre sono le generationi de beni, cioè d'animo, di corpo, et di fortuna. E beni dell'animo sono quegli che giovono all'animo et conservanlo puro nella sua natura. Et queste sono le virtù, o intellective, chome è intelligentia, scientia, sapientia, prudentia, et arte; o morali, chome sono iustitia, forteza, et temperanza, delle quali in diversi luoghi habiamo a tractare. E beni del corpo sono quegli che giovono al corpo, chome è sanità, belleza, forteza, dexterità, velocità, et simili. Chome, per lo opposito, e mali sono morbo, bructa forma, debilità, tardità, et simili. E beni della fortuna sono richeze, dignità, magistrati, imperii, fama, gloria. Come e contrarii sono povertà, infamia, vilipensione, et simili. Questi beni son decti di fortuna, perchè sono in gran parte a quella sobtoposti. Ma è chosa prolipsa et laboriosa disputare a pieno della fortuna et del caso. Perchè difficilmente si può explicare sanza la cognitione della providentia et del fato. Il perchè chon brevità tanto ne dimostrerremo quanto sarà necessario ad exprimere la mente del poeta. Et è la divina providentia secondo Boetio una somma ragione in Dio, la quale tutte le chose ordina et dispone. El fato è certa dispositione nelle chose mobili, per la quale la providentia conlega et compone ciascuna chosa per certo ordine. Et quelle chose che la providentia abbraccia dentro alla divina mente, el fato dispone in forma che procedino per ordine di tempo in tempo. Adunque la providentia è certa forma delle chose future per ordine in diversi secoli, la quale è immobile et semplice. El fato è certa collegatione et connexione mobile et ordine temporale delle chose, che la divina semplicità dispose che havessino a essere. Il perchè seguita che ciò che è sobto el fato sia anchora sobto la providentia. Nè forse è altra differentia tra questi due, se non che la providentia è quando la consideriamo nella divina mente, fato quando lo consideriamo nell'ordine temporale delle chose. Nè obsta o impedisce la providentia o el fato el nostro libero arbitrio, chome sottilmente dimostra l'aquinate theologo nel libro <emph>Contra gentiles</emph>. La fortuna dicono e theologi essere chome certa madonna, la quale rivolta et muta le chose humane stravagantemente, et con fine diverso dal proposito et non pensato nè aspectato, le dispensa. Onde Boetio la chiama "cecum numen". Et inclinasi chosì a' rei chome a' buoni sanza alcuna electione; et se investighi che differentia sia tra 'l fato et la fortuna, rispondono e docti che la fortuna è solamente nelle chose le quali paiono fortuite et vengono a caso, et non vi appariscono alchune manifeste cause che habbino a produrre tale effecto. El fato ha le sue cause immobili et imposte da Dio o dalle stelle nelle chose. Ma tornando alla fortuna, dicono quella essere solamente nell'animale dove è ragione, el quale diriza ogni sua operatione a certo proposito. Il perchè nè cosa alchuna inanimata, nè bruto animale, nè e piccoli fanciullini possono haver fortuna. Perchè non operando secondo alcuno proposito, non può loro intervenire alchuna chosa fuori di loro intentione et proposito. Il che è proprio della fortuna, ma hanno caso. Onde diciamo che 'l cavallo a caso torna a chasa. Parmi, se non erro, havere in brievi parole distincto la providentia, el fato, la fortuna, et el caso. Ma credo che 'l poeta in questo luogho voglia indextinctamente confondere el fato et la fortuna. Perchè nell'uno et nell'altra sono le cause onde procedono gli effecti, ma nella fortuna ci sono incognite. Il perchè lo ignorante che arando truova el thesoro dirà che sia buona fortuna. Ma lo strologo, che per la sua natività cognosce la causa che gliene fa trovare, affermerà quello esser fato. Questa medesima sententia expresse Virgilio dicendo: "fortuna omnipotens et ineluctabile fatum". Concluderemo adunque fortuna niente altro essere che vario influxo de' cieli a noi occulto, el quale secondo le coniunctioni, oppositioni, trini, quadrature, et sextili, et altri varii aspecti de' pianeti in varii domicilii del zodiaco, governa tutte le chose che sono sobto el cielo della luna, chome inferiori a lloro. Excepto che l'anime de gl'huomini. Imperochè l'anima nostra non può essere dominata dalle stelle. Il perchè confesso che le potentie superiore sono create da Dio con questo privilegio, che sempre hanno dominio nell'inferiori. Ma l'anima rationale, benchè posta nel corpo habiti luogho inferiore, nientedimeno perchè è creata da Dio sanza el mezo de' cieli o delle stelle, non è inferiore a quegli, ma superiore. Onde non solamente le nostre sacre lectere, nelle quali, perchè sono derivate dal fonte della verità, non può essere errore, ma tutti e philosophi degni d'alchuna stima, et tutti e mathematici, e quali sobtopongono el governo delle chose terrene all'arbitrio de' cieli, affermano l'anima essere libera et in suo arbitrio. Il perchè el divino Platone con verissime argumentationi dimostra che nessuno bene può giovare all'animo, et nessuno male gli può nuocere, che non sia in nostro arbitrio o d'haverlo o di privarcene, perchè solo la virtù è bene, et solo el vitio è male. Nè ci può nè quella esser tolta, nè questo essere dato per influxo di cielo. Perchè, chome dice Ptolemeo, el savio signoreggia alle stelle. O per violentia d'huomo o d'altro animale. Vedi adunque che se e beni corporali sono nelle mani de' cieli et de gli altri huomini, quegli dell'animo sono in nostra libertà, et questi solamente si possono dire nostri. Il che veramente intese el platonico Cicerone, la sententia del quale nelle sue <emph>Paradoxe</emph> è che niente si possi dire o mio, o tuo, o d'altri, che ci possa essere o rubato o furato o che in alchuno modo possiamo perdere. Era venuta la città di Priene nelle mani de' nimici con conditione che a' cittadini di quella fussi lecito andarsene con quanta roba ne potessino portare. Biante, uno de' septe savi della Grecia, et cittadino di quella patria, andandosene voto, et essendo domandato perchè non ne portava alchuna chosa, rispose che se ne portava tutto quello che era suo. Vera parola, et conveniente a sì savio huomo, perchè conosceva che portandosene le virtù dell'animo se ne portava ogni sua chosa. Sommi forse troppo deviato dal proposito, ma tutto ho referito perchè intendiamo che benchè sia fortuna quel che habbiamo decto, et nella temerità et furia sua sieno posti tutti e beni caduchi et transitorii, nientedimeno resta l'animo libero, el quale sanza aiuto di quella et a suo dispecto può divenire felice, non solo nell'altra vita ma in questa.</p>
<p>[67-69] Ma tornando al texto, dice Danthe: dimmi Virgilio che è questa fortuna la quale ha <emph>tra branche</emph>, cioè in sua balia, <emph>e beni del mondo</emph>: e beni temporali, secondo quello "regnum meum non est de hoc mundo".</p>
<p>[70-72] <emph>Et egli</emph>, cioè Virgilio, <emph>ad me</emph>, intendi, dixe: <emph>O creature sciocche</emph>: cioè stolte. Diciamo vivanda sciocca la qual sia sanza sale. Et perchè spesso piglamo sale per prudentia, diciamo sciocco imprudente; <emph>quanta ignorantia è quella che v'offende</emph>: e vostri intellecti; et bene dixe <emph>offende</emph>. Imperochè diventando lo intellecto perfecto per la scientia et cognitione, per lo opposito diviene imperfecto et offeso per la ignorantia. Questa fa che noi crediamo che la fortuna possi chosì nell'animo chome nel corpo, et sia signore et non ministra; <emph>la mia sententia inbocche</emph>: cioè ricevi et pigli, decto per translatione del cane quando imboccha la fiera.</p>
<p>[73-75] <emph>saver tucto trasciende</emph>, cioè Dio, la cui sapientia avanza et passa ogn'altra et si trasfonde nel tucto, <emph>fece li cieli</emph>: onde el psalmista: "verbo Dei celi firmati sunt et spiritu oris eius omnis virtus eorum". Et similmente creò tucte l'altre cose, ma nomina qui e cieli perchè ha a dimostrare che dal moto di quegli nasce ogni fortuna; <emph>et diè loro chi conduce</emph>: perchè secondo Aristotele a ciaschuno cielo decte una intelligentia che lo movessi, la cui sententia anchora seguita l'auctore in una canzona el cui principio è "Voi che intendendo el terzo cielo movete"; <emph>sì che ogni parte</emph>, della loro potentia, <emph>ad ogni parte</emph>, mondana apta a ricevere, <emph>splende</emph>: splendendo infonde. Ma dello splendore et lume diremo più comodamente nel paradiso, et come è in Dio, nell'angelo, nella ragione, nello spirito, et nel corpo. Et se prima ti dilecti d'intenderne el tutto, leggi nel secondo libro delle pistole del nostro Marsilio Fecino, doctissimo di tucti e platonici della nostra età, et rimarrai sattisfacto.</p>
<p>[76-78] <emph>distribuendo ugualmente</emph>: perchè Dio datore ugualmente infonde in tucte le creature, ma quelle ricevon più o meno secondo che ne sono capaci; <emph>similmente agli splendori mondani</emph>, cioè alle richeze, degnità et honori, <emph>ordinò generale ministro</emph>: perchè la providentia divina, la quale ha disposto temporalmente questi beni mondani, pel mezo del fato et della fortuna administra tutto. Et in questo servono a llei e movimenti de' cieli et la virtù angelica. Adunque questi saranno generali ministri, perchè questi moti fanno la fortuna.</p>
<p>[79-81] <emph>che permutassi a tempo gli ben vani</emph>: cioè e sopradecti splendori mondani, e quali non sono veri beni, imperochè quello è vero bene, el quale fa buono chi lo possiede, et questo è solo la virtù. Ma e beni mondani inducono infiniti mali. Sono adunque vani et apparenti, et non veri et existenti beni. Questi secondo el suo arbitrio muta la fortuna. Onde è scripto nel primo de' Re: "Dominus pauperem facit, ditat, humiliat, et sublimat. Ipsius sunt cardines terre, et posuit super eos orbem", <emph>i. rotam fortunae</emph>. Et Boetio in persona della fortuna dice: "opes honores, ceteraque talium sunt mei iuris Dominam famule cognoscunt hec mea ius est Hunc continuum ludum ludimus. Rotam volubili orbe versamus Infima summis summeque infimis mutare gaudemus". Adunque parla la fortuna, et dimostra che imperii, riccheze, et potentie sono in sua iuridictione, et chome serve la riconoscono per signore, et ella gode del continuo alzare et abbassare. Et Ovidio: "passibus ambiguis fortuna volubilis errat Et manet in nullo firma tenaxque loco"; <emph>di gente in gente</emph>: chome veggiamo gl'imperii essere chon assidua mutatione di gente in gente transferiti. Furono gli Assyrii e primi de' quali si legga che regnassino nelle parti orientali per la virtù di Nino et di Semyramis. Ma da chostoro si trasferì lo 'mperio a' Medi, et da' Medi a' Persi, de' quali el primo re fu Cyrro. Nè si può sanza prolipsa narratione riferire, chome con assidua volubilità gl'imperii del continuo si sono mutati, et ne' Medi, et negl'Egyptii, et negli Scithi in forma che un tempo vincto el virile sexo regnarono le femine, chome si legge delle amazone. Regnorono e Greci. Regnorono gl'Affricani. Regnorono e Romani. Nè solamente è trasmutato di gente in gente, ma nella medesima regione di città in città, et nella medesima città di famiglia in famiglia; <emph>oltra alla difensione de' senni humani</emph>: perchè invero il senno humano contro alla fortuna può mantenersi e beni dell'animo, che sono le virtù, et chon quelle acquistare vita beata et etherna. Ma non può già sanza favore di quella mantenere gli stati et gli altri ben vani. Imperò che Catone, et Cicerone, et alchuni altri optimi cittadini poterono mantenersi le virtù, ma non poterono con loro prudentia, benchè fussi grande, difendere la loro et la publica libertà. Adunque rectamente Seneca dixe: "omne sub regno graviore regnum [...] Nemo confidat minimum secundis [...] Miscet hec illis prohibetque Clotho Stare fortunam rotat omne fatum [...] Res deus nostras celeri citatas Turbine versat". Et Boetio: "quid tragediarum clamor aliud destet nisi fortunam indiscreto ictu felicia vertentem". Duolsi adunque el tragedo che la fortuna sanza electione disturba le chose felici.</p>
<p>[82-84] <emph>perchè una gente impera et l'altra langue</emph>: Cesare sollevato dal favore della fortuna obtenne lo 'mperio. Pompeo inimicato da quella lo perse; <emph>langue</emph>: cioè vive in languore, <emph>i.</emph> merore et dolore, fuggendo vincto ne' regni alieni; <emph>sequendo lo giudicio di costei</emph>: perchè nessuno si può appellare dal giudicio dato dalla fortuna. Ma è necessario obtemperare a quello el quale è occulto a noi chome <emph>angue</emph>, cioè serpe, la quale nascosa tra l'herba inganna sì la vista nostra per la similitudine del colore, che non è veduta da chi la calpesta. Similmente la fortuna tra le felicità et le vane speranze occulta pestifero veleno che ci uccide.</p>
<p>[85-87] <emph>Vostro saper non ha contasto a llei</emph>: quasi la medesima sententia del verso che dixe contro alla difensione de' senni humani; <emph>non ha contasto</emph>: cioè non può repugnare, posto che antivegga e colpi suoi. Et certo molti sono stati che o per prophetia o per altra spetie d'indivinatione hanno preveduto la lor calamità, et nientedimeno non hanno potuto resistere. Vide in sogno Astiage re de' Medi che delle parti genitali della figluola nasceva una vite e cui tralci inombravono tutta l'Asia. Et gl'indivini interpretorono che di lei haveva a nascere un figluolo che gl'havea a torre el reame. Adunque benchè molti provedimenti contro a questo facessi Astiage, et prima maritassi la figluola in Persia a huomo vilissimo, et dipoi comandassi che el figluolo già nato si lasciassi in selva alle fiere, nientedimeno volle la fortuna che 'l fanciullo, che fu Cyrro, uscissi d'ogni pericolo, et cresciuto gli togliessi lo 'mperio et transferissilo a' Persi. Potrei in confirmatione di questa sententia infiniti exempli referire, ma non patisce la grandeza del volume che in sì manifesta chosa troppo mi fermi; <emph>provede giudica et persegue</emph>: dimostra che essendo la fortuna influxo procedente da' movimenti de' cieli, et essendo el moto de' cieli guidato dalle intelligentie postevi da Dio per motori di quegli, ogni chosa che ne nasce procede da ragione, et non dal chaso, chome pare a noi. Adunque la ragione prima provede, quasi consulta quello che è da fare, et dopo la consultatione giudica, et dipoi persegue, cioè mette a executione quello ha giudicato esser bene. Et dicendo <emph>provede</emph> accenna la providentia divina, dalla quale tuti gl'influxi procedono; <emph>gl'altri dei</emph>: l'altre intelligentie, et chiama la fortuna dea, et chosì tutti e motori de' cieli secondo e poeti, e quali chiamavano dii tutte le stelle, le quali perchè sono in continuo movimento et corso, però e Greci dixono idio "theos", da questo verbo "thein" che significa correre. Ma anchora le sacre lectere chiamano gl'huomini dii. Onde: "dii et filii excelsi omnes". Adunque in quel medesimo modo chiamerà dii e motori delle spere.</p>
<p>[88-90] <emph>Le lor permutationi non hanno triegue</emph>: cioè le permutatione de' beni terreni, e quali procedono da gl'influxi celesti, non hanno triegue, <emph>i.</emph> riposo. Questa è traslatione tracta da' soldati, e quali nella triegua posano et non guerreggiono; <emph>necessità la fa essere veloce</emph>: et certo se la fortuna è questa mutatione de' beni temporali, et tal mutatione nasce dallo assiduo et veloce movimento de' cieli, è necessario che tal mutatione sia veloce. El fato, o vero fortuna, volta con certa necessità chome volta el sole et gli altri pianeti ne' loro corsi. Nè per questo ci è tolto el libero arbitrio; imperochè siano liberi non ci travagliare ne' beni terreni, e quali sono al tutto sottoposti alla fortuna, ma travagliandoci conviene che quanto a quegli ci sottomettiano alla fortuna. Adunque tale necessità è nelle cose, che sottoposte alla fortuna di necessità si mutano secondo l'arbitrio di quella, et non in noi, e quali ci possiamo travagliare et non travagliare. Et certo se ci accostiano in forma a Dio che in tutto spreziano le cose terrene, siano interamente liberi dalla fortuna. Se ci diano alle cose divine, et nientedimeno desideriamo ancora de' beni temporali, non siano al tutto liberi. Ma se lasciando le chose divine ci diamo tutti alle terrene, siamo interamente servi della fortuna non per necessità, ma per nostra volontà. Può l'huomo che è fuori di mare entrare et non entrare in mare. Ma poi che v'è entrato è necessitato ubidire a' venti et a l'onde. Chosì noi possiamo non cercare e beni della fortuna. Ma se gli cerchiamo noi medesimi ci sobtomettiamo a quella necessità dalla quale prima eravamo liberi. Vedi adunque che la necessità che pone el poeta non è contro al libero arbitrio. Onde anchora Boetio la pone dicendo: "qui longius a prima mente discedit maioribus fati nexibus implicatur. At tanto aliquid fato liberius est Quanto rerum cardinem vicinius petit. Sed si superne mentis heserit firmitati motu carens fati quoque supergreditur necessitatem". Hora tornando al texto dice che le permutationi della fortuna non hanno mai triegua perchè del continuo si fanno. Et questo è perchè <emph>spesso viene chi consegue vicenda</emph>, cioè a chi toccha la sua vicenda, <emph>i.</emph> la sua volta, et succede nella felicità tua, et tu ne cadi. Onde Claudiano: "summa rote dum Cresus habet tenet infima Codrus. Iulius ascendit descendit magnus ad ima Sylla iacet surgit Marius Sed cardine verso Sylla cadit, surgit Marius".</p>
<p>[91-93] <emph>Questa è colei che tanto è posta in croce</emph>, cioè tanto è tormentata con bestemmie et chon rammarichii et querele, <emph>pur da color che gli dovrien dar lode</emph>: se intendiamo de' fortunati et de' felici, è vera sententia. Imperochè sono tanto ingrati gl'huomini che se dopo una lunga felicità adiviene brieve infelicità, grandemente si ramaricono del poco male; et nessun grado gli rendono del lungo bene. Se intendiamo di quegli che non hanno ricevuto beneficio dalla fortuna, similmente sarà optima sententia, imperochè io mi ramarico non havere ricchezze o imperio, quando me ne doverrei lodare considerato che più tranquilla vita è vivere in otio che in tumulto, et più dolcie è esser governato che governare. <emph>Preterea</emph> non si può alcuno rammaricare che la fortuna o ritolga quello che havea dato o mai non gliele dia. Imperochè essendo suoi beni, può et ritorre et non dare sanza alchuna ingiuria, chome pruova distesamente Boetio nel libro <emph>De consolatione</emph>.</p>
<p>[94-96] <emph>ma ella s'è beata et ciò non ode</emph>, perchè tale influentia non perde suo vigore per nostre querele o villanie, <emph>et non ode ciò</emph>, quasi non stima perchè non gli nuoce. Et latentemente volle toccar la verità perchè tale influentia è chosa inanimata, benchè l'auctore poeticamente la chiami dea; <emph>con l'altre prime creature</emph>: cioè co' cieli, e quali conviene che sieno in prima che la influentia procedente da essi; sono adunque prima se non per tempo, almancho per origine; <emph>volge sua spera</emph>: cioè rivolge questi beni mondani chome se fussin una sua spera. O veramente volge sua spera perchè la fortuna è la influentia la quale procede dalla revolutione de' cieli. Et invero gira questa ruota. Imperochè la riccheza fa superbia, la superbia impatientia, la impatientia guerra, la guerra povertà, la povertà humiltà, la humiltà patientia, la patientia pace, la pace riccheze; <emph>et beata si gode</emph>: perchè non può essere impedita o offesa da nostre querele.</p></div3>
<div3><head>vv.  97-99</head>
<lg><l>Hor discendiamo homai a maggior pieta;</l>
<l>già ogni stella chade che salia</l>
<l>quando mi mossi, e 'l troppo star si vieta".</l>
</lg>
<p>[97-99] Havendo descripto le pene di quegli che male administrano le pecunie o in avaritia o in prodigalità, pare all'auctore da discendere nel quinto cerchio, dove si puniscono l'ira et l'accidia. Qui Virgilio ammonisce Danthe all'affrectarsi dimostrando che la nocte nella qual sola potevono essere nello 'nferno, era già passata più che meza. Adunque restando a fare tanto camino, et essendo già speso più che la metà del tempo, era d'affrectarsi; <emph>Hor discendiamo</emph>: quasi dica: assai siamo soprastati, et quasi vuole inferire che Danthe era più tardi al partire che non si conveniva. Il che allegoricamente dimostra essere difficil chosa alla sensualità lasciar le riccheze et e beni della fortuna, e quali chi troppo cura et stima, non può mai salire alla vera contemplatione. Onde la Verità nello <emph>Evangelio</emph> dixe: "nemo potest duobus dominus servire, deo et mamone", cioè a Dio et alla pecunia, perchè chi è cupido de' thesori, chosa terrena, non può elevare la mente alle chose divine. Et è la difficultà che si pone nel riccho all'entrare del cielo. Credo che per ricco s'intenda non chi possiede, ma chi è cupido di riccheze et amatore di quelle, perchè non nuocono le riccheze a chi nè le cerca nè le stima più che si vaglino, nè di quelle si fa servo; ma songli optimo instrumento a molte virtù. Per la qual chosa non consiste el vitio nelle riccheze, ma nella troppa cupidità di quelle, et nel captivo uso; <emph>a maggior pieta</emph>: a maggior pena, perchè quanto maggiore è la pena, maggiore è la compassione; <emph>già ogni stella chade che saliva Quando mi mossi</emph>: per questa discriptione del tempo dimostra essere passato meza nocte. Imperochè se quelle stelle che nella partita loro, la qual fu nel principio della nocte, chome mostrò dicendo "el giorno se n'andava", salivan su dal nostro orizonte, erono già passate el quarto del cielo che è el mezo dello hemisperio nostro, et la più alta parte sopra e nostri capi, et cominciavono ascendere all'occidente, era passato meza nocte. Et è luogho tracto da Virgilio, dove dice: "nox ruit Eneas; nos flendo ducimus horas"; <emph>il troppo star si vieta</emph>: perchè chome dimostrammo di sopra non era conceduto stare nello 'nferno più che una nocte. Questo finge perchè nella nocte et nelle tenebre de' vitii non dobbiamo stare se non quanto basta una volta contemplare le lor pernitie.</p></div3>
<div3><head>vv.  100-108</head>
<lg><l>Noi ricedemmo el cerchio all'altra riva</l>
<l>sovra una fonte che bolla et riversa</l>
<l>per un fossato che da llei deriva.</l></lg>
<lg><l>L'acqua era buia assai viè più che persa;</l>
<l>et noi, in compagnia dell'onde bige,</l>
<l>entrammo giù per una via diversa.</l></lg>
<lg><l>Nella palude va c'ha nome Styge</l>
<l>questo tristo ruscel, quando è disceso</l>
<l>appiè delle malvagie piagge grige.</l>
</lg>
<p>[100-102] Descrive el luogho et el sito di questo quinto cerchio, et la loro descensione; et dice <emph>Noi ricidemmo el cerchio</emph>: ricidere significa dividere, ma qui dice <emph>ricidemmo</emph> quasi attraversammo per mezo el cerchio et venimmo alla riva opposita; <emph>sovra una valle che bolle et riversa</emph>: dimostra che nella sommità delle valli surgeva un fonte, el quale surgendo bolliva, cioè mandava fuori una polla d'acqua, et dalla exuberantia nascea el fiume, el quale correva per la valle insino al più basso di quella; et quivi non trovando facile uscita faceva palude; <emph>bolle</emph>, a dinotare che ira non è altro che ribollimento di sangue, <emph>et riversa</emph>: perchè questa ebullitione dentro al pecto riversa fuori, perchè appare nel volto et fa rivo el quale corre. Il che significa el furore del collerico, el quale dura poco, et questo non è gran vitio. Onde Horatio: "ira furor brevis est". Ma sommo vitio è quando stagna et fa palude, cioè quando dura, onde nascie l'odio. Nè è sanza cagione che nè nella fonte nè nel fiume è punita l'ira, ma solamente nella palude. Imperochè el bollor della fonte, che è el primo moto del sangue, et el fiume, che è quello precipite et subito furore che ne nasce, meritano perdono, perchè e primi moti non sono in nostra potestà. Ma la palude, cioè la perseveranza et dimoranza che fa l'ira donde diventa odio, è el vitio che merita punitione.</p>
<p>[103-105] <emph>L'acqua era buia</emph>, cioè obscura et <emph>viè più assai che persa</emph>: il che dinota l'obscurità et cecità della mente nell'irato, perchè in lui è spento ogni lume di ragione; <emph>et noi in compagnia dell'onde bigie</emph>, cioè non lucide, <emph>in compagnia</emph>, andando lungo el fiume, <emph>entrammo giù</emph>, andando giù alla china erono accompagnati dal fiume, <emph>per una via diversa</emph>: cioè difficile, che così significa in fiorentino; et meritamente dimostra che la via che conduce all'ira sia difficile. Imperochè nessuno cade in questo vitio se non per quelle chose le quali gli paiono aspre et difficili. Imperochè delle piacevoli non s'adira ma si rallegra.</p>
<p>[106-108] <emph>questo ruscello</emph>, el qual nasce dalla già decta fonte et è <emph>tristo</emph>, cioè privato d'ogni allegreza, sceso già le <emph>piagge</emph> già decte, le quali pone che sieno <emph>grige</emph>, cioè bige, fa una palude decta Styge. Ma perchè al senso allegorico, el quale c'ingegnamo dare a questo poema, conferisce assai la discriptione della palude Styge et de gli altri fiumi infernali, quella riferiremo di sobto dove più distesamente el poeta ne scrive.</p></div3>
<div3><head>vv.  109-114</head>
<lg><l>Et io, che di mirar mi stavo inteso,</l>
<l>vidi genti fangose in quel pantano,</l>
<l>ignude tutte et con sembiante offeso.</l></lg>
<lg><l>Queste si percotien non pur con mano,</l>
<l>ma con la testa, col pecto et cho' piedi,</l>
<l>troncandosi cho' denti a brano a brano.</l>
</lg>
<p>Conveniente luogho attribuisce all'ira. Imperochè essendo questa niente altro che accensione di sangue intorno al cuore per piglar vendecta, conviene che tale empito proceda da merore et tristitia presa della ingiuria ricevuta. Et noi habbiamo dimostro la palude Styge significare tristitia et merore. È ira, secondo Aristotele, appetito di dare doglia al suo adversario per apparente examina, quasi dica che giudici chosì esser giusto. Onde Augustino dixe che a nessuno adirato pare che l'ira sua sia ingiusta. Ma perchè l'ira è conceduta non passando e debiti termini, et è vietata quando si passono, ripeterò con brevità alchuna chosa della natura degl'animi nostri, acciochè intesa l'orrigine dell'ira et el fine, conosciamo quanto vitio quella sia. Adunque l'animo nostro benchè sia semplice incorporeo et indivisibile, nientedimeno perchè ha varie potentie et varie forze diciamo quello dividersi in tali potentie et forze, et altro diciamo essere la vegetativa, altro la sensitiva, altro la rationale. Et la sensitiva ha e suoi sensi, parte exteriori, parte interiori. Da' sensi procede el giudicio. Imperochè vedendo l'occhio questo esser giallo, el senso comune giudicando che sia dolce, fa che la cogitativa concluda che sia buono. Adunque e sensi diterminano qual cosa sia buona qual contraria. Dopo e sensi è un'altra potentia nell'anima, la quale inteso el giudicio de' sensi, insurge o a volere quello che già è giudicato essere bene, o a fuggire quello che è giudicato essere male. Questa potentia è decta appetito, et quello che disidera è concupiscibile, quello che fugge irascibile. Et chome pel concupiscibile noi appetiamo quello che el senso giudica esser buono, chosì per l'irascibile noi insurgiamo contro a quello che è male, o che obsta al nostro bene. Imperochè chome la natura ha dato al fuocho non solamente la levità, la quale lo conduce al suo bene, che è el luogho superiore, ma anchora el calore chol quale arde et consuma ogni obstacolo che lo 'mpedissi al salire, chosì all'animale ha dato el concupiscibile et l'irascibile. L'uno per consequire el bene, l'altro per levare gl'impedimenti del bene. Habbiamo veduto che chosa è appetito. Ma nell'huomo è da considerare che alchuna volta è obediente alla ragione, et allhora tutti e suoi moti sono buoni, et producono le virtuose operationi. Alchuna volta non obbedisce. Onde nasce l'opposito. Adunque quando l'appetito irascibile insurge chome et quanto gli decta la ragione, nasce nell'huomo iusta indegnatione, chon la quale ci accendiamo a punire et correggere iustamente; et di questo è scripto: "irascimini et nolite peccare". Ma quando ribolle in noi sanza ragione, nasce l'ira vitio capitale, la quale diffiniscono essere ribollimento di sangue intorno al cuore per vendicarsi, chome già ho decto. Questa nel principio è chiamata excandescentia, et da' Greci "thymos". Se persevera alquanto è decta ira, et in greco "menis". Ma se persevera et dimora assai et invecchia nell'animo, diventa odio, el quale e Greci chiamono "coton". Et è la sedia dell'ira nel cuore, chome della concupiscentia nel fegato. Queste tre chose ha significato el poeta. La prima pella fonte che bolle. La seconda pel fiume. La terza per la palude. È adunque da comprimere questa iracundia, perchè, chome dice Horatio, "qui non moderabitur ire Infectum esse volet dolor quod suaserit et mens". Item "ira furor brevis est: animum rege qui nisi paret Imperat, hunc frenis hunc tu compesce cathenis".</p>
<p>[109-111] Chi non raffrena l'ira si tuffa tutto nella palude Styge. Imperochè è somerso in merore et in tristitia, et è <emph>fangoso</emph>: questo dinota essere nel pantano di Styge, cioè essere in dolore; <emph>et nude tutte</emph>: il che dimostra che tal vitio sempre è manifesto. Et certo nessuna perturbatione è che più appaia nel volto dell'huomo, che l'ira, la quale fa sfavillare gli occhi et ardere el volto. Il perchè nessuna coverta ha l'ira, ma vedesi el cuore nel volto, perchè non si può covertare questa perturbatione con alchuna modestia o dissimulatione; <emph>sembiante offeso</emph>: questo vocabolo è più tosto francioso che toscano, et significa quello quello che e Latini dicono volto. Imperochè "facies" appresso di loro significa la forma del viso, chome a dire o largha o lungha o simil chose. Ma "vultus" significa quella dimostratione che apparisce nella faccia d'alchuno movimento d'animo o di dolore o d'allegreza o di timore o d'altro. Adunque <emph>con sembiante offeso</emph>: cioè con volto sdegnoso.</p>
<p>[112-114] <emph>Queste si percotien non pur con mano</emph>: dimostra el furor dell'iracundo, el quale in tal forma s'accende, che non solamente con le mani, la qual battaglia è conveniente all'huomo, ma anchora chome fiere si percotevono chol capo cozando, chol pecto urtando, cho' piedi trahendo calci. Et allegoricamente intenderemo che l'irato non solamente offende con le mani, cioè con l'opere, ma anchora con la testa, cioè chon la phantasia, et con nuove inventioni, perchè nel capo sono tutti e sensi; et chol pecto, cioè con agitationi et gravi pensieri, e quali sono nel cuore; et cho' piedi, cioè con l'appetito. Imperochè come e piedi portono el corpo, chosì l'appetito porta l'animo. <emph>troncandosi</emph>: rompendosi, et tutta questa crudeltà usa l'iracundo non solamente in altri, ma in se medesimo, chome spesse volte habbiamo veduto.</p></div3>
<div3><head>vv.  118-126</head>
<lg><l>El buon maestro dixe: "Figlio, hor vedi</l>
<l>l'anime di color cui vinse l'ira;</l>
<l>et ancho vo che tu per certo credi</l></lg>
<lg><l>Che sobto l'acqua è gente che sospira,</l>
<l>et fanno pulular quest'acqua al sommo</l>
<l>chome l'occhio ti dice, u' che s'aggira.</l></lg>
<lg><l>Ficti nel limo dicon: "Tristi fommo</l>
<l>nell'aer dolce che dal sol s'allegra,</l>
<l>portando dentro accidioso fommo:</l></lg>
<lg><l>Hor ci attristian nella bellecta negra".</l>
<l>Questo hinno si gorgoglon nella stroza,</l>
<l>che dir nol posson con parola integra".</l>
</lg>
<p>Ha decto de gli iracundi. Hora dirà de gli accidiosi. Nè è inconveniente che ira et accidia si punischino nella palude Styge, cioè nella tristitia, perchè l'uno et l'altro è pieno di tristitia. Ma l'iracundo non solamente la ritiene in sè, ma anchora sfogandosi la inferisce in altri. Et per questo el poeta gli pone sopra l'acqua et nudi. L'accidioso participa tanto più della tristitia che al tutto v'è sommerso dentro, et epsa tristitia non manifesta in altri et tutti e suoi acti sono occulti. Adunque per queste due ragioni Danthe pone gli accidiosi sommersi sotto la palude Styge, la quale pone nera perchè ogni loro operatione è obscura et nera. Nè sono sobto l'onde conosciuti, perchè le loro operationi obscure gl'hanno tolto ogni fama nel mondo. Ma acciochè meglio s'intenda questo luogho pongono e peripatetici che spesse volte alla stultitia de gl'huomini dispiace quello che sommamente doverrebbe piacere perchè è buono. Adunque chi rifiuta quello che di sua natura debba dilectare, fastidisce. Ma se in rifiutarlo è più vehemente et più ardente, non solamente fastidisce, ma hallo in horrore et in habominatione. Adunque da tale fastidio et abbominatione nasce tristitia nell'animo, la quale e Greci chiamano accidia. È acidia tristitia aggravante. Overo, secondo Augustino, accidia è tedio del bene interno. Overo è torpore et pigritia d'animo negligente di cominciare chose laudabili. Gregorio pone tristitia peccato capitale, et acidia pone sua spetie, perchè accidia è approximatione al riposo, et tristitia dipartimento dal bene. Onde tra loro è differentia chome da uscire di barcha et porre in terra, perchè sono una medesima chosa, ma hanno diversi termini, chome è doctrina et disciplina. Questa induce tepidità, molleza, otiosità, somnolentia, indugio, negligentia, imperseverantia, dissolutione, incuria, che è pocho differente dalla negligentia, indevotione, che è non havere l'animo volto tutto et fixo ne' divini precepti, tedio di vita, cioè rincrescimento del vivere, desperatione, la quale è discessione et partimento dal bene per non haver fidanza di poterlo consequire. Da tanti vitii procreati dall'acidia procedono rancori, che sono occulti, odii, vagatione di mente alle chose illicite, et torpore et diffidentia. Contro all'accidia, la quale chosì consuma l'animo chome la ruggine el ferro, è necessario destare l'animo et riscaldarlo et accenderlo. Il che potremo fare quando considereremo l'huomo non esser nato al somno et al cibo, ma esser facto ad imagine et similitudine di Dio per contemplarlo et quanto patisce la nostra imbecillità conoscerlo, et volerlo, et fruirlo. Et quando penseremo che in questo solo consiste el nostro sommo bene, che per certo è somma stultitia la nostra, metterci a ogni grave pericolo et a varie insopportabili fatiche per acquistare dignità o thesoro, cose momentanee et che in brieve hanno a perire. Et per consequire el sommo et etherno bene sanza el quale habbiamo a rimanere in sempiterna miseria, non voler brieve et leggieri incommodo. Cambiamo adunque le chose periture alle durature, et la vita mortale alla immortale.</p>
<p>[118-120] <emph>che sobto l'acqua è gente che sospira</emph>: sono sobto l'acqua, cioè demersi nella tristitia, la quale del continuo induce sospiri; <emph>et fanno pullulare</emph>: cioè gorgogliare. El sospiro è vento, et quando el vento partendo dal fondo et viene alla superficie, induce gorgogli et sonagli; <emph>chome l'occhio ti dice</emph>: cioè ti dimostra, in forma che è chome se 'l dicessi, <emph>u' che s'aggira</emph>, cioè dovunque si rivolge; <emph>u'</emph> significa dove, ed è vocabolo aretino et sanese più tosto che fiorentino.</p>
<p>[121-123] <emph>Ficti nel limo</emph>: limo in latino significa bellecta, et bellecta è posatura d'acqua torbida. Ma perchè l'homore melancolico è posatura et feccia del sangue, intenderemo l'accidioso essere ficto nel limo, cioè nella tristitia et melancolia. Nè si partì dalle sacre lectere el poeta mettendo gli accidiosi nel limo, perchè Hieremia riprendendo Moab dixe: "requiescens accidiosus in fecibus suis non est tranfusus de vase in vase". Et Salomone in <emph>Ecclesiaste</emph>: "in lapide luteo lapidatus est piger". Et David in persona dello accidioso: "infusus sum in limo profundi"; <emph>dicon: "Tristi fummo Nell'aer dolcie che dal sol s'allegra</emph>: dice che la tristitia, cioè l'acidia la quale usorono in questa vita dove si vede la luce del sole, è punita in questo luogo. Ma allegoricamente possiamo intendere per <emph>l'aer dolcie</emph> el tempo nel quale non habbiano ancora facto habito del vitio. El qual tempo s'allegra dal sole, <emph>i.</emph> è illuminato dalla ragione, perchè già habbiamo dimostro che 'l sole si piglia per la ragione. Adunque dice perchè nel tempo che noi non havamo anchora facto habito del vitio, noi <emph>fumo tristi</emph>, cioè ci actristammo, è intervenuto che di quegli frequenti acti habbiamo facto habito. Intendendo l'inferno nel quale non è redemptione per l'habito del vitio; <emph>portando drento acidioso fommo</emph>: <emph>optime</emph> perchè l'accidia è una spetie di merore la quale consuma drento l'animo et non si sfoga di fuori chome l'ira; <emph>fummo</emph>: el fummo è nero et ciò che tocca fa nero similmente. L'acidia, nata d'homore nero, fa l'huomo nero. Imperochè come l'allegreza rasserena el volto de l'huomo et fallo lucido, chosì l'acidia lo rannuvola et fallo obscuro.</p>
<p>[124-126] <emph>hor ci attristiamo nella bellecta nera</emph>: cioè hora siamo nell'habito dell'acidia, et puoi exporre in quella medesima sententia che interpretamo <emph>ficti nel limo</emph>; <emph>Questo himno</emph>: hymno significa verso composto in laude di Dio ad alchuno beato, perchè "hymnem" in greco significa laudare, <emph>maxime</emph> ne' sacrificii, et comunemente si cantano con allegreza. Ma qui è el contrario, perchè con tristitia pronuntiano non laude di spirito celeste, ma infamia di spiriti infernali. Ma non è error nel poeta, imperochè parla per hironia, cioè usa le parole in contrario senso. Il che dà al parlare gravità et giocondità. Chome Virgilio: "egregia interea coniunx". Questa hironia userà anchora disocto quando dice: "godi Firenze poi che se' sì grande". <emph>gorgoglavono nella stroza</emph>: exprime la voce di chi vuol parlare et ha ripiena la canna della gola, imperochè non parla ma gorgoglia; <emph>strozza</emph> è el chanale che arriva da' polmoni alla bocca per la quale viene l'anelito, el quale, ripercosso nel palato nella lingua et ne' denti, si conforma in voce distincta et articulata. Onde è decto strozzare quando strigniamo per modo la strozza che non vi possendo passar l'alito l'animale affogha; <emph>che dir nol posson con parola integra</emph>: perchè non havendo l'alito libera uscita non può formare le parole distante et intere.</p></div3>
<div3><head>vv.  127-130</head>
<lg><l>Chosì girammo della lorda poza</l>
<l>grand'arco, tra la ripa secca et el mezo,</l>
<l>con gl'occhi volti a chi del fango ingoza.</l></lg>
<lg><l>Venimmo a' piè d'una torre al da ssezo.</l>
</lg>
<p>Era la palude, chome habbiamo veduto, nel cerchio, et tra le stremità del cerchio et la palude rimaneva alquanto di spatio in seccho. Et per questo spatio girava Virgilio con Danthe tanto che arrivorono alla torre.</p>
<p>[127-130] <emph>dalla lorda pozza</emph>: era lorda quella palude, cioè imbractata, perchè era fangosa; <emph>poza</emph> propriamente significa piccola congregatione d'acqua, ma qui la piglia per la gran palude di Styge. Il perchè usa una figura molto trita appresso de' Greci et Latini poeti, chiamata "thapinosis", quasi abassamento, perchè pare che s'abbassi la chosa grande discrivendola con ditione che importi chosa piccola. Chome in Virgilio quando dice "in gurgite vasto", dove pone "gurges", che significa poza, pel mare; <emph>grande archo</emph>: chi gira tutto un tondo fa un cerchio, ma chi ne circunda una parte fa archo; <emph>tra la ripa seccha</emph>, cioè la ripa della palude non tocca dall'acqua, <emph>et el mezo</emph>: cioè quella parte la quale era bagnata dall'acqua. Mezi in fiorentino sono e pomi quando sono tanto maturi che cominciono a risolversi in putrefactione, e quali e Latini dicono "poma mitia". Adunque da questo "mitia" vien mezo. Et dipoi perchè el pome mezo è molle, noi diciamo mezo ogni molle. Adunque <emph>tra la ripa seccha et el mezo</emph>, cioè el luogho molle della palude; <emph>ingoza</emph>: inghiottisce, perchè gozo significa el gorgozule. Onde sgozare significa tagliare el gorgozule.
</p></div3></div2>
<div2><head>VIII</head>
<argument><p>CANTO OCTAVO DELLA PRIMA CANTICA DI DANTHE</p></argument>
<div3><head>vv.  1-6</head>
<lg><l>Io dico, sequitando, ch'assai prima</l>
<l>che noi fussimo a' piè dell'alta torre,</l>
<l>gl'ochi nostri n'andar suso alla cima</l></lg>
<lg><l>Per due fiammette che vedemmo porre,</l>
<l>et un'altra da llungi render cenno,</l>
<l>tanto ch'appena el potea l'occhio torre.</l>
</lg>
<p>Benchè muti el canto, nientedimeno anchora persevera nel quinto cerchio, dove gl'iracundi et accidiosi si puniscono. Et dimostra come, per cenno facto dalla torre, venne Phlegias et inbarchogli, et navicando trovorono nella palude Philippo Argenti, et finalmente arrivorono alla città di Dite.</p>
<p>[1-6] <emph>Io dico, seguitando, ch'assai prima</emph>: possiamo semplicemente intendere che l'auctore volendo conleghare el principio di questo capitolo chon la fine del precedente, usi queste parole, "io dico sequitando nella narration mia". Et nota che bene che disopra havessi decto essere arrivato alla torre, pure torna alquanto adrieto chol parlare narrando che prima che vi fussin giuncti vidono el cenno facto in su la cima. Ma Giovanni Boccaccio, huomo et per doctrina, et per costumi, et per esser propinquo a' tempi di Danthe, degno di fede, riferisce havere udito da Andrea figluolo di Lion Poggi et d'una sorella di Danthe, che poi che Danthe insieme chon messer Vieri de' Cerchi fu facto rebelle della patria, la mogle sua, chiamata Gemma, innanzi che el tumulto populare gli corressi a chasa, trafugò in luogho salvo le più pretiose chose, et con quelle le scripture di Danthe. Dipoi dono anni cinque o più, volendo epsa in nome di sua dote ricuperare alchune possessioni del marito, mandò Andrea chon uno procuratore al luogho dove erono le scripture per trarne certi instrumenti oportuni alla causa. El procuratore tra le scripture trovò un quadernetto di mano di Danthe, nel quale erono scripti questi primi septe capitoli, et piacendogli, gli portò a Dino di messer Lambertuccio Frescobaldi, huomo licterato et exercitato in versi torcabi. Dino adunque non sanza stupore havendo lecto sì nobile principio, acceso di gran cupidità che l'opera si finissi, mandò el quaderno in Lunigiana, al marchese Morello Malispini. Et per sue lectere lo pregò dessi opera che Danthe, el quale in quegli tempi era appresso di lui, fornissi l'opera. Fu chosa gratissima a Danthe, el quale, credendo questi capitoli esser periti chon molte altre chose ch'erono state preda del popolo, s'era tolto dal proposito. Ma allhora rihavutogli, et persuaso dal marchese, diliberò sequitare. Et ripigliando la materia decte questo principio all'octavo canto. <emph>Io dico, sequitando</emph>: l'opera già innanzi al mio exilio incominciata. Questo dixe el Boccaccio havere udito da Andrea. <emph>Preterea</emph> aggiugne havere udito da ser Dino Perini, el quale era stato familiarissimo di Danthe, lui essere stato el proccuratore mandato dalla moglie, et lui, et non Andrea, haver portato el quaderno a Dino. Et finalmente dubita el Boccaccio che questo non sia vero, perchè nel quinto capitolo induce Ciacco a parlare cose che furono tre anni dopo l'exilio di Danthe, el quale fu cacciato subito che e Cerchi perderon lo stato. Nè poteva indovinare Danthe. Nè gli piace che a questo si risponda che l'auctore vi potessi haver messe le parole di Ciaccho poi, perchè dicendosi che Dino n'havea facto fare molte copie, afferma lui che mai non vide nè udì chi havessi veduto exemplare dove non fussino state le parole di Ciaccho. Ma questo pocho fa, in qualunche modo sia, perchè non muta sententia al texto. Al quale tornando, exporremo <emph>Io dico, seguitando</emph> nella narratione già cominciata, <emph>che prima che noi fussimo appiè della torre</emph>, alla quale dimostrò disopra essere arrivato, <emph>gli ochi nostri n'andaron</emph>, intendi risguardando, <emph>in su la cima</emph>: nella sommità, <emph>per due fiammette che vi vidi porre</emph>: la sententia è che lo spatio el quale è da questa torre alla città di Dite, dove è una torre, è occupato dalla palude. Il perchè bisognia passarvi per barcha. Et finge che le guardie poste a questa torre per cenno di fuocho significono a quegli dell'altra torre l'anime che di nuovo vengono, et tante fiamme fanno quante sono l'anime venute. Et però allora poson due fiamme per Virgilio et per Danthe, et la torre della città risponde al cenno per dimostrare havere inteso, et disubito manda la barcha a levare chi è giunto; <emph>tanto ch'a pena el potea l'ochio torre</emph>: cioè comprendere. Et per questo dimostra el grande spatio della palude che era tra l'una et l'altra torre. Qui possiamo porre el senso allegorico intendendo per le torre et le fiamme poste in su la cima, el trascendimento dell'iracundia, et per tre fiamme tre spetie d'ira, delle quali habbiamo decto di sopra. Ma quanto al senso licterale, è questo ad imitatione di quello che si fa tra gl'huomini quando ne' tempi sospecti l'una all'altra terra di dì fa cenno chol fummo et di nocte, chome era allhora, chol fuocho.</p></div3>
<div3><head>vv.  7-18</head>
<lg><l>Et io mi volsi al mare di tutto el senno;</l>
<l>dixi: "Questo che dice? et che risponde</l>
<l>quell'altro foco? et chi son que' che 'l fenno?".</l></lg>
<lg><l>Et egli a me: "Su per le sucid'onde</l>
<l>già scorgier puoi quello che s'aspecta,</l>
<l>se 'l fumo del pantan non tel nasconde".</l></lg>
<lg><l>Chorda non pinse mai da sè saecta</l>
<l>che si corressi via per l'aer snella,</l>
<l>chom'io vidi una nave piccoletta</l></lg>
<lg><l>Venir per l'acqua verso noi in quella,</l>
<l>socto el governo d'un sol galeoto,</l>
<l>che gridava: "Hor se' giunta, anima fella!".</l>
</lg>
<p>[7-9] <emph>mar di tutto senno</emph>: dimostra la medesima sententia che quando dixe "et quel savio gentil che tutto seppe". Adunque interpretalo nel medesimo modo; <emph>Questo che dice?</emph>: cioè el fuocho di questa torre che vuol significare? <emph>et quello altro</emph>, cioè el cenno nell'altra, <emph>che risponde?</emph> Et se chon diligentia considererai questo ternario, giudicherai degno che sia enumerato tra gli elegantissimi per maravigliosa brevità, chon la quale molte chose chon somma perspicuità et non piccolo ornato exprime.</p>
<p>[10-12] Et Virgilio risponde a Danthe: "Tu <emph>puoi già scorgere su per l'onde sucide</emph>, cioè obscure et nere, <emph>quel che s'aspecta</emph>, imperochè Virgilio vedeva già la barcha mossa, <emph>se 'l fumo del pantan non tel nasconde</emph>: dimostra che e luoghi palustri et pantanosi sempre sono ripieni di grossi vapori, et quasi nebbia, e quali impediscono la vista. Ma allegoricamente Virgilio, cioè la ragione superiore illustrata di doctrina, scorge di subito el vero. Ma dubita che Danthe, cioè la ragione inferiore, non sia impedita dal fummo. Imperochè in questa nasce l'ira, la quale perchè è ribollimento di sangue eleva certi vapori grossi al cerebro, e quali impediscono sì e sensi, che non possono discernere el vero.</p>
<p>[13-18] Dipoi dimostra, per similitudine d'una ghiera uscita del balestro, la velocità della nave. Adunque <emph>corda</emph> di balestro <emph>non pinse da sè mai saecta</emph>, la qual saecta <emph>snella</emph>, cioè diricta et schiecta, <emph>si corressi via per l'aere</emph>: et dice <emph>snella</emph> perchè la saetta bieca o troppo grossa non è tanto veloce quanto la diricta et schiecta; <emph>chome vidi una nave picciolecta</emph>: per la nave pone el moto dell'apetito irascibile, et dimostra quella essere al governo d'un solo, a dimostrare che questo è l'apetito irascibile inobediente alla ragione. Et però è vitio. Imperochè quello che è obediente alla ragione non è vitio. Onde non è al governo di questa nave. Et dixe <emph>galeoto</emph> per un .t. et non per due, benchè si dovessi scrivere per due; ma è conceduto al poeta perchè la rima conrisponda a "voto" et a "loto"; <emph>gridava</emph>: il che è proprio dell'iracundo; <emph>anima fella</emph>: dixe d'una et non di due, o perchè sola una ve n'era spogliata di corpo, o veramente pose el singulare pel plurale. O veramente volse el poeta exprimere el vitio dell'iracundo, el quale s'accende tanto che spesso nè vede nè ode a bastanza.</p></div3>
<div3><head>vv.  19-24</head>
<lg><l>"Phlegias, Phlegias, tu gridi a voto",</l>
<l>rispose el mio signore, "a questa volta:</l>
<l>più non ci avrai che sol passando el loto".</l></lg>
<lg><l>Qual è colui che grande inganno ascolta</l>
<l>che li sia facto, et poi se ne rammarcha,</l>
<l>tal si fè Phlegias nell'ira accolta.</l>
</lg>
<p>Chome el poeta disopra pose Plutone pel vitio dell'avaritia accomodando la fiction sua ad quello che gli antichi scrivon di Plutone, così al presente pone Phlegias pel vitio dell'ira et della superbia, non si partendo da quello che di tale huomo scripsono e gentili. Dicono adunque che Phlegia fu figluol di Marte, et hebbe duoi figluoli, un maschio decto Ixione, et una femina chiamata Coronis. Questa fu violata da Appolline, et di tal congiuntione nacque Esculapio, huomo sì excellente in medicina, che fu chiamato dio di quell'arte. Ma Phlegias concepè tanta ira contro a Appolline, havendogli lui violato la figluola, che accese et arse el suo tempio. Il che fu nel quinquagesimo secondo anno sopra tremila septecento dopo el mondo creato. Et fingono e poeti che Apolline chon le sue saepte lo cacciò nello 'nferno, et dectegli tal pena che havessi un gran saxo sopra capo, el quale del continuo lo tenessi in timor d'avergli a cadere adosso. Et da questo dixe Virgilio: "saxum ingens voluunt alii radiisque rotarum Districti pendent; sedet ethernumque sedebit Infelix Theseus Phlegiasque miserrimus omnes Admonent et magna testatur voce per umbras". Adunque vedendo el poeta chostui essere stato tanto vincto dall'ira, che divenne impio et sacrilego inverso gli dii, lo pone in questo luogho pell'ira. Nè solamente per l'ira, ma anchora per la superbia, perchè in questa parte dove la palude è inchiusa tra le due torri si punisce anchora la superbia. Et per le torri si può dinotare la loro alterigia, et per le fiamme l'ardore del superchiare, et per la nave l'empito della superbia, la quale velocemente vuol calchare ogniuno, chome la nave soprastà all'acque. Et pone un solo galeotto, perchè el superbo sempre vuole esser solo et sanza pari. Nè merita altra pena el superbo se non che volendo stare sopra tutti si truovi sobto la bellecta et la mota. Onde Hieremia: "cadet superbus et non erit qui resuscitet eum, et conculcabitur corona superbie". Et Iob: "si ascenderit in celum superbia et caput eius nubes tetigerit quasi sterquilinium in fine perdetur". Et David: "delebo eos ut pulverem terre quasi lutum platearum comminuam eos". Et per la medesima ragione dimostra Virgilio esser proprio officio di chi iustamente administra la rep.: "parcere subiectis et debellare superbos". Nè fu sanza considerato iudicio che 'l poeta ponghi quasi in simile pena ira, accidia, superbia, et invidia, perchè grande cognatione è tra questi vitii. Il che acciochè più apertamente si dimostri, diremo, seguitando Augustino, che chome la virtù è amore ordinato, chosì per l'opposito el vitio è amore disordinato. Et è questo disordinato amore in tre modi. El primo quando è troppo grande ne' beni piccoli, cioè temporali. Et di questo nasce luxuria, gola, et avaritia. El secondo modo è quando l'amore troppo piccolo ne' grandi beni, cioè ne' beni della gratia. Onde procede l'acidia, la quale perchè participa della tristitia con l'iracundo merita esser nella palude Styge chon quello punita. Nel terzo modo è l'amore disordinato quando è amore di male. Et questo si conosce nella superbia invidia et ira. Imperochè el superbo ama l'altrui male pel proprio bene. Ama el male del proximo per sua exaltatione. Nell'invido et iracundo è solamente l'amore del male d'altri. Ma la 'nvidia ha origine da propria malitia, cioè da superbia, perchè l'invido vuole el mal del proximo acciochè non gli divengha equale. L'ira nasce dall'amore del male del proximo pel desiderio della vendecta. Adunque sono questi quattro vitii simili. Il perchè meritamente si puniscono insieme. Et certo subito che in noi nasce superbia si desta anchora la 'nvidia, perchè desiderando vano nome et potentia cominciamo havere invidia ad altri, acciò che non ci s'appareggi. Et per questo perdiamo la mansuetudine, et in suo luogo succede l'ira, la quale ci attrista et conduceci in acidia. Per la qualchosa sanza errore possiamo concludere che questi quattro viti in questo pantano si puniscono. Et due torri servino et alla scensione et elevamento dell'ira, et all'alterigia della superbia, la quale è doppia, perchè chosì insuperbiamo de' beni intrinsechi attribuendo ogni chosa alla nostra sapientia et alla nostra doctrina; chome de gli extrinsechi diventando elati per le riccheze, potentie, dignità, et honori. Habbiamo in altro luogho decto, ma qui lo replico, che altro ordine tiene el poeta nell'inferno, et altro nel purgatorio circa e vitii. Il che non solamente observò per variare la narratione, onde nasce che chi legge non piglia tedio per udire più volte una medesima chosa in un medesimo modo; ma anchora perchè nella contemplatione de' vitii dobbiamo considerare gli effecti dell'animo, e quali sono più che e vitii. Et nella purgatione è a ssufficientia cognoscere epsi vitii che procedono da gli effecti.</p></div3>
<div3><head>vv.  25-30</head>
<lg><l>Lo duca mio discese nella barcha,</l>
<l>et poi mi fece entrare appresso a llui;</l>
<l>et sol quando fu' dentro parve carca.</l></lg>
<lg><l>Tosto che 'l duca et io nel legno fui,</l>
<l>secando se ne va l'antica prora</l>
<l>nell'acqua più che non suol chon altrui.</l>
</lg>
<p>Dicemmo in questa palude punirsi gl'iracundi. Il che secondo lo 'nferno essentiale significa che quivi si puniscono l'anime le quali passando di questa vita rimason dannate di tal vitio. Ma allegoricamente diremo che coloro e quali hanno facto habito in questo vitio, et però sono dannati in quello, sono sobmersi in Styge, cioè in perpetua tristitia. Ma quegli che discendono in questo luogho non per coinquinarsi nel vitio, ma per conoscerlo et contemplarlo, non caggiono nella palude, ma sono, sanza bagnarsi portati per la superficie in forma che rimanendo asciutti, cioè puri dal peccato, veggono gl'attuffati.</p>
<p>[25-27] <emph>Lo duca mio discese nella barcha</emph>: prima entra in barcha Virgilio. Imperochè nella propria contemplatione, per la quale troviamo la verità, la ragione superiore chome vera guida va innanzi, et Danthe, che significa la sensualità obediente a quella, lo seguita. Et Virgilio lo fa stare appresso a llui, cioè non lo lascia partire dalla sua obedientia; <emph>et sol quando fu' dentro parve carca</emph>: quanto alla fictione è conveniente chosa che Danthe havendo el corpo aggravassi la barcha molto più che Virgilio. El allegoricamente la ragione superiore è sì leggieri, et sì lontana dal vitio, che nella contemplatione va sempre a galla et non vi si tuffa. Ma la sensualità, benchè sia disposta a sequitare la ragione, nientedimeno per la sua fragilità non può fare che alquanto non vi s'affondi. Questa medesima sententia expresse Virgilio quando dixe: "et multam accepit rimosam paludem".</p>
<p>[28-30] Et subito che furon <emph>nel legno</emph>, cioè nella nave la quale gli portava. Il che a questo proposito significa la volontà del contemplare; <emph>secando se ne va l'anticha prora</emph>: prora significa la prua della nave, la quale è quella che essendo appuntata fora et divide l'acque. Onde si pon qui per l'acume dello 'ngegno nella contemplativa chol quale possiamo aprire le chose obscure; <emph>nell'acqua più</emph>, intendi meco, <emph>che non suol chon altrui</emph>: qui poni la medesima allegoria che disopra; <emph>et sol quando fui dentro parve carcha</emph>; <emph>anticha</emph>: perchè tale passaggio fu quando lo 'nferno del quale lui dixe "innanzi a me non fur chose create se non etherne". Overo havendo exposta la prora per l'acume dell'ingegno nel contemplare, possiamo dire <emph>antica</emph>, perchè solo la speculatione nel primo huomo fu innanzi all'actione.</p></div3>
<div3><head>vv.  31-42</head>
<lg><l>Mentre noi corravan la morta gora,</l>
<l>dinanzi mi si fece un pien di fango,</l>
<l>et dixe: "Chi se' tu che vieni anz'hora?".</l></lg>
<lg><l>Et io a llui: "S'i' vengho, non rimango;</l>
<l>ma tu chi sei che sì facto sei bructo?".</l>
<l>Rispose: "Vedi che son un che piangho".</l></lg>
<lg><l>Et io a llui: "Con piangere et con lucto,</l>
<l>spirito maladecto, ti rimani,</l>
<l>ch'io ti conosco, anchor sia lordo tutto".</l></lg>
<lg><l>Allhora stese al legno ambo le mani;</l>
<l>per che 'l maestro accorto lo sospinse,</l>
<l>dicendo: "Via costà con gli altri cani!".</l>
</lg>
<p>[31-33] <emph>Mentre che corravan la morta gora</emph>: usò improprio vocabolo per far la rima. Imperochè in fiorentino diciamo <emph>gora</emph> un canale d'acqua che corra, chome son quelle che fanno voltare el mulino. Ma ricorresse con l'aggettivo contrario che vi pose dicendo <emph>morta</emph>. Imperochè come diciamo acqua viva quella che corre, chosì è acqua morta quella che non corre. <emph>dinanzi mi si fe' un pien di fango</emph>: dicemmo di sopra perchè l'ira et la superbia si ficca nel fangho, et domanda Danthe chi lui sia, et dice lui venire <emph>anzi hora</emph>, cioè innanzi al tempo. Imperochè non vanno nell'inferno l'anime prima che si dipartino dal corpo. Et allegoricamente con è computato tra gl'irati chi prima non ha facto habito; et Danthe non solamente non havea facto habito, ma era disceso a contemplarlo per non exercitare alchuno acto. Ma lo spirito dannato non intendeva che anchora quegli che s'addirizzono al bene scendono all'inferno non per inlordarsi de' vitii, ma per conoscergli acciochè se ne possino guardare.</p>
<p>[34-36] <emph>Et io a llui</emph>: pone una certa contentione tra Danthe et lo spirito, a dinotare et la natura dell'iracundo nello spirito, et a significare che Danthe, cioè la sensualità, mentre che contempla e vitii, spesso chon giusto sdegno gli persequita. Ma pure perchè la contagione della corporea mole la fa prona finalmente sarebbe vinta, il che apertamente dichiara fingendo che lo spirito dopo tal contentione distese le mani per abbracciarlo et tirarlo nel pantano. Il che significa che la sensualità era combattuta dal vitio, ma Virgilio, cioè la ragione superiore, la difese ripignendo lo spirito nel pantano. Imperochè quando la ragione vede la sensualità esser combattuta dal peccato, et pure resistere, allhora si desta, et desta lei, et dimostrandogli la pernitie che arrecha seco quel peccato lo scaccia al tutto dall'apetito. Ma torno al texto.</p>
<p>[37-39] <emph>Et io a llui: "Chon piangere et con lucto, Spirito maladecto, ti rimani; Ch'io ti conosco"</emph>: dimandò da principio chi epso fussi, et dipoi lo conobbe sanza che lui gliel dicessi. A dinotare che chi va speculando spesso da principio non intende, et chiede preceptore di quello che col tempo sanza aiuto d'altri conosce. <emph>Preterea</emph> vuol dimostrare che la perturbatione dell'ira è si vehemente che trasfigura l'huomo in forma che nel principio non si conosce tanto diventono bructi. Onde Platone comandava che l'adirato si guardassi nello specchio. Et però soggiunse: <emph>anchor sia lordo tutto</emph>; et similmente la superbia trasforma l'huomo, et spoglalo d'ogni humanità, la quale è sola dell'huomo, et vestelo di crudeltà, vitio al tutto contrario all'huomo et proprio delle fiere. Il perchè chi contempla tal vitio non vi conosce alchuno sembiante humano.</p>
<p>[40-42] <emph>per che 'l maestro</emph>: chiamalo maestro perchè la ragione superiore è quella che cho' suoi precepti ammaestra la sensualità; <emph>chon gli altri cani</emph>: perchè l'adirato è molto simile al cane.</p></div3>
<div3><head>vv.  43-51</head>
<lg><l>Lo collo poi con le braccia m'avvinse;</l>
<l>baciomi el volto et dixe: "Alma sdegnosa,</l>
<l>benedecta colei che 'n te si cinse!</l></lg>
<lg><l>Quei fu al mondo persona orgoglosa;</l>
<l>bontà non è che sua memoria fregi:</l>
<l>chosì è l'ombra sua qui furiosa.</l></lg>
<lg><l>Quanti si tengon hor là su gran regi</l>
<l>che qui staranno come porci in bragho,</l>
<l>di sè lasciando horribili dispregi!".</l>
</lg>
<p>[43-45] Dimostra che Virgilio ripinto lo spirito nell'acqua, si volse a Danthe et abbracciogli el collo, et baciogli et volto. Il che significa che quando la ragione ha difesa la sensualità, la quale anchora per se medesima s'aiutava, dipoi l'abbraccia et quasi tutta la circunda per farla più armata contro a' vitii; et baciagli el volto, cioè gl'applaude et quasi la lusingha al ben fare; <emph>et dixe: "Alma sdegnosa"</emph>: intendi di giusto sdegno, et vuol dimostrare che chome nello spirito si dimostrava quella ira la quale è vitio, chosì in Danthe si dimostra quella parte irascibile che si muove con giusto sdegno contro a' vitii, la quale e Greci dicono "nemesin", et in lingua fiorentina propriamente significa ragionevole et giusta indegnatione. Et chome la superbia è in vitio, chosì lo sdegno è in virtù. Il che optimamente expresse el Petrarcha: "et in donna amorosa anchor m'aggrada Che 'n vista vada altiera et disdegnosa Non superba et ritrosa"; <emph>benedecta cholei che 'n te si cinse</emph>: cioè benedecta sia tua madre, la quale quando era gravida di te si cignea in sul ventre suo, nel quale tu eri, et chosì si cigneva in te, cioè sopra te. Volendo licteralmente mostrare la congratulatione che Virgilio usava a Danthe, pose le parole che sono in consuetudine nelle quali sogliamo laudare l'albero quando produce buon fructo. Nè è da riprendere Danthe che in questo luogho si lodi, perchè non loda sè, ma sobto el nome suo loda la sensualità quando piglia giusto sdegno contro al vitio. Et allegoricamente possiamo intendere che sempre la ragione comenda l'apetito quando a llei è obediente, et dimostra esser benedecta la madre sua che è epsa ragione. Perchè tale apetito è creato da ragionevole giudicio et non da' sensi.</p>
<p>[46-48] <emph>Que' fu al mondo persona orgoglosa</emph>: orgogloso significa arrogante, cioè colui el quale s'attribuisce tanto che non patisce che alchuno o se gli oppongha o contradica ad alchuna sua sententia o lo tocchi per nessun verso. Et nientedimeno vale pocho. Il perchè conviene che di tali huomini non rimangha altra fama se non della loro bizarria, perchè non hanno havuto in loro bontà o virtù per la quale possino essere nominati. Nè può essere maggiore supplicio all'arrogante che acquistare infamia in luogho di fama. Et di tal vitio sono molto maculati e principi et e signori, e quali, gonfiati per la loro felice fortuna, si danno ad intendere esser più savi che gli altri. Et certo difficil chosa è non insuperbire nella felicità, et non si ingannare di se medesimo, <emph>maxime</emph> perchè pochissimi sono quegli che ardischino mostrargli e loro errori, et infinita turba sempre hanno intorno ad sè di moinieri et assentatori, e quali sono prompti a lodare <emph>etiam</emph> le chose degne di somma vituperatione. Adunque mentre sono in buono stato ognuno loda, ma dipoi ciaschuno gli biasima. Il che quando lor conoscono si rodono et infuriano.</p>
<p>[49-51] Et per questo meritamente dice <emph>Quanti si tengon lassù</emph>, cioè in vita et nella felicità, <emph>gran regi</emph>: gran principi. Quasi dica: si tengono degni di quello stato, et chosì ognuno gli predica. Tengonsi regi et non sono, imperochè quello è veramente re, el qual regge rectamente sè et altri. Adunque non era re Alexandro Magno quando vincto dall'ira o dalla vinolentia, nè altri rectamente giudicava, nè sè dentro a' termini della temperantia contenea. Il perchè rectamente concludono gli stoici che solamente el savio è re, perchè nessuno se non è savio rectamente regge sè et altri; <emph>che qui</emph>, nell'inferno, cioè o dopo la morte, o quando saranno rovinati da sì alto grado, <emph>staranno chome porci in bragho</emph>: saranno depressi et vilipesi et messi in infamia, perchè ardiranno gl'huomini allhora di dire el vero di loro. Adunque in luogho di buona fama della quale eron cupidi, lasciano di sè ignominia.</p></div3>
<div3><head>vv.  52-66</head>
<lg><l>Et io: "Maestro, molto sarei vago</l>
<l>di vederlo attuffare in questa broda,</l>
<l>pria che noi uscissimo del lago".</l></lg>
<lg><l>Et egli a me: "Avanti che la proda</l>
<l>ti si lasci veder, tu sarai satio;</l>
<l>di tal disio converrà che tu goda".</l></lg>
<lg><l>Dopo ciò poco vid'io quello stratio</l>
<l>far di chostui alle fangose genti,</l>
<l>che Dio anchor ne lodo et ne ringratio.</l></lg>
<lg><l>Tutti gridavono: "A Philippo Argenti!",</l>
<l>el fiorentino spirito bizarro</l>
<l>in se medesmo si volgea cho' denti.</l></lg>
<lg><l>Quivi il lasciamo, che più non ne narro;</l>
<l>ma nell'orecchie mi percosse un duolo,</l>
<l>perch'io avanti attento l'occhio sbarro.</l>
</lg>
<p>[52-54] Procede sapientissimamente el poeta. Imperochè essendo Danthe in luogho dell'appetito ubbidiente alla ragione, et per questo essendosi mosso a giusto sdegno, desidera che el bizarro sia punito, et Virgilio, cioè la ragione che sa che ogni peccato ha drieto ad sè la sua punitione, gli promette che lui ne vederà stratio. <emph>Preterea</emph> pone questo Danthe per dinotare che gli arroganti sono sì exosi ad ogni huomo, che ciaschuno desidera di vederlo punire. Et vuole che sia tuffato <emph>nella broda</emph>: diciamo in fiorentino brodo et broda; brodo è quello in che è cocto alchuna vivanda onde si mangia, ma broda è lavatura de vasi lordi, et ogni acqua torbida. Et qui la pone per infamia et ignominia.</p>
<p>[55-57] <emph>Et egli ad me: "Avanti che la proda Ti si lasci vedere"</emph>, cioè innanzi che possi vedere la riva della palude alla quale noi navighiamo, <emph>sarai satio</emph>: cioè vedrai tanto stratio di lui che ti basterà. <emph>Et convien che tu goda di tale desiderio</emph>: perchè colui gode di quello che desidera che l'ottiene.</p>
<p>[58-60] <emph>Dopo ciò pocho</emph>: pocho dopo le parole di Virgilio, io vidi chostui essere stratiato dalle <emph>fangose genti</emph>, cioè da quegli che erono imbractati dal medesimo vitio, a dinotare che l'un superbo punisce l'altro. Nè di questi venne compassione a Danthe, perchè a nessuno huomo ragionevole rincresce della pena di tali. Sono alchuni vitii de' quali benchè l'huomo sia punito ragionevolmente, nientedimeno pur muovono compassione a' nostri sensi. Onde disopra dimostra, et nella pena di Francesca, et d'altri simili, havere non piccola compassione. Et chosì per l'opposito sono altri vitii che muovono indegnatione et non compassione, chome è questo, et tucti quegli dove è o sprezo o crudeltà. Imperochè nella pena di questi ne leviamo le mani al cielo.</p>
<p>[61-63] <emph>Tutti gridavano</emph>, cioè gridando dicevono, <emph>"A Philippo Argenti!"</emph>: cioè adosso a Philippo. Chostui, secondo che 'l Boccaccio dice havere inteso da Coppo di Borghese Domenichi, fu cavalieri et di nobile famiglia de' Cavicciuli, e quali sono uno de' rami de gl'Adimari, tanto riccho che usava ferrare d'argento el cavallo che cavalchava. Fu huomo di grande statura, et membruto, et di bruno colore, et di maravigliose forze. Ma tanto vincto dall'ira, che per ogni piccola offensione s'accendea oltra a ogni misura; <emph>el fiorentino spirito bizarro</emph>: iracundo oltra modo, che chosì significa bizarro in nostra lingua. Nè chiamiamo bizarro alchuno, se non quello che spesso et disubito et per ogni piccola offensione s'accende; <emph>in se medesimo si volgea cho' denti</emph>: cioè vedendosi offendere et non potendo difendersi per rabbia si mordea, per le quali parole dimostra l'auctore sì la bestiale natura dell'irato, sì ancora dinota che chi s'accende a ira nuoce più a sè che ad altri.</p>
<p>[64-66] <emph>Quivi el lasciammo che più non ne narro</emph>: lasciamol qui perchè in questo rimane l'irato, et el fin suo si è convertire l'ira in se medesimo in uno de' dua modi, o quando non può vendichare la 'ngiuria, o quando si pente dello errore commesso, come Alexandro Magno el quale più volte si volle uccidere quando, passata l'ira, riconosceva quanto havea errato; <emph>che più non ne narro</emph>: cioè non si può più extremo furore narrare dello iracundo che questo, che lui converta la rabbia in se medesimo. Et quando habbiamo narrato questo dell'irato non possiamo dir più; overo dixe <emph>più non ne narro</emph> a dimostrare che tali huomini non sono degni che di loro si ragioni; <emph>ma negli orechi mi percosse un duolo</emph>: cioè udi' una voce dolorosa, imperochè allhora udiamo quando la voce perviene all'orecchio et percuotelo; <emph>perch'io davanti attento gli ochi sbarro</emph>: cioè udito la voce disubito chon attentione sbarrai, cioè da ogni parte apersi, gli ochi; <emph>avanti</emph>: mirandomi innanzi. Imperochè quando udiamo una voce soglamo con diligentia raguardare se possiamo vedere donde escie.</p></div3>
<div3><head>vv.  67-72</head>
<lg><l>Lo buon maestro dixe: "Homai, figluolo,</l>
<l>s'appressa la città c'ha nome Dite,</l>
<l>cho' gravi cittadini, chol grave stuolo".</l></lg>
<lg><l>Et io: "Maestro, già le sue meschite</l>
<l>là entro certo nella valle cerno</l>
<l>vermigle, chome se di focho uscite</l></lg>
<lg><l>Fussero". Et el mi dixe: "El focho etherno</l>
<l>ch'entro l'affocha le dimostra rosse,</l>
<l>chome tu vedi in questo basso inferno".</l>
</lg>
<p>Navicando erono già sì presso alla città posta nel mezo della palude, che vi si cominciava a scorgere e maggiori et più alti edificii. Dove è da intendere che el poeta in questo imita Virgilio quanto sopporta la nostra religione. Imperochè Virgilio discrive lo 'nferno, et ne' primi cerchi pone e minori peccati, et quegli co' quali fu commixta alchuna imagine di virtù. Dipoi discrive e tartari circundati da Phlegethonte, fiume fochoso. Pone le porte chon colonne di diamante. Pone la torre di ferro. Pone a guardia della porta Tisiphone furia infernale. Similmente Danthe ne' superiori cerchi ha posto e più leggieri peccati, e quali perchè procedono da incontinentia sono degni di qualche commiseratione. Et quanto al morale, benchè sia difficile mutare qualunche habito facto, nientedimeno più difficile è mutarlo ne' peccati e quali procedono o da violentia o da fraude. <emph>Preterea</emph> e già decti non sono al tutto spoglati di qualche simulacro et imagine d'humanità. Ma questi che sono puniti in Dite hanno l'origine loro da somma efferità et immanità. Et quanto l'animo nostro per tali scelleratezze è più allontanato et più da llungi partitosi dall'humanità, tanto più è difficile ritornare a quella. Il perchè, benchè la prima porta che abbraccia et inchiude in sè tutti e vitii dicessi "lasciate ogni speranza voi ch'entrate", il che dimostra non essere redemptione a gl'habiti in qualunche vitio facti, nientedimeno pure si truova molto meno ne' più gravi. Et per questo finge questa città essere inexpugnabile.</p>
<p>[67-69] <emph>s'appressa la città c'ha nome Dite</emph>: l'auctore dinomina questa città dal signore di quella. Imperochè e poeti dicono Plutone, el quale e Latini chiamano Dite, esser signor dell'inferno; <emph>cho' gravi</emph>: cioè pieni di gravità et di molestia; <emph>chol grande stuolo</emph>: a dinotare che infiniti sono quegli che peccando vi vanno.</p>
<p>[70-72] <emph>Et io: "Maestro, già le sue meschite Là entro cerno"</emph>: quasi dica: io veggio e maggiori edificii che sieno in epsa, e quali chiama meschite, et meschite in lingua turca significa e loro tempi, ne' quali adorano Machometto, e quali hanno alte torri dove monta chi con alte voci chiama el popolo, perchè non hanno campane da congregarlo. Et meritamente chiama el luogho dove sono tormentati e peccatori meschite, perchè quivi si può dire essere el tempio dove si sacrifica al diavolo. <emph>vermigle</emph>: quasi affocate, perchè finge questi edificii esser di fuoco, et dallo assiduo fuocho esser facti roventi. Et in questo imita Virgilio: "que rapidus flammis ambit torrentibus amnis Tartareus Phlegeton". Item "stat ferrea turris ad auras". Et certo molto maggiori et più furiosi incendii ardono gli animi di tali peccatori, et più dureza è ne' loro cuori, che non è in quegli che sono fuori di Dite.</p></div3>
<div3><head>vv.  76-81</head>
<lg><l>Noi pur giugnemo dentro all'alte fosse</l>
<l>che vallan quella terra sconsolata;</l>
<l>le mura mi parean che ferro fosse.</l></lg>
<lg><l>Non sanza prima far grande aggirata,</l>
<l>venimo in parte dove el nochier forte</l>
<l>"Uscite - ci gridò - qui è l'entrata".</l>
</lg>
<p>[76-78] <emph>Noi pure</emph>: cioè finalmente, quasi dica: benchè lungha fussi la navicatione, nientedimeno giugnemmo <emph>dentro all'alte fosse</emph>. Dimostra che la terra era inexpugnabile. Imperochè prima havea profondissimi fossi e quali <emph>vallavano</emph>, cioè circundavano, et è vocabolo latino, <emph>quella terra sconsolata</emph>: cioè nella quale e dannati non hanno alchuna consolatione. Dipoi havea le mura di ferro, chome disopra habbiamo decto. Chi scende ne' fossi s'allontana non solamente dal cielo, ma dalla superficie della terra. Chosì l'animo che ha facto habito degli scellerati vitii sempre si profonda et sommerge nelle chose terrene, et lontanasi dalle celesti. Et questo fa molto inexpugnabile la città di Dite, perchè non lascia uscire l'huomo del peccato. Et come el cieco sanza guida facilmente cade nella fossa, chosì l'huomo el quale ha perduto el lume della ragione chol ciecho appetito chade nella fossa de' vitii.</p>
<p>[79-81] <emph>Non sanza prima fare grande aggirata</emph>: se vogliamo ridurre questo a chi per speculatione entra in questa città, diremo che non sanza gran girata, cioè non sanza lungho discorso di ragione et circuito di speculatione viene nella cognitione di questi vitii. Se a quegli che v'entrono per rimanervi in etherno tormento anchora questo è non sanza gran girata, perchè non si fa tale habito del vitio, che non se ne possi uscire se prima non ci siamo assai aggirati intorno a quello con moltissime operationi et actioni, perchè "habitus fit ex frequentatis actibus". Et acciochè non paia superfluo questo nocchieri et questa porta, havendo posto di sopra un'altra porta dove è scripto "per me si va etc.", et un altro nocchiere in Acheronte, dobbiamo intendere che insino a qui habbi discripto el primo procinto, et quasi e sobborghi della città, nella quale ha posto quegli che peccono per incontinentia. Hora pone el secondo procinto dove sono puniti e peccati commessi per violentia. Et più indentro porrà un altro nocchieri et un altro procinto dove sono tormentati quegli che hanno commesso fraude. Et benchè molti ponghino e fiumi pel transito in alchuna cognitione, nientedimeno a noi piace porgli per l'appetito, el quale conduce la nave della volontà et della electione al peccato. Et di sopra habbiamo dimostro che cagione ci muova a dare tale allegoria.</p></div3>
<div3><head>vv.  82-93</head>
<lg><l>Io vidi più di mille in su le porte</l>
<l>dal ciel piovuti, che stizosamente</l>
<l>dicean: "Chi è costui che sanza morte</l></lg>
<lg><l>Va per lo regno della morta gente?".</l>
<l>El savio mio maestro fece segno</l>
<l>di voler lor parlar secretamente.</l></lg>
<lg><l>Allhor chiusor un poco el gran disdegno</l>
<l>et dixer: "Vien tu solo, et quel sen vada,</l>
<l>che sì ardito entrò per questo regno.</l></lg>
<lg><l>Sol si ritorni per la folle strada:</l>
<l>pruovi, se sa; chè qui tu rimarrai,</l>
<l>che gl'hai scorta sì buia contrada".</l></lg>
<lg><l>Pensa, lector, se io mi sconfortai</l>
<l>nel suon delle parole maladecte,</l>
<l>chè non credecti ritornarci mai.</l>
</lg>
<p>[82-87] <emph>Io vidi più di mille</emph>: pone numero diterminato per lo indeterminato, come Persio "mille hominum speties". Adunque io vidi molti; <emph>piovuti da cielo</emph>: demonii, e quali sequitando la parte di Lucifero piovvono da cielo, chome disopra dicemmo. <emph>stizosamente</emph>: iracundamente; <emph>Chi è chostui che sanza morte Va pel regno della morta gente?</emph>: sono morti quegli dello 'nferno, perchè non v'è redemptione, et vivi quegli che sono in carne, perchè v'è redemptione. Et allegoricamente è morto chi ha facto habito del vitio, perchè non se ne può spiccare. Et è vivo chi non ha facto habito, nè v'è inviluppato, ma vuole entrare nel vitio per contemplatione, la quale fa che dipoi se ne guardi. Adunque el demonio, che desidera la dannatione, come volentieri apre a quegli che vi rimanghono, chosì per l'opposito non vuole aprire a' vivi, cioè non vuole che chi non ne fa habito habbia la cognitione per la quale se ne possa guardare. Et però s'ingegnono torgli Virgilio, cioè la parte rationale sanza la quale Danthe nè potrebbe entrare nella città, nè potrebbe tornare a drieto. Imperochè la sensualità et la ragione inferiore se fussi abbandonata dalla superiore nella cognition de' vitii, si lascerebbe aescare et piglare da quegli, et farebbene habito et non potrebbe uscire dell'inferno, nè entrare nella contemplatione de' vitii. Nè sanza cagione dixe <emph>più di mille</emph>, perchè innumerabili sono le tentationi che ci lusingono a' vitii; <emph>El savio mio maestro fece cenno Di voler lor parlare secretamente</emph>: Virg. vuol parlare a' demonii di secreto a Danthe, cioè la ragione superiore per sè sola, la quale ha cognitione de gl'universali, vuole placare e custodi di quella città che gl'aprino le porti perchè ogni scientia speculativa è de gl'universali, et non de' particulari, ne' quali non s'adopera Danthe, cioè e sensi et la ragione inferiore. Non può essere tentatione che vincha l'animo nel quale non cade ignorantia. Adunque a vincere la temptatione è necessaria la ragione superiore instructa di scientia, la quale non erra nel senso.</p>
<p>[88-90] <emph>Allhor chiusono un pocho el gran disdegno</emph>: cioè dissimuloron lo sdegno et mostrorono alquanto placarsi; <emph>et dixon: "Vien tu solo et quel sen vada"</emph>: quasi dica che sola la ragione superiore è messa dentro alla speculatione, nè si può vietargli la porta perchè conosce e principii. Et vadasene Danthe per la ragione pocho disopra decta; <emph>che sì ardito entrò per questo regno</emph>: et certo non è sanza temerità che la ragione inferiore si metta a contemplare, perchè non è de gl'universali contemplabili, ma de' particulari activi. Nientedimeno non poteva el demonio ragionevolmente riprendere Danthe di temerità, perchè non si metteva solo a contemplare, ma seguiva la ragione superiore. Ma el demonio spesso tempta nell'animo dell'huomo la ragione inferiore per invilirla che non si metta al conoscere. Et certo se non fussi accompagnata dalla superiore invilirebbe et caderebbe in disperatione.</p>
<p>[91-93] <emph>sol si ritorni pella folle strada</emph>: cioè lui folle si ritorni solo, et è modo poetico di dare alla chosa quello che è dell'huomo. Chosì Virgilio: "seva sedens super arma". O veramente dixe <emph>strada folle</emph> perchè la strada che mena a' vitii è piena di stoltitia, conciosia che 'l peccato nasca da ignorantia, et dice <emph>sol si ritorni</emph>, quasi dica: il che gli sarà impossibile, perchè sanza la ragione superiore la sensualità non uscirebbe nè si svilupperebbe da' vitii. Onde epso pocho disotto lo dimostra dicendo che non credette mai tornarci, cioè uscire dell'inferno, <emph>i.</emph> de' vitii, et tornare in vita; <emph>pruovi se sa</emph>: è modo di parlare nostro <emph>pruovi se sa</emph>, facci se sa, quasi dica che non saperà et non poterà; <emph>che tu qui rimarrai</emph>: perchè invero lo 'ntellecto nostro significato per Virgilio sempre si rivolge intorno alle cose speculabili, et lui è quello che fa lume per le tenebre, cioè dimostra le cose obscure alla parte inferiore.</p></div3>
<div3><head>vv.  97-102</head>
<lg><l>"O caro duca mio, che più di septe</l>
<l>volte m'hai sicurtà renduto et tracto</l>
<l>d'altro periglio che contro mi stette,</l></lg>
<lg><l>Non mi lasciar - dix'io - così disfacto;</l>
<l>et se 'l passar più oltre ci è negato,</l>
<l>ritrovian l'orme nostre insieme rapto".</l>
</lg>
<p>[97-99] <emph>Optime</emph> dice <emph>O caro duca mio</emph>, imperochè la ragione naturalmente è guida della parte sensitiva, ma nell'huomo che sequita l'appetito et non la ragione, tal guida non gli è cara. Ma è ben cara a quello che gli sobtomette l'appetito, et l'appetito la sequita non per forza, chome el male schiavo el signore, ma volentieri, chome buon figluolo el padre; <emph>che più di septe volte</emph>: cioè molte volte, et pone numero per numero, chome disopra mostrammo. Et nominò non sanza cagione el numero septenario, perchè chome disopra referimmo è numero perfecto. Onde è decto Pallas, che è dia della sapientia. Intendiamo adunque per septe volte, che è numero perfecto, la perfectione della chosa, perchè in vero perisce el senso quando è rebelle alla ragione. Ma quando la sequita da llei perfectamente è tracto d'ogni pericolo; <emph>m'hai sicurtà renduta et tracto Del pericolo</emph>: dice due chose le quali possono essere l'una sanza l'altra. Imperochè possiamo essere in alchun pericolo, et per non lo conoscere non lo temiamo. Et allhora siamo sicuri, cioè sanza paura, et nientedimeno siamo in pericolo. Il perchè dimostra che non solamente gl'ha dato sicurtà, ma anchora l'ha tracto del pericolo. Il che fu et quando mi levasti dinanzi elle tre bestie; quando placasti l'ira di Charone, di Minos, di Cerbero, et de gl'altri che s'opponevono al nostro camino.</p>
<p>[100-102] <emph>Non mi lasciar disfacto</emph>: et certo è disfacto l'appetito nell'animo dell'huomo, se la ragione l'abbandona, perchè finalmente perisce; <emph>et se 'l passar più oltre ci è negato</emph>: niente altro è che pasca la mente humana se non la cognitione delle chose, et perchè debbe andare a quella necta da ogni macula, chome disopra dimostrammo, dobbiamo cominciare dalla cognitione de' vitii. Nella quale havendo facto alchun progresso, se non possiamo procedere più avanti, cioè conoscergli tutti, dobbiamo tornare adrieto, cioè uscir di quegli e quali habbiamo conosciuti. Et dimostra che noi habbiamo a observare tre chose a tornare a drieto. Prima ritornare per le medesime pedate. Il che significa che chome siamo scesi nel vitio solo per via di conoscerlo, et non illordarcene, così conosciuto dobbiamo pentircene per la medesima via. La seconda tornare insieme, perchè ogni volta che l'appetito si scompagnassi dalla ragione perirebbe. La terza è che dobbiamo tornare rapto. Imperochè conosciuto la malignità del vitio, di subito dobbiamo partircene. Possiamo anchora dargli altra significatione, per la quale Danthe dimostra che la ragione inferiore quando truova alchuna difficultà nella operatione virtuosa, volentieri si toglie dal proposito. Et chome dixe Virgilio: "atque opere in medio defixa aratra reliquit", se lo 'ntellecto non la ritiene e conforta.</p></div3>
<div3><head>vv.  103-108</head>
<lg><l>Et quel signor che lì m'havea menato,</l>
<l>mi dixe: "Non temer, che 'l nostro passo</l>
<l>non ci può tor alchun: da tal n'è dato.</l></lg>
<lg><l>Ma qui m'attendi, et lo spirito lasso</l>
<l>conforta et ciba di speranza buona,</l>
<l>ch'io non ti lascerò nel mondo basso".</l>
</lg>
<p>[103-105] Conforta la stanca et già caduta in desperatione sensualità la ragione. Adunque <emph>quel signore</emph>: bene lo chiama in questa parte signore. Habbiamo dimostro che la ragione è guida allo appetito quando lui lo sequita. Ma perchè qui Danthe, cioè la sensualità, sanza aspettare la deliberatione della ragione, desiderava tornarsene, però la ragione come signore lo costrigne al procedere; <emph>Et quel signor che lì m'havea menato</emph>: quasi dica che havendomi condocto salvo insino a qui, dovea sperare che sarebbe el medesimo nel resto del camino; <emph>non temere</emph>, et assegna la ragione, perchè nessuno ci può torre questo passo, <emph>da tale</emph>, cioè da sì potente, <emph>n'è dato</emph>: imperochè da Dio era loro conceduto andare per tutto lo 'nferno. Nè può diabolica temptatione nuocere a chi è accompagnato dalla divina gratia.</p>
<p>[106-108] <emph>Ma qui m'attendi</emph>: qui m'aspecta. Et certo quando lo 'ntellecto arriva, nel contemplare, in alchuna difficultà, si debba fermare l'appetito et aspectare tanto che lo 'ntellecto vinca tal difficultà et intenda quello che cercha intendere; <emph>et lo spirito lasso Conforta et ciba</emph>: non può la parte sensitiva et appetitiva, et anchora l'activa, salire dove s'innalza la intellectiva, ma bisognagli alchuna quiete, et che sia confortata dallo intellecto; <emph>di speranza buona</emph>: non ogni speranza è buona, ma quella che l'animo non perturbato piglia nelle chose honeste et possibili; <emph>ch'io non ti lascierò nel mondo basso</emph>: et certo rimarrebbe nel basso mondo la sensualità. Imperochè sempre è prona alle chose terrene, se lo 'ntellecto non inalzassi l'animo nostro alle divine. Piglia adunque questa speranza, et di questo ti confida.</p></div3>
<div3><head>vv.  109-120</head>
<lg><l>Chosì sen va, et quivi m'abbandona</l>
<l>lo dolce padre, et io rimango in forse,</l>
<l>che 'l no e 'l sì nel capo mi tenciona.</l></lg>
<lg><l>Udir non potei quel ch'a llor si porse;</l>
<l>ma e' non stecte là con epsi guari,</l>
<l>che ciaschun dentro a pruova si ricorse.</l></lg>
<lg><l>Chiusor le porte que' nostri adversari</l>
<l>nel pecto al mio signor, che fuor rimase</l>
<l>et rivolsesi a me con passi rari.</l></lg>
<lg><l>Gli ochi alla terra, et le ciglia havea rase</l>
<l>d'ogni baldanza, et dicea ne' sospiri:</l>
<l>"Chi m'ha negato le dolenti case!".</l>
</lg>
<p>[109-111] Dimostra che dopo le parole decte si partì andando in verso e demoni, et lui lasciò; <emph>et quivi m'abbandona Lo dolce padre</emph>: lascia qui Danthe, perchè la sensualità non potea arrivare là su. Ma non l'abbandona per lasciarlo, ma per preparargli la via per la quale dipoi lo possa guidare. Dixe <emph>lo dolce padre</emph> a dinotare che non per odio o per crudeltà lo lasciò, ma per amor paterno, che chome el padre che spesso lascia e figliolini e quali non lo possono sequitare per provedere a' lor bisogni et tornare con le chose parate, così Virgilio lasciò Danthe chon proposito di tornare per lui quando harà provisto; <emph>et io rimangho in forse</emph>: cioè in dubio se tornerà o no. Il che dichiara meglo dicendo <emph>che 'l no e 'l sì nel capo mi tenciona</emph>: nel capo, dove è la virtù stimativa, donde nasce el giudicio; <emph>tenciona</emph>, combacte, et è vocabolo antico fiorentino, et ne' nostri tempi di rado l'usiamo. Ma acciochè l'allegoria proceda Virgilio guida Danthe, el quale insino che non gli è negato la via, <emph>i.</emph> la ragione superiore guida la sensualità mentre gli può mostrare el vero. Ma quando arriva a chosa che epsa non intenda, è necesario che l'appetito si fermi insino a tanto che lo 'ntellecto acquisti la cognitione di quello che al presente non sa, et acquistatola torna a Danthe et muovelo a sequitare el camino, cioè muove l'appetito al sequitare nella contemplatione. Ma l'appetito abbandonato dalla ragione, non volendo temerariamente pigliare partito sanza el consiglio di quella, si ferma, et sta in dubio se Virgilio tornerà o no, cioè se lo 'ntellecto poterà venire in tal cognitione o no.</p>
<p>[112-114] <emph>Udir non pote' quel ch'a llhor si porse</emph>: non può la sensualità udire quello che lo 'ntellecto dice, perchè la speculatione appartiene solo all'intellecto; <emph>ma e' non stecte là chon epsi guari</emph>: cioè molto; <emph>guari</emph> è vocabolo antico fiorentino et significa molto, et ne' nostri tempi non è in uso. La sententia è che non potendo Virgilio fare aprire le porti in brieve tempo, se ne tornò a Danthe. Imperochè quando l'intellecto per se medesimo non può intendere presto, intende che non può intendere, et ritorna alla sensualità.</p>
<p>[115-117] <emph>Chiusor le porte que' nostri adversari</emph>: questo verso si pronuntia con merore et con querela, perchè gli parea chosa indegna che a tale huomo fussi chiusa la porta, et certo ci maravigliamo quando vediamo huomo di gran doctrina arrivare a dubii e quali non sappi solvere; <emph>nel pecto al mio signor, che fuor rimase</emph>: a dinotare che la cogitatione è nel cuore, et el cuore nel pecto. Adunque e nostri adversarii, <emph>i.</emph> la diabolica fraude, prohibiscono che la cogitatione dell'huomo docto non può entrare dentro alla porta, cioè non può per vera via entrare nella cognitione; <emph>et rivolsesi ad me con passi rari</emph>: ritorna alla sensualità lo 'ntellecto non potendo procedere nella cognitione, acciò che se non la può guidare più avanti, almancho la tengha ferma dove è insino che con l'aiuto d'altri poterà metterla dentro alle porte; <emph>con passi rari</emph>: chome fa ogni cogitabundo, perchè va pensando et spesso si ferma. Chi pensa fa discorso di mente, et nel discorso spesso si ferma dove truova el luogho ambiguo, et fermandosi l'animo fa fermare el corpo, o andare chosì adagio come va el discorso. Il che expresse Virgilio: "cui fidus Achates It comes et paribus curis vestigia figit".</p>
<p>[118-120] <emph>Gl'occhi alla terra</emph>: et questo è anchora chostume d'huomo che pensi, fermare gli occhi in terra. L'ochio quando si volge a varie chose distrahe la mente dal suo discorso, et pare che spingha lo 'ntellecto dovunche guata. Adunque per fermare l'animo fermiamo anchora gli occhi, et <emph>maxime</emph> a terra, dove non gli può occorrere varietà o moto che l'habbia a distrarre; <emph>et le ciglia havea rase</emph>: quasi vacue d'ogni baldanza. Et certamente negli ochi si conosce chi ha baldanza, cioè chi si confida in sè, o chi l'ha perduta; <emph>et dicea ne' sospiri: "Chi m'ha negato le dolente chase!"</emph>: non parlava Virgilio, ma veniva cogitabundo, et ne' sospiri parea dicessi quello; <emph>Chi m'ha negato</emph>: quasi dica: colui che nulla può contro alla voglia di chi mi manda. Et veramente benchè sempre ci dolga esser vincti, niente dimeno molto più ci è molesto esser vincti da quegli che ci sono inferiori.</p></div3>
<div3><head>vv.  121-130</head>
<lg><l>Et a me dixe: "Tu, perch'io m'adiri,</l>
<l>non sbigottir, ch'i' vincerò la prova,</l>
<l>qual ch'alla difension dentro s'aggiri.</l></lg>
<lg><l>Questa lor tracotanza non m'è nova;</l>
<l>che già l'usaron a men secreta porta,</l>
<l>la qual sanza serrame ancor si trova.</l></lg>
<lg><l>Sovr'essa vedestù la scripta morta,</l>
<l>et già di qua da lei discende l'erta</l>
<l>passando per li cerchi sanza scorta,</l></lg>
<lg><l>Tal che per lui ne fia la terra aperta".</l>
</lg>
<p>[121-123] Non vuol Virgilio che perchè lui si sdegni Danthe sbigottisca. Imperochè benchè l'intellecto non possa per se medesimo apprehendere, nientedimeno spera col favore divino potere. Et però <emph>non sbigottire ch'io vincerò la prova</emph>: se non colle proprie forze, con l'aiuto divino; <emph>qual ch'alla difensione</emph>: cioè qualunche sia quello che s'aggiri drento a far difesa, che noi non v'entriamo. Et dixe <emph>s'aggiri</emph> o veramente per dimostrare el costume di quegli che stanno alla difesa d'una terra, e quali vanno intorno alle mura per provedere in ogni parte; o veramente dixe <emph>s'aggira</emph>, cioè in vano s'affaticha. Imperochè el fiorentino dice "lui si va aggirando" quando non fa proficto nell'affaticharsi. Et per dimostrare che non è da maravigliarsi che loro sieno sì baldanzosi che si mettino a difendere quello che non possono difendere, dice esser lor costume anticho far questo.</p>
<p>[124-126] Adunque <emph>non è nuova</emph>, cioè inusitata, <emph>questa lor tracutanza</emph>: cioè presumptione et impudente audacia. Onde di sobto dice "la tracutata schiatta", cioè baldanzosa et temeraria; <emph>che già l'usar a men secreta porta</emph>: questo intende della prima porta dell'inferno, tra la quale et questa che è nel sexto cerchio sono que' vitii e quali procedono da incontinentia et più facilmente si conoscono. Onde ha potuto Virgilio, cioè l'humano intellecto, per se medesimo guidar Danthe. Et per questo è men secreta, cioè meno obscura. Et intende quando e demonii vollono ricalcitrare quando Cristo spogliò el limbo. Onde el psalmista dixe: "tollite portas principes vestras et introibit rex glorie". Il che significa che si ruppono tutte le leggi et sententie date contro alla disubidentia del primo huomo; <emph>la qual sanza serrame anchor si truova</emph>: perchè dalla passione di Christo in qua non può più ritenere l'anime de' giusti baptezati.</p>
<p>[127-130] <emph>Sovr'essa vedestù la scripta morta</emph>: risponde a quello "queste parole di colore smorto Vid'io scripte al sommo d'una porta"; <emph>et già di qua da llei scende l'erta</emph>: dice che già l'angelo mandato da Dio per aprire la porta è entrato nella prima porta et scende l'erta. Ogni luogho ripido ha erta et china, ma chiamasi erta a chi lo sale, et china a chi lo scende. Adunque pose l'erta per la china, poi che l'angelo scendea, chome Virgilio pone fine pel principio: "Occeani finem iuxta solemque cadentem". O veramente dixe erta quanto a sè, el quale essendo già disobto gli tornava erta; <emph>passando per gli cerchi sanza scorta</emph>: perchè la divina potentia non ha bisogno di scorta; <emph>tal che per lui</emph>, cioè per suo mezo, <emph>ne fia aperta</emph> la porta della <emph>terra</emph>, cioè della città. Et questa allegoria exprimerremo meglo nel sequente capitolo.
</p></div3></div2>
<div2><head>IX</head>
<argument><p>CANTO NONO DELLA PRIMA CANTICA DI DANTHE</p></argument>
<div3><head>vv.  1-3</head>
<lg><l>Quel color che viltà nel cor mi pinse</l>
<l>veggendo el duca mio tornare in volta,</l>
<l>più tosto dentro el suo nuovo ristrinse.</l>
</lg>
<p>In questo nono capitolo discrive el consiglio di Virgilio circa all'entrare della città, et e mostri infernali che vi sono, et per cui aiuto v'entrorono, et finalmente dimostra con che supplicii vi sono tormentati gli eretici. Materia quasi nuova, et dove sono horribili peccati, e quali non meritano alchuna compassione perchè non nascono dallo stimolo della carne, chome el disordinato amore, o golosità, o ira, ma da malvagia malignità d'animo perverso. Et benchè in tutti e vitii gl'acti frequenti faccino habito, nientedimeno ne' passati è più incontinentia che intemperantia. Ma in questi si vede una perversissima obstinatione. Et perchè chi fa habito in questi è quasi impossibile che se ne possa ritrarre, però gli mette drento alla città cincta di mura di ferro. A dinotare che sia inexpugnabile, chome disopra dicemmo.</p>
<p>[1-3] Ma per tornare al texto, la sententia del primo ternario è che essendo Danthe impaurito, et per questo impalidito per la mutatione che havea veduto nel viso di Virgilio, et accorgendosi di questo, Virgilio ripremette lo sdegno et la perturbatione sua, et rischiarò la faccia, et riduxela al colore naturale, acciò che Danthe anchora lui ponessi giù la paura. Et certo ogni volta che la parte rationale nell'huomo piglia sbigottimento di non potere consequire alchuna chosa, la sensualità molto ne impaurisce. Et latentemente admonisce che qualunche è posto al governo et al reggimento de gli altri, debba spesso ne' pericoli mostrarsi di buono animo, acciochè non sbigottisca quegli che sono sobto el suo governo. Il che Virgilio tribuisce ad Enea quando dice: "spem vultu simulat, premit altum corde dolorem". Et ordina el texto: <emph>quel colore</emph> el quale la <emph>viltà</emph>, cioè la paura, <emph>pinse fuori</emph>, intendi nella faccia. Imperochè pallore nel volto non è se non manchamento di sangue, el quale per la paura fugge al cuore, et lascia le vene del volto vote; <emph>veggiendo el duca mio tornare in volta</emph>: quasi dica: sanza victoria et scacciato, perchè diciamo uno exercito esser messo in volta quando superato da' nimici volta le spalle; <emph>più tosto dentro el suo nuovo restrinse</emph>: era nuovo in Danthe el colore pallido. Imperochè la paura l'havea facto diventare pallido. Era similmente nuovo in Virgilio el colore acceso, perchè lo sdegno l'havea acceso nella faccia. Imperochè essendo ira ribollimento di sangue intorno al cuore, ribollendo discorre per tutte le vene, ma apparisce più nella faccia, perchè quivi sono molte vene intercutanee, cioè sì in pelle che al tutto si manifestono. Ma veggendo Virgilio la paura di Danthe nascere dalla mutatione del volto suo, s'ingegnò di subito ristrigner dentro tal colore. Adunque <emph>quel colore</emph> che era in me, per paura nata da <emph>viltà ristrinse più tosto el nuovo suo</emph>, cioè di Virgilio. Imperochè Virgilio rimosse dal suo volto el <emph>color nuovo</emph>, <emph>i.</emph> el colore non naturale, ma el quale di nuovo era apparito per lo sdegno vedendo che per quello Danthe temea; et questo dixe a dinotare che 'l savio può anticipare in scacciare da sè le perturbationi dell'animo.</p></div3>
<div3><head>vv.  4-9</head>
<lg><l>Attento si fermò com'huom ch'ascolta;</l>
<l>che l'occhio nol potea menare a llunga</l>
<l>per l'aer nero et per la nebbia folta.</l></lg>
<lg><l>"Pure a noi converrà vincer la pungha</l>
<l>- cominciò el - se non ... tal ne s'offerse.</l>
<l>O quanto tarda a me ch'altri qui giungha!".</l>
</lg>
<p>[4-6] <emph>Attento si fermò</emph>: interviene che quando in luogo tenebroso aspectiamo alchuno, perchè non vi vale l'occhio non potendo scorgere, usiamo l'audito, acciochè per lo strepito o alchuno altro romore ci avveggiamo quando viene. El medesimo facea Virgilio, ma allegoricamente s'intende che quando l'intellecto per sè non può vedere el vero occupato dalle tenebre della ignorantia, attento aspecta inspiratione et aiuto divino; <emph>chom'huom ch'ascolta</emph>, poi che l'ira cessa, <emph>che l'occhio nol potea menare a llungha</emph>: assegna la ragione perchè usava el senso dell'udire, perchè el vedere non lo serviva da lungi; <emph>per l'aere nero</emph>: quanto più è difficile la chosa, tanto v'è più nero aere, cioè tanto è maggiore obscurità d'ignorantia. Onde el psalmo chiede in questo el divino favore dicendo: "illuminare iis qui in umbra mortis sedent".</p>
<p>[7-9] <emph>Pure a noi converrà vincer la punga</emph>: accendesi lo 'ntellecto humano, quando perviene alla contemplatione di sì alte chose che non le può intendere per se medesimo, ma quando poi pigla speranza, che per l'aiuto divino che anchora poterà. Et in conforto di sè et della ragione inferiore dice <emph>pure</emph>, quasi finalmente, <emph>a noi converrà vincer la punga</emph>, la gara dell'entrare nella porta. Il che è entrare nella cognitione; <emph>cominciò el</emph>: cominciò egli, <emph>se non</emph>, et se non, arrogi, potremmo vincere la punga per noi medesimi, saremo aiutati, <emph>tal ne s'offerse</emph>: <emph>i.</emph> tale offerse sè a noi; come huomo cogitabundo parla mozo, et non finisce l'oratione. Il che fa che Danthe dubita; ma questo pocho disobto exporremo; <emph>O quanto tarda a me</emph>, o quanto indugia, al mio parere, <emph>ch'altri qui giungha</emph>: cioè l'agnolo che io aspecto. Imperochè, chome dice Seneca, a chi ha frecta ogni gran celerità gli pare tardità. Allegoricamente lo 'ntellecto aspecta l'aiuto di Dio et la divina gratia, et <emph>maxime</emph> la preveniente, la quale non aspecta essere richiesta, ma spesse volte al buon volere precorre. Perchè subito che el libero arbitrio nostro si dispone a eleggere el bene, la gratia preveniente l'addiriza per la buona via.</p></div3>
<div3><head>vv.  10-15</head>
<lg><l>I' vidi ben sì chome e' ricoperse</l>
<l>il cominciar con l'altro che po' venne,</l>
<l>che fur parole alle prime diverse;</l></lg>
<lg><l>Ma non di men paura el suo dir dienne,</l>
<l>perch'io traevo la parola tronca</l>
<l>forse a peggior sententia che non tenne.</l>
</lg>
<p>[10-12] Ricoperse Virgilio el principio del parlare, nel quale non dava certa speranza, con l'altro parlare che sequitò quando dixe: "se non ... tal ne s'offerse", le quali parole furono mozze. Imperochè bisogna supplire "tal ne s'offerse che ci farà vincere"; "tale", cioè sì potente, et intende di Dio, "ne s'offerse", ci s'offerse, cioè offerse sè a noi. Et queste <emph>furono parole diverse alle prime</emph>, perchè quelle dimostravono che lui potessi vincere, queste che havessi bisogno dello aiuto d'altri.</p>
<p>[13-15] <emph>Ma non dimeno</emph> per essere diverse non sono opposite o contrarie. Ma in somma dimostrano più difficultà che non credette da principio, et dinota che lo 'ntellecto alchuna volta crede chon continuato discorso consequitare la cognitione della cosa che lui investiga. Dipoi s'accorgie che ha bisogno di maggior lume.</p></div3>
<div3><head>vv.  16-30</head>
<lg><l>"In questo fondo della trista concha</l>
<l>discende mai alchuno del primo grado,</l>
<l>che sol per pena ha la speranza cioncha?".</l></lg>
<lg><l>Questa quistion fec'io; et que': "Di rado</l>
<l>in contra - a me rispose - et che di nui</l>
<l>faccia 'l cammino alchun pel quale i' vado.</l></lg>
<lg><l>Ver è ch'altra fiata qua giù fui,</l>
<l>congiurato da quella Erithon cruda,</l>
<l>che richiamava l'ombre a' corpi sui.</l></lg>
<lg><l>Di pocho era di me la carne nuda,</l>
<l>ch'ella mi fece entrare dentro a quel muro,</l>
<l>per trarne un spirto del cerchio di Giuda.</l></lg>
<lg><l>Quell'è 'l più basso locho e 'l più obscuro,</l>
<l>e 'l più lontano dal ciel che tucto gira:</l>
<l>ben so 'l cammin; però ti fa sicuro.</l>
</lg>
<p>Dubitava forte Danthe non potere entrare nella città, et entratovi dubitava se Virgilio sapessi guidarlo pe' cerchi inferiori, come l'havea guidato pe' superiori. Et però domanda se alchuno del primo cerchio, nel quale stava Virgilio, per alchun tempo era sceso insino al basso. Dinota in questo che la ragione inferiore, perchè non discerne gl'universali, dubita che anchora la superiore non gli sappia discernere. Et Virgilio accorgendosi del suo temere, per dargli conforto afferma lui esservi disceso, et in questo luogho, benchè el nostro poeta sia differente da Virgilio. Imperochè lui finge che la Sybilla non volessi menare dentro a questa città Enea. Ma narragli le pene che v'erono. Et Danthe finge che Virgilio ve 'l menò. Nientedimeno sono simili in questo, che l'uno et l'altro dimostra la guida esservi stato altra volta. Virgilio la Sybilla, acciochè Enea prestassi fede a quello che epsa ne narrava, et Danthe Virgilio, per rimuovere la paura la quale mostrammo di sopra. Vogliono alchuni che Danthe scrive questo essere fincto da Virgilio a dimostrare che spesso e savi fingono alchuna chosa non per ingannare, ma per introdurre. Et parte, chome habbiamo decto, in alchun modo imita Virgilio. Et se dicessi qual cagione ha mosso Danthe, che volendo imitare Virgilio, qui gli sia contrario, rispondo che non è contrario quanto pare. Dice Virgilio quando dimostra che la Sybilla non vuole condurre Enea drento a questa città: "nulli fas casto sceleratum insistere limen". Nè altro intende dicendo che a nessuno buono sia lecito fermarsi in quella, se non che nessuno può esser buono che si fermi, cioè facci habito nel vitio. Ma parve alla Sybilla fussi meglio narrargli e vitii et tenerlo di fuori, <emph>i.</emph> dargli la cognitione di quegli sanza che lui ne faccia habito. Et Danthe finge che benchè Virgilio ve lo conduca, nientedimeno non vi si fermi. Il che significa quel medesimo, cioè entrare nella cognitione del vitio, ma non ne fare habito. Et è questo più secondo la religion christiana, la quale crede che ciaschuno entri in questa città, cioè in alchuno modo pecchi. Onde David dixe: "omnis homo mendax"; et altrove: "septies in die cadit iustus". Ma non è pocho non ne fare habito.</p>
<p>[16-18] <emph>In questo fondo della trista concha</emph>: in questa bassa parte dell'inferno, el quale ha discripto in forma di vaso, el quale da capo comincia chon più largo giro, et quanto va più basso più ristringha; <emph>del primo grado</emph>: del primo cerchio, ove è el limbo, et dove pose l'anime de gl'huomini virtuosi, ma sanza fede, a' quali <emph>per pena</emph>, cioè in luogho di pena hanno <emph>cioncha</emph>, cioè moza, <emph>la speranza</emph>, come dixe di sopra "che sanza speme vivemo in disio". Cioncho è vocabolo lombardo, et significa mozo et diminuito, et chosì lo piglia qui; ma in fiorentino cionchare significa disordinatamente bere.</p>
<p>[19-21] <emph>Io feci questa quistione</emph>: cioè questa domanda. Imperochè "querere" in latino significa cercare et domandare; <emph>et quei</emph>, et quello, Virgilio, rispose dicendo, <emph>dirado incontra</emph>, rade volte interviene; incontrare significa intervenire et abbattersi, <emph>che alchuno di nui</emph>, cioè di noi, <emph>faccia el camin pel quale io vado</emph>: dice che benchè rade volte intervengha, pure alle volte interviene. Et allegoricamente dimostra che pochi son quegli che scendino nella meditatione de' vitii per purgarsene.</p>
<p>[22-24] <emph>Ver è ch'altra fiata</emph>: dimostra lui esservi stato pocho dopo la morte scongiurato da Erithone. Et finge Danthe che Virgilio fingha questo per confortarlo chome habbiamo decto. Erithone fu, secondo Lucano, femina maga in Thesaglia, la quale a requisitione di Pompeo figluolo di Pompeo Magno, ritrasse dello 'nferno una anima al corpo, et fecegli dire che fine havessi havere la guerra civile tra Cesare et Pompeo. Finge adunque Danthe che Virgilio finga questo di sè in conforto suo; et oltra a questo quadra a una antica opinione, che Zoroastre inventore di questa arte, la exercitassi per havere cognitione della immortalità dell'anima et della natura et potentia di quella. Et dell'arte maga diremo di sobto quando di quel peccato si tracterà. Ma quanto al presente texto è da dubitare chome Danthe ponghi che l'anima di Virgilio fussi scongiurata et constrecta, conciosia che la nostra religione lo vieti, perchè non voglono e theologi che l'arte maga habbi questa forza. Il perchè Aurelio Augustino scrive che quella Phitonissa della quale recita el primo libro de' re, che parlava in persona di Samuel propheta, non era Samuel, ma un demonio, el quale fingeva d'essere Samuel. Ma rispondesi che non sono parole di Danthe nè sua sententia, ma di Virgilio, el quale parla secondo l'opinione de' poeti gentili, chome veggiamo in Homero, et in Lucano, et gli altri. <emph>Preterea</emph> accadendo a proposito, nota in questo luogo Danthe el quarto descenso dello 'nferno posto dagli antichi. Imperochè come disopra dicemmo, si scende allo 'nferno nel primo modo, quando l'anima partendo dal corpo in peccato capitale va in etherna dannatione. Nel secondo modo quando anchora nel corpo scende nell'habito del vitio. Nel terzo quando scendiamo nella contemplatione de' vitii per purgarcene. Et secondo questi tre primi modi sempre scrive per tutta questa prima cantica. Et del quarto tocca in questo luogo, non perchè l'appruovi, ma acciochè non ne pretermetta alchuno.</p>
<p>[25-27] <emph>Di pocho era di me la carne nuda</emph>: la carne era <emph>nuda</emph>, cioè privata, <emph>di me</emph>, Virgilio; et optimamente <emph>di me</emph>, perchè benchè l'huomo sia d'animo et di corpo, nientedimeno perchè l'huomo è decto dalla ragione et dall'intellecto, veramente l'animo è quello che è huomo, et el corpo è chome uno vestimento all'animo; <emph>dentro a quel muro</emph>, el quale tu vedi di ferro, <emph>per trarne</emph> una anima la quale era nell'infimo cerchio, nel quale è punito Giuda, et da lui è decto Giudeccha.</p>
<p>[28-30] <emph>Quello è el più basso locho</emph>: se l'inferno scende insino al centro della terra, et questo cerchio è el più basso, conviene che lui sia nel centro; et perchè ogni centro è la più lontana parte che sia dalla circunferentia, però è più lontano da' cieli; <emph>che tutto gira</emph>: el qual girando tutto in sè contiene; <emph>ben so 'l cammino</emph>: avedevasi che Danthe temeva che lui non sapessi el cammino per non v'essere stato, et però conclude saperlo. Et forse finge Danthe che Virgilio fingessi esservi stato per dimostrare che moralmente e savi dicono spesso quello che non è non per ingannare, ma per confortare a perseverare nelle buone opere quegli che hanno preso alchuno sbigottimento.</p></div3>
<div3><head>vv.  31-42</head>
<lg><l>Questa palude ch'al gran puzzo spira</l>
<l>cinge dintorno la città dolente,</l>
<l>u' non potemo entrare homai sanz'ira".</l></lg>
<lg><l>Et altro dixe, ma non l'ho a mente,</l>
<l>però che l'occhio m'havea tutto tracto</l>
<l>ver l'alte torre alla cima rovente,</l></lg>
<lg><l>Dove in un puncto furon dritte rapto</l>
<l>tre furie infernali di sangue tincte,</l>
<l>che membra feminili havean et acto,</l></lg>
<lg><l>Et con hydre verdissime eron cincte;</l>
<l>serpentelli, ceraste havean per crine,</l>
<l>onde le fiere tempie eron avincte.</l>
</lg>
<p>[31-33] Dimostra che <emph>questa palude</emph>, Styge, che <emph>spira</emph>, cioè che alita, el <emph>gran puzo</emph>, perchè di quella surgono vapori et nebbie di cattivo odore, il che è naturale d'ogni pantano, ma anchora allegoricamente dalla tristitia del cuore nascon molti puzi, cioè molti vitii, <emph>cinge dintorno la città</emph>, di Dite, <emph>dolente</emph>, per varii et insopportabili tormenti che vi sono. Et certo e vitii non lascion dopo sè altro che pentimento et dolore. Onde <emph>optime</emph> el Petrarcha: "pententia et dolor doppo le spalle"; <emph>u' non potremo</emph>, dove non potremo, <emph>entrare sanz'ira</emph>: perchè gl'adversarii s'oppongono. Nè sia chi si maravigli che dimostri ira nel luogho dove si punisce l'ira. Imperochè qui el poeta vuole dimostrare che può essere ira, la quale non solamente non è vitio, ma è virtù, perchè è giusta indegnatione a fare l'animo gaglardo a ogni honesta impresa. Perchè chome habbiamo decto non è solamente nell'animo nostro quella parte che disidera el bene, cioè la concupiscibile, ma anchora quella che rimuove gl'obstacoli che impediscono el bene, et chiamasi irascibile.</p>
<p>[34-36] <emph>Et altro dixe, ma non l'ho a mente</emph>: dimostra lui essere stato tirato sì di subito dallo stupore di quel che vide, che per la subita turbatione dell'animo dimentichò molte chose che Virgilio havea decto. Et certo quando nasce un subito movimento nell'animo, tanto se ne perturba che dimenticha e precepti datogli dalla ragione. Et serve questo figmento d'oblivione a due chose. Prima a quello che habbiamo decto. Dipoi accadeva che Virgilio lo dovessi amaestrare di molte chose, le quali se havessi narrato faceva troppo lungho sermone. Adunque benchè non narri, nientedimeno accenna all'auditore quello che lui debbi imaginare; <emph>però che l'occhio m'havea tutto tracto Ver l'alta torre</emph>: dico che in me venne oblivione di molte chose che Virgilio m'havea decto, perchè <emph>l'occhio</emph>, cioè el veder mio, <emph>m'havea tracto tutto</emph>, cioè m'havea rapito tutto l'animo mio. Altra chosa è guidare, altra tirare. Imperochè di nostra volontà andiamo guidati, ma per forza andiamo tirati. Adunque la ragione ci guida, perchè persuadendoci epsa, et mostrandoci tal via esser buona, fa che volontariamente la seguitiamo. Ma quando nasce in noi una subita perturbatione o d'ira, o d'odio, o d'amore, o di timore, benchè giudichiamo quello che ci mostra tal passione non esser bene, nientedimeno siamo per forza da quella tirati. Che dice adunque Danthe, o vogliamo dire l'appetito sensitivo? Certo non altro se non che l'aspecto delle furie lo tirorono. Il che dinota che per forza lo conduxono chome incontinente. Ma dello 'ncontinente et intemperato si fe' mentione di sopra nel primo canto, et similmente del temperato et del continente. Il perchè indi trarrai quello che serve a questo luogho. Hora tornando al texto, vuole in questa fictione dinotare el poeta che la ragione amoniva la sensualità, ma la perturbatione lo tirava in contraria parte; <emph>m'havea tutto tracto</emph>, tirato tutto, perchè una grande perturbatione occupa tutta la mente in forma che la ragione non v'è udita, <emph>ver la torre</emph>, inverso la torre, della quale dicemmo disopra, <emph>rovente</emph>, infocata, perchè gran fiamma è nel furore et grande ardore.</p>
<p>[37-39] <emph>dove in un puncto furon dricte rapto Tre furie</emph>: le quali erono in habito et in acto di femine. Le furie secondo e poeti furono figliuole d'Acheronte et della nocte. Acheronte significa privatione di gaudio; et della privatione del gaudio nasce el furore. Et la nocte è obscura, et da cecità et obscurità di mente procede el furore. E nomi sono Alecto, Tisiphone, et Megera. Alecto significa sanza quiete, et la inquietudine è el principio del furore. Tisiphone in greca lingua suona vendicatrice d'uccisione, et questo è el rimorso della conscientia, del quale di sopra dicemo. Megera trahe sua significatione da odio, dal quale si perviene in extremo furore. Pigliano le furie pel disordinato apetito, el quale chome furia incende la mente humana, et acciechala, et falla precipitare sanza consiglio ne' vitii. Imperochè niente altro è amore, ira, odio, ambitione et tutte l'altre sfrenate cupidità, se non furore, el quale chome uno cavallo sfrenato traporta l'huomo et per fosse et per ripe insino che gli scaveza el collo. Chosì el precipite furore sanza ragione ne traporta l'animo. Onde non sanza cagion dixe <emph>dove in un puncto furon dricte rapto</emph>. Imperochè chome la ragione mena l'animo con discorso et maturità et consiglio, chosì per l'opposito lo infuriato appetito sanza alchun consiglio di subito ci tira; <emph>tre furie</emph>, chome habbiamo decto, Alecto, Tisipho et Megera, <emph>infernali</emph>: le furie habitono lo 'nferno perchè sempre sono ne' vitii. O veramente dixe <emph>infernali</emph>, perchè si truova anchora furore divino, del quale diremo in più comodo luogho; chosa discripta da Platone et optimamente interpretata dal nostro platonico Marsilio Ficino; <emph>di sangue tincte</emph>: perchè dalle furie nascono le discordie, et da quelle le guerre et uccisioni; <emph>che membra feminili havean et acto</emph>: haveano el corpo et l'aspecto di femina. Il che si finge perchè la femina è molto più accesa nel furore che el maschio. Onde <emph>et</emph> Virgilio quando Alecto volle fare che nella caccia d'Ascanio el cervio di Thyrrho pastore di Latino fussi morto, fa che 'l furore fussi nelle cagne et non ne' cani. La cagione è che essendo minore animo nella femina, può meno resistere alle passioni et alle perturbationi.</p>
<p>[40-42] <emph>et chon hydre verdissime eron cincte</emph>: dimostra che in luogho di cinctura et di capegli haveano varie spetie di serpi, perchè non è più pestifero veneno a gl'animi nostri et alla vita de' mortali, che la furia. Hydra è serpe che habita l'acqua, chosì decta in greco, perchè "hydor" significa acqua. Et dicono e poeti essere stato in Lerna palude di Thessaglia un serpente Hydra figluola d'Echidna et di Tiphaone, la quale Iunone nutrì contro a Hercole, et era sì indomabil monstro, che taglatogli un capo ne nasceva septe. Ma Hercole non la potendo uccidere chol ferro, fu amaestrato da Minerva che l'ardessi; <emph>ceraste</emph>: sono serpi nella Lybia, le quali hanno corna, chosì decte perchè "ceras" significa corno. Apparvono le furie nella sommità della torre perchè el furore non può stare celato, nè mai è sanza superbia et somma accensione.</p></div3>
<div3><head>vv.  43-48</head>
<lg><l>Et que', che ben conobbe le meschine</l>
<l>della regina dell'etherno pianto,</l>
<l>"Guarda - mi dixe - le feroci Erine.</l></lg>
<lg><l>Questa è Megera, dal sinistro canto;</l>
<l>quella che piange dal dextro è Alecto;</l>
<l>Tisiphon è nel mezo"; et taqque a tanto.</l>
</lg>
<p>[43-45] <emph>Et que'</emph>, cioè Virgilio, el quale <emph>ben conobbe le meschine</emph>, le furie, le quali veramente sono <emph>meschine</emph>, cioè misere, perchè se la tranquillità della mente arrecha somma giocondità, el furore arrecha l'opposito; et se la sapientia è sommo bene, la insania è somma miseria. Nè è sanza cagione che Virgilio le conosca et non Danthe, perchè lo intellecto è quello che conosce el furore, et la cagione onde procede, et non el senso, el quale occupato da tanta insania perde ogni lume, et non conosce el furore nel qual si truova; <emph>della regina dell'etherno pianto</emph>: di Proserpina regina dell'inferno. <emph>"Guarda - mi dixe - "</emph>: non basta che lo 'ntellecto conosca che pestilentia sieno queste furie, ma è necessario che le faccia note all'appetito acciochè le fugha; <emph>Erine</emph>: chiamano e Greci le furie Eryne perchè "eris" significa contentione.</p>
<p>[46-48] <emph>Questa è Megera dal sinistro canto</emph>: perchè l'odio è peggio che la inquietudine, ma pessimo è el tormento che dà Tisiphone, et però lo pone in mezo.</p></div3>
<div3><head>vv.  49-54</head>
<lg><l>Chon l'unghie si fendean ciaschuna el pecto,</l>
<l>battiensi a palme et gridavan sì alto,</l>
<l>che mi strinsi al poeta per sospecto.</l></lg>
<lg><l>"Vengha Medusa et sì 'l faren di smalto</l>
<l>- gridavon tutte riguardando in giuso -,</l>
<l>mal non veggiamo di Theseo l'assalto".</l>
</lg>
<p>[49-51] Dimostra, per graffiarsi el pecto, et battersi a palme, la rabbia de' furiosi, et dice che per le loro alte grida lui s'accostò a Virgilio per potere chol suo aiuto difendersi. Et certo all'empito del furore che nasce d'alchuna perturbatione non si difenderebbe la ragione inferiore sanza l'aiuto della superiore.</p>
<p>[52-54] <emph>"Vengha Medusa che 'l faren di smalto"</emph>: di Phorco dio marino et Ceto figluola del mare et della terra nacquano secondo Hesiodo tre figluole, Stheno, Euriale, et Medusa. Queste per comune vocabolo si chiamavano Gorgone, et le due prime furono immortali et Medusa fu mortale. Non haveano se non un occhio fra tutte et tre, et quello usavano a vicenda hor questa hor quella. Di Medusa arse Neptunno, et chon lei già si congiunse nel tempio di Pallade, la quale incontinentia concepè tanto odio verso di Pallade, essendo epsa idia della castità et della sapientia, che per vendecta e capelli di Medusa, e quali bellissimi haveano <emph>maxime</emph> commosso Neptunno all'amore, convertì in serpicella; et diegli che qualunche guardassi diventassi saxo. Per queste intendono e poeti e beni terreni et momentanei, e quali se si desiderano, o per la propria necessità, o per usare honesta liberalità sono virtù, et questo dimostrano le due immortali; ma se si disiderano per adempiere el disordinato appetito è sommo vitio, et questa è mortale. Et Neptunno l'ama, che significa el mare, et ponsi per l'appetito, perchè l'appetito inobbediente alla ragione prepone le chose caduche et mortali alle celesti. Et ama maximamente e capegli, cioè el superfluo, et coniungesi chon lei nel tempio di Minerva, che è idia della castità et della sapientia, perchè o con prudentia s'acquistano, o sobto spetie di qualche sanctimonia si commecte dolo et fraude per aquistarle. Et Minerva gli muta e capegli begli in serpicelle, perchè la sapientia finalmente scuopre simili fraude, et dimostra el veleno loro. Muta Medusa gl'huomini in saxi, perchè la troppa et disordinata cupidità de' falsi beni cie gli fa parere sì begli che in quegli diventiamo stupefacti, et ad ogni altra chosa siamo ciechi, et sordi, et quasi insensati. Dicono Medusa essere stata uccisa da Perseo con la spada di Mercurio et con lo scudo di Minerva, el quale perchè era cristallino potea per quello vedere Medusa et non essere veduto da llei. Perseo si pone per l'huomo savio, el quale con la spada di Mercurio, cioè con eloquente doctrina, uccide Medusa, perchè conosce et fa conoscere ad altri che le riccheze, et signorie, et dignità, et potentie, et simil chose, le quali lo ignorante vulgo et tutti gli stolti stimono essere sommo bene, sono caduche, presto manchano, et sempre generano scandolo, et perturbationi, et miseria nella vita humana. Et quando l'uccide si nasconde drieto allo scudo di Minerva, perchè oppone la ragione et la sapientia tra sè et questi falsi beni, la quale lo difende in forma che non gli possono nuocere nè tirargli ad amargli. Sta adunque bene Medusa nella città dove si puniscano sì atroci scellerateze, perchè se non fussi la immensa cupidità de' beni mondani, gl'huomini harebbono sì elevate le menti, che verebbono in vera cognitione di Dio, et quello desiderando non diventerebbono impii contra Dio, et non commetterebbono alchuno di quegli enormi errori che si puniscono dentro alla città di Dite. Per questo e demonii chiamono Medusa contro di noi. Imperochè la temptatione diabolica non ci può vincere se non incitandoci tanto alla cupidità de' beni temporali, che noi diventiamo insensati a ogni virtuosa operatione; <emph>che mal veggiammo</emph>: cioè vendicammo. Veggiare significa in lingua fiorentina antica vendicare, et deriva da vendicare per sincopa et per mutatione del .d. in .g.; <emph>in Theseo l'assalto</emph>: cioè se havessino vendicato la ingiuria ricevuta da Theseo, chostui al presente non harebbe ardito di venire anchora lui vivo nel nostro regno. Et allegoricamente intendi che chome nel male, similmente anchora nel bene può assai l'exemplo. Adunque se le furie disideratrici del male havessino punito Theseo del venire vivo, cioè di venire per purgarsi de' vitii, Danthe non l'harebbe sequitato. Theseo fu figluolo d'Egeo re d'Athene, et da llui si narrano molti monstri domati simili a quegli d'Hercole. Haveano gl'Atheniesi et e Megaresi ucciso per invidia Androgeo figluolo di Minos crethese, et Minos gli vinse, et in vendecta del figluolo impose dura legge, che ciaschuno anno septe giovani atheniesi a chi la sorte toccassi andassino in Creta per essere divorati dal minothauro. El quarto anno tocchò a Theseo, ma con l'aiuto d'Ariadna figluola di Minos uccise el minothauro et tornò libero in Athene. Fu huomo di gran consiglio, et non di minore animo. Fu el primo secondo Plinio che trovò le confederationi et leghe. Fingono e poeti che insieme chon Perithoo andò all'inferno per rapire Proserpina. In questa favola scripse Coluccio Salutato fiorentino, huomo doctissimo et preceptore di Leonardo Aretino, sobtilissima allegoria. Imperochè fingendo e poeti esser disceso all'inferno Hercole, Enea, Theseo, Perithoo, Amphierao et Orpheo, dimostra in questi exprimersi varie spetie di chose appetibili. Il che acciochè meglio s'intenda, ripetiamo che la vita humana è o activa o contemplativa. La contemplatione s'addiriza al vero. L'activa al buono. Non che non sia una medesima cosa vero et buono, perchè ciò che è buono è vero, et ciò che è vero è buono. Ma el vero è in quanto è conoscibile, et el buono in quanto è desiderabile. Adunque la contemplativa tende al vero, l'activa al buono. Ma el bene è di tre spetie, cioè honesto, utile, et voluptuoso. Honesto è vero bene. Onde gli stoici posono el sommo bene nelle virtù. Voluptuoso è quello che fè che gli epicuri affermorono la voluptà esser sommo bene. Utile è l'oppinione del vulgo. Questo intendendo el nostro Coluccio, vuole che 'l bene speculativo et la cognitione del vero sia expressa in Homero per Hercole, et in Virgilio per Enea; et similmente el bene honesto, pure che la doctrina sia determinata. Ma quando fussi incerta, chome negli academici, tale descenso figura per Amphierao, e 'l voluptuoso figura per Orpheo, l'utile per Theseo et Perithoo, et in questo pigla Theseo per l'anima et Perithoo pel corpo, et come questi furono sommi amici, chosì l'anima e 'l corpo chon somma amicitia si congiungono. Et dimostra la ragione per Theseo et la sensualità per Perithoo, chose certo degne della doctrina sua et dello 'ngegno. Ma perchè sono prolipse, et a questo luogho non molto appartenenti, le pretermetto. Assai sia che si dolgono e demonii non havere punito Theseo che ardissi vivo, cioè speculando, scendere allo 'nferno, pel cui exemplo Danthe habbi preso el medesimo ardire. Imperochè se non hanno ritenuto chi scese allo 'nferno per la cognitione dell'utile, chosa al tutto vulgare, et nella quale non dimostra alchuna divinità della ragione, danno baldanza a Danthe che non poteranno ritener lui scendendovi per la cognitione del vero et dell'honesto, chose celesti, et sempre accompagnate dal divino favore.</p></div3>
<div3><head>vv.  55-60</head>
<lg><l>"Volgiti in drieto et tieni il viso chiuso,</l>
<l>che se 'l Gorgon si mostra et tu 'l vedessi,</l>
<l>nulla sarebbe di tornar ma' suso".</l></lg>
<lg><l>Chosì dixe el maestro; et elli stessi</l>
<l>mi volse, et non s'attenne alle mie mani,</l>
<l>che chon le sue anchora non mi chiudessi.</l>
</lg>
<p>[55-57] Optimamente admonisce la ragione el senso che non riguardi tal mostro, acciochè da quello non sia convertito in saxo, come allegoricamente exponemmo.</p>
<p>[58-60] Ma perchè la sensualità benchè ammonita fussi non basterebbe per se medesima alla difesa se la ragione superiore non la corroborassi et afforzificassi, però finge che Virgilio l'admonisce che con le proprie mani ci cuopra gl'occhi; et non contento ad questo lo cuopre con le sue. Per le mani s'intendono l'operationi. Adunque se e demonii mostrassino Gorgone a Danthe, cioè tentassino la sensualità mettendogli innanzi e dilecti de' beni terreni, lui vincto da quegli non tornerebbe mai in su, perchè ne farebbe habito. Il perchè fa mestiere che prima la sensualità et la ragione inferiore si cuopra con le proprie mani, cioè usi ogni buona operatione che gli è possibile, et sobtomettasi alla superiore. Dipoi che la superiore lo cuopra chon le sue, cioè la difenda chon le virtù che ha in sè.</p></div3>
<div3><head>vv.  61-63</head>
<lg><l>O voi ch'avete gl'intellecti sani,</l>
<l>mirate la doctrina che s'asconde</l>
<l>sobto el velame de gli versi strani.</l>
</lg>
<p>Perchè in tutta questa comedia dell'inferno non è capitolo che habbi più profonda allegoria che questo, però el poeta capta attentione da gl'auditori, et admoniscegli che notino l'allegoria la quale è in epso.</p>
<p>[61-63] <emph>O voi ch'avete gl'intellecti sani</emph>: cioè sapienti. Imperochè chi non fussi di grande intellecto indarno mirerebbe; <emph>mirate</emph>, diligentemente considerate, <emph>la doctrina che s'asconde Sobto el velame</emph>, sobto el figmento, <emph>de gli versi strani</emph>, <emph>i.</emph> diversi, ne' quali altro suonano le parole, et altra è la sententia che v'è nascosta. Imperochè vuol dimostrare che come ne' vitii che procedono per incontinentia et intemperantia resiste la ragione per se medesima con la gratia <emph>gratis</emph> data, onde bastò Virgilio contro a Charone, a Minos, a Cerbero, a Plutone, a Phlegias, a Philippo Argenti, chosì hora a entrare nella speculatione di più gravi vitii procedenti da malitia et da efferità non bastando la ragione con la gratia <emph>gratis</emph> data, bisogna spetial gratia di Dio chiamata da' theologi gratia <emph>gratum faciens</emph>. Et è molto più difficile l'entrata perchè non un solo demonio, ma molti vi sono a guardia. Il che significa che simili peccati hanno molte et diverse spetie et radici, et mille modi et arti di nuocere. Adunque Virgilio non può placare questi demonii, ma ègli chiusa la porta in sul pecto. Le furie sono le radici della superbia et dell'invidia, et hanno serpenti in luogho di capegli. Il che dinota malitia, fraude et inganno. Onde Virgilio scrive d'Alecto: "mille nocendi artes". Impediscon Danthe, il che theologicamente significa che 'l demonio non vuole che l'huomo vivo, cioè procedente chon ragione, entri nella cognitione del peccato, perchè sa che conoscendolo se ne guarderebbe. Ma sì el morto, cioè colui nel quale la sensualità è superiore alla ragione. Chostui è morto, perchè non sono più in lui operationi humane, ma al tutto bestiali. Accostasi Danthe a Virgilio per sospecto delle furie. Imperochè quando l'appetito si sobtomette alla ragione non può mai essere assaltato dalle furie, le quali nascano da ardentissima et sfrenata cupidità delle chose illecite. Et quelle vedendo non gli poter nuocere chiamavono Medusa, cioè l'aescavano chon lusinghevoli dilecti delle chose mondani, alle quali se ci lasciamo piglare, chome disopra dicemmo, diventiamo saxi. Molti voglono che Medusa significhi oblivione et ignorantia, et questa fa l'huomo diventar pietra, cioè indurato et obstinato, et per questo la ragione rivolge la sensualità a drieto dal peccato, et fagli porre le mani al viso, cioè ritornare dal vitio alle buone operationi. Et anchora vi pone le sue, che sono le speculationi intellective. Et questo fu sufficiente rimedio ch'el vitio non offendessi Danthe, ma non bastò alla cognitione di quello. Et però aspecta l'angelo che gli dia entrata.</p></div3>
<div3><head>vv.  64-69</head>
<lg><l>Et già venia su per le turbide onde</l>
<l>un fracasso d'un suon, pien di spavento,</l>
<l>per cui tremavon amendue le sponde,</l></lg>
<lg><l>Non altrimenti facto che d'un vento</l>
<l>impetuoso per gl'adversi ardori,</l>
<l>che fier la selva; sanza alchun rattento</l></lg>
<lg><l>Li rami abbatte schiancta et porta fuori;</l>
<l>dinanzi polveroso va superbo,</l>
<l>et fa fuggir le fiere et li pastori.</l>
</lg>
<p>Era già Danthe armato contro a' nocimenti delle furie et delle gorgone. Hora resta che con l'aiuto dell'angelo entrino nella città. Discrive adunque l'avvenimento suo. Discrive chome da Virgilio fu amaestrato Danthe che lo riverisse. Discrive chome lui chon la verga aprì la porta. Riprese e demonii di loro arroganza, et poi se ne tornò, et Virgilio et Danthe entrorno et quel che vidono.</p>
<p>[64-66] <emph>Et già venia su per le turbide onde</emph>: dimostra la venuta dell'angelo el quale disopra interpretammo per la gratia di Dio. Questo veniva su per l'onde di Styge, a dinotare che el lume da Dio ricevuto in questa parte era per la cognitione delle chose infernali; <emph>un fracasso d'un suono</emph>: cioè tal suono quale suole essere in un fracasso; et proprio fracasso diciamo un gran suono el quale proceda da ruina et spezamento di chose, perchè frangere significa rompere; <emph>pien di spavento</emph>: accordasi cho' theologi, e quali dicono che ogni visione che procede da Dio da principio spaventa et in fine rassicura. Possiamo anchora intendere che quando per la venuta della divina gratia entriamo nella cognitione de grandissimi vitii, et cognosciamo quanta crudel peste et quanto grave pericolo sieno all'animo nostro, per tal cognitione nasce terrore, consternatione di mente non piccola, ma piena d'orrore; <emph>per chui tremavono amendue le sponde</emph>: cioè l'una et l'altra ripa della palude. L'Imolese interpreta che questo che viene per aprire la porta sia Mercurio, dio della eloquentia, et acutamente accomoda el texto a questa allegoria. Ma chi diligentemente raguarda el proposito di Danthe, facile conosce che non può essere altro che la gratia divina già di sopra decta.</p>
<p>[67-69] <emph>Non altrimenti facto che d'un vento</emph>: optimamente aguaglia l'angelo che è incorporeo al vento, el quale è sì tenue corpo che rimane invisibile; et oltra questo dimostra con quanta celerità descende la gratia divina alla ben disposta volontà; <emph>che fier</emph>, el quale fiere, cioè ferisce, <emph>impetuoso per diversi ardori</emph>: el quale piglia el suo impeto da gli ardori diversi da llui, cioè contrapostogli. E venti sono generati da vapori caldi et secchi, et elevati dalla terra insino alla regione dove consistono le nuvole. Et quivi ripercossi da gli ardori superiori sono spinti per lato, et ripercuotono l'aria, et la parte percossa ripercuote l'altra, et quella l'altra di mano in mano, perchè vento non è altro che aria ripercossa, et quando gli ardori sono più adversi tanto el vento è impetuoso. Sono anchora certe spetie più impetuose in forma che si possono dire quasi folgori, chome sono procella, ecnephia, typhone, turbine, prester, la natura et distinctione de' quali perchè è prolipsa la lascio in drieto.</p></div3>
<div3><head>vv.  73-81</head>
<lg><l>Gli occhi mi sciolse et dixe: "Hor driza el</l>
<l>nerbo</l>
<l>del viso su per quella schiuma antica</l>
<l>per indi ove quel fumo è più acerbo".</l></lg>
<lg><l>Chome le rane innanzi alla nimica</l>
<l>biscia per l'acqua si dileguon tutte,</l>
<l>fin ch'alla terra ciaschuna s'abbica,</l></lg>
<lg><l>Vid'io più di mille anime distructe</l>
<l>fuggir chosì dinanzi d'un ch'al passo</l>
<l>passava Styge con le piante asciutte.</l>
</lg>
<p>Ha descripto l'impeto della venuta dell'angelo. Hora pone che Virgilio chome prima perchè non vedessi Medusa gl'havea chiusi gli occhi, chosì per l'opposito al presente glien'apre perchè vegha l'angelo. Imperochè è officio dell'intellecto nostro reggere in forma l'appetito che habbia chiusi gli occhi a ogni perturbatione, et chosì aperti a ogni spiratione divina. È molto lontana la sensualità dalla divinità, ma lo intellecto è in quel mezo, et in molte chose per se medesimo regge el senso. Et in quelle nelle quali per sè non è sufficiente a reggerlo, almancho lo dispone a ricevere quello che per gratia divina lo reggerà.</p>
<p>[73-75] <emph>Gli occhi mi sciolse</emph>, rimovendo le sue mani et le mie per la ragione già disopra decta, <emph>et dixe: "Driza el nervo Del viso"</emph>: quasi desta la potentia visiva ponendo el nervo per la potentia. Imperochè le forze corporee consistono ne' nervi. O veramente dixe nervo perchè nella croce de' nervi optici, e quali venghono dal cierebro agl'occhi, consiste la potentia visiva; <emph>per quella schiuma antica</emph>: se lui commovea l'acque bisognava che ne nasciessi schiuma; et dixe <emph>antica</emph>, non perchè quella fussi antica, essendo nata di nuovo movimento, ma anticha cioè dell'antica palude. Alchuni dicono <emph>anticha schiuma</emph>, cioè biancha, perchè ogni schiuma è biancha, et chome e Latini dicono "canas pruinas", <emph>i.</emph> canute brinate, cioè bianche, perchè el pelo del vecchio è bianco, chosì Danthe dixe <emph>anticha schiuma</emph> quasi canuta schiuma, cioè biancha. Ma quadra bene che dica Styge essere anticha palude, perchè la tristitia è anticha nella generatione humana, conciò sia che 'l primo huomo Adam subito che fu caduto nel peccato cadde in mestitia et merore. Non venne l'angelo volando sopra la palude, ma venne per la palude, benchè la passeggiassi sanza bagnare le piante. A dinotare che tale gratia era aiuto alla cognitione de' vitii et non delle virtù; <emph>ove quel fumo più acerbo</emph>: più vehemente et più obscuro. Imperochè tal gratia viene non per luoghi luminosi, perchè quegli vede lo 'ntellecto per se medesimo, ma per gli obscuri, e quali sanza lei non vede lo 'ntellecto. O veramente la fa venire per luogho obscuro, perchè tal gratia viene latentemente, nè per cammino si conosce.</p>
<p>[76-78] <emph>Chome le rane</emph>: optima comparatione dalle rane, animale palustre, all'anime poste nel pantano. Et è conveniente chosa a dire che l'anime dannate fughino la gratia di Dio, perchè tutti quegli che hanno facto habito del vitio, et di quello prendono voluptà, si fanno ineptissimi a ricevere la divina gratia, perchè "in animam malivolam non introibit spiritus sapientie". Adunque farsi inhabile a ricevere la gratia di Dio è fuggirla. <emph>Preterea</emph> come e salvati sono confermati in optima volontà, chosì e dannati non possono più non essere obstinati nel peccare; <emph>biscia</emph>: serpe, et è figura chiamata onomatopia, cioè fictione di nome, perchè biscia è nome fincto a similitudine di quello strepito che fa la serpe quando va scudisciando et strisciando con velocità; <emph>si dileguano</emph>: dileguare significa sparire; vocabolo tracto dal latino "deliquesco", che significa struggersi, perchè chi si dilegua esce subito d'occhio, chome la neve quando si strugge; <emph>s'abbica</emph>: s'accumula. Bica è un cumulo in similitudine di quella che e Latini dicono meta, la quale è forma tonda et appoco appoco surgendo s'appunta. Et in questa forma accumula l'agricultore e covoni del grano. Onde abbicare è accumulare.</p>
<p>[79-81] <emph>distructe</emph>: dannate. Imperochè l'anima privata del suo bene si può dire disfacta; <emph>fugir dinanzi ch'al passo</emph>: al luogo dove era el passaggio; <emph>chon le piante asciutte</emph>: perchè la gratia di Dio et chi con quella contempla non si può bagnare nella palude della mestitia et dell'odio. Cioè non si coinquina ne' vitii e quali lui contempla. Et ordina el texto chosì: "vid'io più di mille anime fuggirsi dinanzi ad uno ch'al passo passava Styge con le piante asciutte, chome le rane si dileguano per l'acqua innanzi alla nimica biscia sin che tutte s'abbicano alla terra".</p></div3>
<div3><head>vv.  82-90</head>
<lg><l>Dal volto rimovea quell'aer grasso,</l>
<l>menando la sinistra innanzi spesso;</l>
<l>et sol di quella angoscia parea lasso.</l></lg>
<lg><l>Ben m'accors'io che gl'era dal ciel messo,</l>
<l>et volsimi al maestro; et quel fè segno</l>
<l>ch'io stessi fermo, et inchinassi ad esso.</l></lg>
<lg><l>Ha quanto mi parea pien di disdegno!</l>
<l>Giunse alla porta, et chon una verghetta</l>
<l>l'aperse, che non v'hebbe alchun ritegno.</l>
</lg>
<p>[82-84] Sequita in discrivere quello che faceva l'angelo, et dimostra che lui chon la man sinistra cacciava l'<emph>aer grasso</emph>, cioè la nebbia. Il che significa che due chose opera nell'intellecto humano la divina gratia. Imperochè prima rimuove ogni nebbia d'ignorantia dal volto, et intendi dagli occhi della mente, preparandoci alle virtù chol purgarci da' vitii. Il che è prima virtù et primo acto di sapientia, perchè rectamente dixe Oratio: "virtus est vitium fugere et sapientia prima Stultitia caruisse". Dipoi rimosso la nebbia, cioè el vitio et la ignorantia, et per questo diventati mondi, come vedrai nel purgatorio, facilmente c'induce nella cognitione di Dio et della verità. Onde la sapientia nello evangelista dice: "beati mundo corde, quia ipsi deum videbunt". Sono beati adunque quegli che hanno el cuor mondo, perchè vedranno Dio, <emph>i.</emph> potranno salire alla contemplatione delle chose divine. Ma perchè maggior difficultà è questa prima opera, cioè levare la ignorantia et mondare la mente, che dipoi inducere la cognitione, però dixe <emph>menando la sinistra innanzi spesso</emph>, perchè bisogna fare frequentissimi acti virtuosi innanzi che ne consequiti l'habito; et aggiugne <emph>che sol di quella angoscia parea lasso</emph>: perchè ogni nostra difficultà et straccheza et tedio è nel purgarci da' vitii et rimuovere l'ignorantia. Imperò che dipoi facto che habbiamo già habito della virtù, nessuna chosa benchè difficil sia ci straccha, o ci pare laboriosa. Perchè chi ha facto habito della virtù piglia piacere et voluptà d'exercitarla. Et quanto è maggiore la difficultà, tanto più ne ghode, chome nelle nostre <emph>Disputationi</emph> più apertamente dimostrai nel quarto di Virgilio: "at puer Ascanius mediis in vallibus acri Gaudet equo iamque hos cursu iam preterit illos Spumantamque dari pecora inter inertia votis Optat aprum aut fulvum descendere monte leonem". Et più apertamente lo dimostrerremo quando accaderà explicare che le virtù morali sono di quattro spetie. Adunque parea lasso solamente d'havere a rimuovere la nebbia dinanzi al volto, <emph>i.</emph> rimuovere la ignorantia dell'animo, et dice che questo facea chon la sinistra, quasi dica: con la mano più ignobile, perchè d'i due acti quello era anchora più ignobile. Imperochè havendo a fare due opere, prima levare la ignorantia, dipoi con la vergha aprire la porta che mette nella cognitione, doveva a questa seconda opera chome più nobile riserbare la man dextra. <emph>Preterea</emph> rimuovere la ignorantia è rimuovere e vitii e quali sono notati per la sinistra, et aprire la porta è inducere cognitione delle virtù notate per la mano dextra.</p>
<p>[85-87] <emph>Ben m'accorsi io che gli era dal ciel messo</emph>: io m'accorsi che gli era mandato da Dio. Il che dinota che anchora la ragione inferiore s'accorge quando la mente è illuminata dal divino splendore. Ma innanzi che vengha non lo prevede chome la ragione superiore; et però pose di sopra che Virgilio l'aspectava. Ma parrà forse a molti che havendo da principio dimostro el poeta che in tutta questa sua peregrinatione è guidato dalla divina gratia, la quale essendo triplice significò per tre donne, sia superfluo che dipoi sobto varii velami in molti luoghi le pongha, et ripete chosì in questa cantica chome nell'altre. Ad che rispondo che benchè el principio et tutto el progresso sia aiutato dalla divina gratia, nientedimeno in molte difficultà, che in gravi et varii casi che occorrono, conviene che più expressamente apparisca el divino aiuto. Perlaqualchosa chome optimo theologo in ciaschuna maggior difficultà le pone, et chome optimo poeta sempre varia la inventione et la fictione. Il che è somma laude ne' sacerdoti delle muse, et in tale virtù non veggo poeta alchuno che preceda el nostro. Et se io non fussi fiorentino ardirei di dire che in questo nessuno l'equipera nè pareggia. Ma torno al texto; <emph>et volsimi al maestro</emph>, perchè bisogna che sia instructa da la superiore, <emph>et que' fè cenno</emph>: quasi dica: con cenno m'ammonì. Il che dinota che Danthe, o voglamo dire la ragione inferiore et la sensualità, era tanto obediente alla superiore che ogni minimo cenno bastava. Et accennommi <emph>ch'io stessi cheto</emph>, imperochè non sta alla ragione inferiore adimandare o fare alchuna disputa circa alla cognitione et alla scientia, la quale è ne gl'universali, essendo quella solo ne' particulari. Ma nè anche Virgilio parla, perchè dove la cognitione viene per gratia revelante non vi si affaticha molto lo 'ntellecto; <emph>et inchinassi ad esso</emph>: cioè al presente et sanza indugio; chi inchina fa riverentia, et significa lo 'nchinare cedere al superiore et esser prompto a sobtomettersi et a ubbidire. Il che debba fare la ragione inferiore, et chosì gli dimostra la superiore.</p>
<p>[88-90] <emph>Ha quanto mi parea pien di disdegno</emph>: ricordasi l'angelo dell'anticha battaglia la quale fu tra' buoni et e rei in cielo, et della superbia di Lucifero et de' suoi sequaci, et dell'obstinatione loro. Il che gli muove giustissimo sdegno. Et allegoricamente la divina gratia, la quale soccorre al nostro intellecto, conviene che faccia empito contro all'ignorantia, la quale è quella che gli chiude la porta, et habbia sdegno che l'huomo nato a contemplatione delle chose divine sia vietato dall'ignorantia potervi pervenire. Et non dice era pieno, ma parea, non a Virgilio ma alla sensualità, perchè nessuna alteratione può essere nelle actioni divine; ma pare alla sensualità, la quale crede che in Dio sieno le perturbationi che sono in lei, et che non punisca sanza ira et non perdoni sanza misericordia. Il perchè, chome dirà altrove el poeta, e sacri theologi attribuiscono a Dio le passioni le quali non sono in lui, perchè altrimenti non potrebbono e nostri sensi comprendere le sue opere; <emph>venne alla porta et chon una verghetta L'aperse</emph>: non errono quegli che dicono el poeta haver voluto per questa verghetta dimostrare quanto gli fu facile aprirla. Ma se non erro è da intendere in questo luogho che 'l poeta havendosi proposto imitare Virgilio et gli altri antichi poeti dove non gliel vieti la christiana theologia, finge qui l'angelo mandato da Dio, la qual chosa è consentanea alla nostra religione, ma per ornare el luogho con fictione poetica gli dà la vergha di Mercurio. Et in questo modo nè pone semplicemente Mercurio, chome parve all'Imolese, perchè parrebbe idolatria; nè si parte al tutto dalla fictione poetica, et dagli la verga chome a Mercurio. Ma qui la vergha significa la potentia, la quale è nella gratia di Dio in reggere et amaestrare l'animo humano. Porta la vergha, cioè lo sceptro, tal gratia. A dinotare che all'imperio suo nessuno può resistere, et che ogni diabolica forza et fraude cede, et quella ci apre la porta alla cognitione dell'intime chose.</p></div3>
<div3><head>vv.  91-105</head>
<lg><l>"O cacciati dal ciel, gente despecta</l>
<l>- cominciò egli in sull'horribil soglia -</l>
<l>ond'esta tracotanza in voi s'allecta?</l></lg>
<lg><l>Perchè ricalcitrate a quella voglia,</l>
<l>a cui non puote el fin mai esser mozo,</l>
<l>et che più volte v'ha cresciuto doglia?</l></lg>
<lg><l>Che giova nelle fata dar di cozo?</l>
<l>Cerbero vostro, se ben vi ricorda,</l>
<l>ne porta anchor pelato el mento e 'l gozo".</l></lg>
<lg><l>Poi si rivolse per la strada lorda,</l>
<l>et non fè motto a noi, ma fè sembiante</l>
<l>d'huomo cui altra cura stringha et morda</l></lg>
<lg><l>Che quelle di colui che gli è davanti;</l>
<l>et noi movemmo e piedi in ver la terra,</l>
<l>securi apresso le parole sancte.</l>
</lg>
<p>Aperta la porta, dà conveniente parole all'angelo, et conrispondono allo segno che dimostrava havere.</p>
<p>[91-93] <emph>O cacciati dal cielo</emph>: questa è invectiva, et è in genere demonstrativo, ove vitupera sommamente l'operationi de' demonii dal principio alla fine. Et comincia da exclamatione, nella quale è somma gravità et vehementia nel riprendere. Et dimostra che per haver voluto opporsi alla volontà divina Lucifero et gl'altri non solo furono cacciati dal sublime cielo, ma anchora rovinati nella più infima parte. Nè solamente perderono la preeminentia et el sommo honore, ma restanne in extremo obprobrio et vilipensione, perchè dove eron prime creature sono diventate ultime. Et però dixe <emph>gente despecta</emph>, cioè disprezata da Dio et da tutte l'altre sue rationali creature; <emph>in su l'horribil soglia</emph>: dimostra per questo che l'angelo non entrò dentro, et in qualche parte si conforma al decto della Sybilla nel sexto di Virgilio: "nulli fas casto sceleratum insistere limen"; <emph>ond'esta</emph>, onde, cioè da qual ragione, <emph>esta</emph>, cotesta, <emph>tracutanza</emph>, superbia. Quasi dica: da nessuna. Imperochè è somma stultitia insuperbire a chi non excelle gli altri per qualche cagione, et voi sete da tanta alteza caduti nell'infimo fondo, et quanto al sito, et quanto alla conditione et dignità. Adunque sta male a ciaschuno esser superbo, ma peggio a voi.</p>
<p>[94-96] <emph>Perchè ricalcitrate a quella voglia?</emph>: dimostra la stultitia loro prima a temptare chose manifestamente impossibili. Imperochè a tutti è noto che nessuno può obstare alla divina voglia. Dipoi a temptare chose dannose. Et finalmente che queste due chose sieno lo pruova per exemplo inducendo el caso di Cerbero; <emph>Perchè ricalcitrate</emph>: perchè vi contraponete, et è translatione da cavallo o simile animale, el quale non volendo ubbidire chi lo guida gli trahe di calcio; <emph>a quella voglia</emph>, alla quale <emph>non può mai essere mozo el fine</emph>, cioè la quale non può essere impedita che non arrivi al fine proposto, <emph>et che più volte v'ha cresciuto doglia?</emph>: perchè ogni volta che o in cielo o in inferno vi siete contraposti ne siete stati vincti et puniti.</p>
<p>[97-99] <emph>Che giova nelle fata dar di cozo?</emph>: dicemmo di sopra del fato, et per quello che quivi dimostrammo diremo nelle fata, cioè nella divina providentia, el cui ordine non si può nè mutare nè muovere. Adunque che giova cozare, cioè repugnare, a quello che ha ordinato la divina providentia? <emph>Cerbero vostro</emph>: è certo de gl'infernali spiriti Cerbero, perchè la indigentia et el bisogno delle chose appartenenti alla salute del corpo, per la quale lui è figurato insieme chon l'altre diaboliche temptationi, c'impedisce la contemplatione della verità. Ma perchè contro a questo è unico rimedio provedere alle chose necessarie et scacciare da sè le superflue, però et Virgilio chon pocha pultiglia, et Danthe cholla polvere lo pasce. Ma Hercole, el cui descenso allo 'nferno pocho di sopra narrammo, chon le cathene lo traze fuori dell'inferno. Il che dinota che la virtù heroica, la quale e poeti fingono in Hercole, non solamente fa stare contento el corpo alle chose necessarie, ma al tutto lo riduce in sua potestà et fasselo servo. Onde Paolo dixe: "castigo corpus, et in servitutem redigo". Ma di Cerbero più distesamente scripsi nel sexto canto; <emph>ne porta ancho pelato el mento e 'l gozo</emph>: perchè essendo stato strascinato da Hercole per le cathene che havea a' suoi tre colli, è ragionevole che la cathena gl'havessi levati e peli dal gorgozule et dal mento. Nè si convenia all'agnolo o più lungha oratione o d'altra qualità. Però fu brieve et vehemente nel riprenderlo. Fu brieve acciochè non paressi che gli stimassi più che loro meritassino. Fu acerbo nel parlare perchè chosì si richiedeva alla loro superbia.</p>
<p>[100-105] <emph>Poi si rivolse</emph>, decte le parole se ne ritornò indrieto, <emph>per la strada lorda</emph>, cioè bructa, per la quale era venuto, <emph>et non fè motto a noi, ma fè sembiante</emph>: similitudine et vista d'huomo che sia strecto et morso da maggior cura che non è quella di colui el quale ha innanzi a sè. Et per questi versi dinota che l'officio di chi è mandato dal suo superiore è chon quanto più brevità può fare quanto gli è imposto. Et dipoi ritornarsene per la diricta sanza intraprendere altra cura. Et allegoricamente dimostra che la divina gratia non si ferma in un solo, ma sempre si distende ne gli altri; <emph>et noi movemmo e piedi</emph>: aperta la porta della cognitione all'intellecto speculativo dalla divina gratia, quello guidando l'inferiore entra nella speculatione, perchè diventa sicuro et rimane pieno di speranza confortato dal divino aiuto.</p></div3>
<div3><head>vv.  106-133</head>
<lg><l>Dentro v'entramo sanza alchuna guerra;</l>
<l>et io, c'havea di riguardar disio</l>
<l>la condition che tal forteza serra,</l></lg>
<lg><l>Chom'io fu' dentro, l'occhio intorno invio:</l>
<l>et veggio ad ogni man grande campagna,</l>
<l>piena di duolo, et di tormento rio.</l></lg>
<lg><l>Sì chome ad Arli, ove Rhodano stagna,</l>
<l>et chome a Pola, appresso del Carnaro</l>
<l>ch'Italia chiude, et suoi termini bagna,</l></lg>
<lg><l>Fanno e sepolcri tutto el loco varo,</l>
<l>chosì facevon quivi d'ogni parte,</l>
<l>salvo che 'l modo v'era più amaro;</l></lg>
<lg><l>Che tra gli avegli fiamme erono sparte,</l>
<l>per le quali eron sì del tutto accesi,</l>
<l>che ferro più non chiede in verun arte.</l></lg>
<lg><l>Tutti li lor coperchi eron sospesi,</l>
<l>et fuor n'uscivon sì duri lamenti,</l>
<l>che ben paren di miseri et d'offesi.</l></lg>
<lg><l>Et io: "Maestro, quai son quelle genti</l>
<l>che, sepellite dentro da quell'arche,</l>
<l>si fan sentir cogli sospir dolenti?".</l></lg>
<lg><l>Et egli a me: "Qui son gl'heresiarche</l>
<l>co' lor sequaci, et d'ogni secta, et molto</l>
<l>più che non credi son le tombe carche.</l></lg>
<lg><l>Simile qui con simile sepolto,</l>
<l>e monumenti son più et men caldi".</l>
<l>Et poi ch'alla man dextra si fu volto,</l></lg>
<lg><l>Passamo tra martyri et gl'altri spaldi.</l>
</lg>
<p>Dicemmo di sopra che fuori della città di Dite ha posto l'auctore e peccati che procedono da incontinentia, dove la sensualità si lascia invescare alle voluptà del corpo, e quali perchè non procedono da malitia, nè da efferità d'animo, ma da fragilità de' sensi, meritano molto minore punitione. Hora dentro a Dite ove sono parati più gravi supplicii pone e peccati e quali procedono da irrationale et disordinata elevatione d'animo, per la quale nè riconosce veramente Dio per superiore, nè degna sobtomettersi all'humane et divine leggi, et a giusti principi, et a chi per probità et sapientia gli va innanzi, la quale generalmente si può chiamare superbia, dalla quale procedono tutti e peccati. Imperochè secondo Augustino ogni peccato è dipartimento da Dio, et non volere a quello sobtomettersi. Et però pone le due torri che significano Iactantia et Arrogantia; et le furie, che significano e vehementissimi moti et ardentissime cupidità; et Medusa, che significa la voluptà che se ne piglia. Onde ne nasce habito indelebile. Et quasi quel medesimo si dinota per le mura del ferro. Et in questa città pone el sexto, el septimo , l'octavo et el nono cerchio; de' quali particularmente diremo nel luogho debito. È adunque superbia immoderata cupidità d'avanzare et soprastare a gli altri; ma acciochè meglio si distingua el peccato, diremo che questa cupidità del superchiare è o naturale o non naturale. Se naturale è o spirituale o personale. Se spirituale non è peccato ma giusta voglia; nè merita riprensione chi desidera esser più giusto o più forte de gli altri, et avanzare tutti in scientia et in sapientia. Nè similmente sarà vitio se fia personale, perchè può giustamente voler l'huomo esser superiore a tutti e bruti, perchè la dignità dell'humana spetie lo merita; et Dio ne' precepti dati al primo huomo dixe: "dominamini piscibus maris". Ma se è innaturale è peccato, et diciamo essere innaturale quando cerchiamo soprastare a gli altri huomini, perchè la natura ci ha prodocti a vivere in consortio et compagnia, donde nascano le rep. Nè può durare tale compagnia ove non sia una universale equabilità; et non comandò Dio che noi signoreggiassimo gl'altri huomini. Sarà adunque vitiosa tal cupidità d'essere superiore a gli altri huomini disiderando tale excellentia per se medesima et per nostro rispecto; ma disiderandola per giovare a gli altri huomini per mantenere la giustitia et conservare la equabilità tra sobtoposti, onde nasce la tranquillità, et non prevalersene in alchuna chosa, non sarà peccato, ma merito. Nè è da pretermettere che la superbia è o interiore o exteriore; et interiore è o nell'affecto, o nell'intellecto; et nell'intellecto è in quattro modi. Primo quando l'huomo presume haver da sè ciò che ha di bene. Secondo quando da Dio, ma per suoi meriti. Tertio quando giudica essere in virtù quello che non è. Quarto quando spregiando altri disidera parere quello che non è. Nell'affecto è alchuna volta presumptione. Alchuna volta ambitione. La presumptione è quando presummiamo quello che non si debba o innanzi al tempo, o sopra le proprie forze. L'ambitione consiste o in signoria, o in magisterio, o in semplice excesso in alchuna delle gratie date per gratia, chome sono riccheze et simili. La superbia exteriore si considera o dalla cagione che la produce, o dalla chosa in che consiste. Nel primo modo consideriamo se nasce o da bene di natura, o da bene di fortuna, o della gratia. E beni naturali sono o del corpo o dell'animo. Nel corpo sono gagliardia, belleza, destreza, velocità, grandeza et simili. Nell'animo sono sottiglieza d'ingegno, velocità, buona memoria, potentia di sostenere exercitio spirituale, et naturale aptitudine. E beni della fortuna sono quegli che sono di fuori di noi et ci possono esser tolti, chome sono riccheze, dignità, dominio, gloria, et fama. Se consideriamo el suggietto, vedremo se è in huomo privato, o publico, o in sacerdote, o in laico, et simili. Compagne di superbia sono curiosità, levità, superchia letitia, arrogantia, difensione del peccato, simulata humiltà, licentia nel peccare. Le figluole sono irreverentia, heresia, inobedientia, vanagloria, hypocresia, iactantia, pertinacia, discordia, invidia. Ad tutti questi vitii che procedono da efferità et maligno ingegno pone le pene in questi quattro cerchi posti dentro alle mura di Dite, et sono convenienti al vitio. Sono ne' cerchi bassi a dinotare che <emph>etiam</emph> nella vita humana quegli che troppo s'inalzono sono depressi et abbassati almancho dalla viltà del peccato; et sono in grave et molesto puzo, perchè el superbo genera nausea et stomacho et puzo a tutti gl'huomini et ad se medesimo, perchè desiderando sempre più alto grado pare che quello dove è gli puta.</p>
<p>[106-108] <emph>Dentro v'entrammo sanza guerra</emph>: sanza repugnantia, havendo el divino lume sì illuminato l'intellecto che ogni difficultà et obscurità cessava; <emph>et io</emph>: Danthe, cioè l'appetito, el quale è quello che muove l'animo alla investigatione, chome sopra dicemmo; et però dice <emph>che havea disio di riguardare che conditione</emph>: cioè che stato et fortuna havessi quel luogho.</p>
<p>[109-111] <emph>l'occhio intorno invio</emph>, giro con gli occhi, <emph>et veggio gran campagna</emph>: gran pianura; et pel grande spatio del luogho dimostra gran multitudine di peccatori.</p>
<p>[112-114] <emph>Arli</emph>: è città in Provenza posta alla foce del Rhodano non lontana da Vignone più che tre leghe, chiamasi in latino Arelate; et della copia de' sepolchri che sono intorno a quella riferiscono tale historia. Combattè Carlo magno in questo luogho chon gran numero di pagani, et riportonne cruentissima victoria, perchè molti christiani vi furono morti; et disiderando Carlo riconoscere e corpi de' suoi da quegli de' nimici per socterrargli, la sequente mattina trovò gran copia di sepulture, et tutti e christiani havevono nella fronte scripto el nome loro. Il perchè furono sepulti in tali avelli. Ma più tosto è da credere che la consuetudine anticha facessi tali sepolchri; <emph>Pola</emph>: è città in Capo d'Istria vicina al golfo nel mare Adriatico decto Carnaro. Questo è circa a quaranta miglia, et è molto pericoloso pel vento Austro, el quale in quella regione è decto similmente Carnaro; <emph>ch'Italia chiude</emph>: perchè quivi finisce Italia et e liti del Carnaro sono e termini d'Italia. Nè truovo hystoria che narri l'origine di tali sepulture. Credo che per lunga consuetudine sieno multiplicati.</p>
<p>[118-120] <emph>che ferro più non chiede in veruna arte</emph>: erono sì infocate le sepulture, che nessuno artefice più infuocha el ferro quando ne vuole alchuna chosa fabricare, et indurvi nuova forma. Perchè in questo luogho si punisce l'heresia, noteremo che heresia è vocabolo greco, et significa electione. Imperochè l'heretico si parte dalla comune opinione overo fede, et da se medesimo elegge quello che vuol credere. Diremo adunque heresia essere electione di propria oppinione contro alla terminatione della appostolica chiesa. Et brievemente diremo essere heretico qualunque ha opinione diversa dalla vera religione. Il che non può essere sanza somma arrogantia, perchè troppo attribuisce al suo senno chi si divia dalla comune oppinione di molti doctissimi. È adunque una delle figluole della superbia. Sono alchuni che in questo peccato interpretano le furie, ponendo Alecto per la mala cogitatione, Tisiphone per mala publicatione di tale cogitatione, et Megera per mala operatione, et Medusa quando appruova apertamente la sua falsità. Ma tale alleghoria non mi pare da preporre a quella che disopra posi; nientedimeno ciaschuno appruovi quella che giudica che meglio quadri.</p>
<p>[126-129] <emph>Heresiarche</emph>, <emph>i.</emph> principi delle heresie, furono molti. Ma pigliando el principio onde lo piglia Gratiano, diremo el primo essere Simon mago, el quale Piero ne gli <emph>Acti de gli appostoli</emph> maladixe, perchè tentò con pecunia comperare la gratia dello spirito sancto. Da lui sono decti simoniaci quegli che vendono o comperono le chose sacre. La heresia loro è che la creatura non sia facta da Dio; ma da una certa virtù superna. Menandriani pigliano el nome da Menandro, mago discepolo di Simone. Dicono el mondo non esser facto da Dio, ma da gli angeli. Basiliadi da Basilide, el quale non vuole che Iesù Christo patissi. Nicolaite da Nicolao, diacono insieme con Stephano constituito da Piero apostolo, el quale lasciò la moglie in suo arbitrio che si congiugnessi a chi gli piacessi; et instituì la mutatione del matrimonio. Gnostici vollono chosì esser chiamati per excellentia di scientia. Chostoro dicono l'anima esser natura di Dio, et Idio essere buono et captivo. Carpocratiani da Carpocrate, el quale dixe Christo essere solamente huomo, et nato di maschio et di femina. Cherintiani da Cherinto: questi observano la circuncisione, et dicono che mille anni doppo la resurrectione saranno in voluptà di carne. Onde in greco sono decti ciliaste, et in latino maciliste. Nazarei confessono Christo, et nientedimeno vivono secondo la legge del vecchio testamento. Ophite decti dal serpente, el quale in greco è decto "ophis", adorono el serpente, et dicono che lui induxe la cognitione della virtù. Valentiniani credono che Christo niente di corpo prese di Maria, ma entrò in lei chome per canale o bucciuolo. Appelle, onde sono appellite, volle che uno angelo fussi dio della legge d'Isdrael, et afferma esser di fuoco, et dixe Christo non essere stato Dio in verità, ma huomo in fantasia essere apparito. Arconciati vogliono che l'universo creato da Dio sia opera de gli archangeli. Adamiate imitando Adam nudi orano et nudi stanno insieme maschi et femine. Caiani adorano Cain. Sethiani dixono Seth figluolo d'Adam esser Christo. Melchisedecchiani dicono Melchisedec sacerdote esser stato non huomo ma virtù di Dio. Artotyrite sono nominati da "artos", <emph>i.</emph> pane, et "tyros", <emph>i.</emph> formaggio, perchè offerano ne' sacrificii pane et formaggio, affermando che e primi huomini celebrorono sacrificio de fructi della terra et del bestiame. Aquarii solamente acqua mectono nel calice del sacrificio. Severiani, decti da Severo, non beono vino, nè credono el vecchio testamento et la surrectione. Alogi, <emph>i.</emph> sanza verbo, perchè in greco "a" significa sanza et "logos" verbo, perchè non credono Dio verbo, et non credono l'<emph>Apocalypse</emph>. Pauliani da Paolo, el quale non dixe Christo essere stato sempre, ma havere principio da Maria. Manichei da Manicheo persa, el quale pose due nature et due substantie, una buona et una rea, et l'anima nostra derivare da Dio chome da certo fonte, non accepta el testamento vecchio, el nuovo acceptano in parte. Antropomorphite credono che Idio habbia forma d'huomo, et di qui hanno preso el nome, perchè "antropos" significa huomo, et "morphi" forma. Eraclite da Eraclio non ricevono se non monaci, dannano e matrimonii, non credono che e parvoli habbino el regno del cielo. Fortiniani da Fortiniano vescovo in Gallogrecia, dixono Christo esser nato di Maria et di Ioseph per coppula carnale. Acciani dicono el figluolo esser dissimile al padre et lo spirito al figluolo. Origeniani da Origene dicono che el figluolo non può vedere el padre nè lo spirito sancto el figluolo; affermano anchora che l'anime peccorono nel principio del mondo, et secondo la diversità del cielo insino alla terra hanno preso diversi corpi; et per questo dicono esser facto el mondo. Noetiani non ponghono in Dio tre persone ma una sola, et dicono padre et figluolo et spirito sancto essere nomi d'officio et non distinctione di persone. Onde sono chiamati patripassiani, perchè vogliono che anchora el padre habbi patito. Sabelliani sono denominati da Sabellio discepolo di Neoto, et sono nel medesimo errore. Arriano vescovo d'Alexandria distinxe la essentia del figluolo dal padre contro al decto del Signore, che dixe: "Ego et pater unum sumus". Macedonio vescovo non vuole che lo spirito sancto sia Idio. Apolinariste da Apollinare, el quale dice che Christo prese el corpo humano, ma non l'anima. Princiani dicono che la substantia dell'humana carne fu facta dal diavolo. Donato venne di Numidia et sovvertì tutta l'Affrica dicendo che 'l figluolo è minore che 'l padre, et lo spirito sancto minor che 'l figluolo. Bonosio vescovo, et da llui Bonosiani, dicono che Christo non fu figluolo proprio di Dio, ma adoptivo. Circumcellioni s'uccidono con le proprie mani per morire martiri. Priscilianisti in Hispagna feciono secta mixta de gli errori de' gnostici et priscilianisti. Paterniani dicono che le parti inferiori del corpo sono facte dal diavolo. Arabici furono heretici in Arabia, e quali affermavono l'anima morire col corpo, et nel dì del giudicio risucitare l'uno et l'altro. Tertulliano sacerdote cartaginese dice l'anima essere immortale ma corporea, et l'anime peccatrici dopo la morte convertirsi in demonii. Nictagee dicono fare contro a Dio chi consuma la nocte in vigilie havendola facta Dio per riposo. Pelagio monaco prepone el libero arbitrio alla divina gratia affermando che basta la volontà a fare e comandamenti di Dio. Nestorio vescovo di Gonstantinopoli afferma che Maria non fu madre di Dio; ma solamente dell'huomo. Il perchè altra persona fa della carne, et altra della deità; et pone Christo separato, che uno sia el figluolo di Dio, et un altro el figluolo dell'huomo. Eutice abate constantinopolitano niegha Christo dopo l'humana assumptione esser di due nature; ma vuole che solo la divina rimangha in lui. Acephalite, <emph>i.</emph> sanza capo, perchè "a" significa sanza et "cephale" capo, decti chosì perchè non si truova capo et inventore di questa secta, niegono in Christo esser proprietà di due substantie. Ma vogliono che nella persona sua sia una sola natura. Questo medesimo errore fu in Theodosio et Gaine, e quali dal perverso popolo d'Alexandria in uno medesimo dì furono ordinati vescovi. Fanno adunque in Christo di due una sola natura, come Euticio et Diascore. Ma e Theodosiani la pongono corropta, e Gaioniti incorropta. Da' Theodosiani procedono Agnoite, decti chosì dalla ignorantia, perchè affermano che la divinità di Christo fu ignorante di quello che era scripto dovere adivenire del dì et hora ultima; nè si ricordono che in persona di Christo dice Isaia: "dies iudicii in corde meo". Tritonite dixono non tre persone essere in uno dio, ma essere tre idii contro a quello che è scripto: "audi Isdrael Dominus deus tuus unus est deus". Sono anchora alchuni che non vogliono che Christo nascessi del padre non <emph>ab eterno</emph>, ma con principio di tempo. Alchuni non credono che el discendimento di Christo allo 'nferno liberassi gl'huomini. Alchuni credono che l'anime nostre dopo la morte si convertino in demonii, et anchora in ogni animale. Alchuni ponghono innumerabili mondi sequitando l'oppinione di Democrito. Alchuni pongono l'acqua coeterna a Dio chome Thalete milesio. Alchuni vanno scalzi. Alchuni non mangiono con gl'huomini. Restono molte altre secte, le quali se tucte narrassi potrei più tosto esser dannato di curiosità che lodato di diligentia. Ma notissima è l'oppinione de' fraticegli molto propinqua alla nostra età, et forse non ancora spenta. Malignissimi sono e paterini, e quali oltre a molti altri errori e quali hanno comuni cho' Manichei, dicono l'anime nostre essere spiriti maligni infusi ne' corpi dal diavolo. Dicono che l'anima et el corpo di Christo et di Maria furono creati in cielo incorruptibili, et che mai non mangiorono nè bevono cibo corporale. Dicono che 'l baptesimo non è necessario. Che l'eucaristia non è corpo di Christo, ma semplice pane et vino in memoria del vero corpo. <emph>Preterea</emph> che 'l matrimonio non è sacramento, nè è in stato di salute chi è in quello. Non vogliono che alchuno confessi e peccati suoi particularmente; ma solamente confessi se esser peccatore, et che basti che el paterino gli ponghi la mano in capo. Il che chiamano consolatione. Dicono che e nostri corpi non hanno a risucitare. Non usano segno di croce; ma dicono essere idolatria venerare quella. Non vogliono che alchuno si difenda in forma che chi l'assalta possi essere offeso. Affermano esser peccato mortale uccidere alchuno animale excepto che pesci et pulci et pidocchi. <emph>Item</emph> giurare per qualche cagione. Niegano esser peccato fare usura se si fa sanza fraude. Dicono che in Toscana la vera chiesa è la fiorentina, la quale si distende da Pisa ad Arezo a Montepulciano et a Grosseto. Queste heresie benchè tra loro sieno discrepanti, nientedimeno tutte congiurano contro all'appostolica fede. Tutte da gli appostoli et altri sancti huomini et concilii sono dannate. Et in somma qualunche altrimenti intende la sacrosancta scriptura che non richiede el senso dello Spirito sancto, dal quale procede la scriptura, benchè non si parta dalla chiesa, nientedimeno si può chiamare heretico. Et debbonsi tutti gli eretici excomunicare secondo quello: "frater qui corripitur ab ecclesia et non obedit sit tibi sicut ethnicus et publicanus". Pe' sepulchri intendi l'animo dell'heretico essere sepulto nella obstinatione sanza redemptione. Imperochè chome la virtù della fede ci partorisce gratia, la quale ci è fida guida alla salute, chosì la incredulità spegne nel cuore ogni divino lume. Onde rimagniamo in durissima obstinatione; et per questo pone le sepulture di saxo. Nè sanza cagione pone l'heresia dopo la superbia. Imperochè dicendo Salamone: "initium omnis peccati est superbia", dice lo expositore che di quella nasce l'heresia. Et Hieremia: "arogantia tua et superbia cordis tui decepit te". Perchè invero la heresia non nasce da ignorantia, ma da superbia, volendo l'huomo acquistare auctorità et gratia per essere inventore di chosa nuova. Stanno nelle sepulture per la cagione già decta. O veramente perchè gl'heretici hanno occulte le loro credulità, et loro congregationi et sinagoghe fanno in luoghi occulti et nascosi. Di qui Iob: "de industria recesserunt a deo et vias eius intelligere noluerunt". Fa anchora a questa figura de' sepolchri quello che dice el psalmista: "in eo paravit vasa mortis et sagictas suas ardentes effecit". Dove dice la chiosa: e vasi della morte sono gl'heretici, e quali sepelliscono l'anime loro. Et altrove: "nunquid narrabit aliquis in sepulcro misericordiam tuam". Et altrove: "sepulchrum patens est guttur eorum". Imperochè chome del sepolchro aperto esce gran fetore, chosì della bocca di costoro escono fetide opinioni, perchè sono induriti nelle loro opinioni. El fuoco dinota lo smisurato amore hanno havuto a se medesimi et alla propria opinione. O veramente una extuatione et fluctuatione continua che è nell'heretico, et uno accieso furore che benchè sia indurato nella sua opinione, nientedimeno vedendosi discordare dalla opinione d'una innumerabile copia d'huomini, che et per sanctità poterono havere divina revelatione del vero; et per varia et molta doctrina son di molta auctorità, non possono mai acquiescere. Adomanda adunque Danthe chi sono e sepulti nell'arche, cioè e sepolchri, e quali intende che vi sieno, perchè ode e loro sospiri e quali nascano da somma angustia d'animo. Et chosì certamente chi non acquiesce alla comune oppinione nell'andare ricercando con la mente quello che paia più vero al suo stolto intellecto è sempre in anxietà et angustia; <emph>Et egli ad me</emph>, intendi, dixe, <emph>qui</emph>, in questi sepolchri, <emph>sono gli heresiarche</emph>, cioè e principi delle secte heretiche, e' quali chon brevità habbiamo di sopra narrato, <emph>et molto sono carche</emph>, cioè ripiene, <emph>le tombe</emph>, le sepulture, <emph>più che non credi</emph>: a dinotare che tra gl'huomini sono più heretici che altri non crede. Adunque per non dir sempre un medesimo vocabolo, il che ingenera fastidio al lectore, usa questa variatione, la quale arreca seco ornato et giocondità dicendo hor sepolchro hora archa hor tomba hora avello.</p>
<p>[130-133] <emph>Simile qui con simile è sepolto</emph>: chome a dire e manichei chon manicheo, et priscilianisti con Prisciliano et chosì gli altri; <emph>Et poi ch'alla mie dextra si fu volto</emph>: qui pone che Virgilio volse alla man dextra; et poi dimostra che poco dopo alquanto viaggio volse a sinistra. Il che dinota che el viaggio prese a man dextra, perchè andavono per haver cognitione del peccato, et non coinquinarsene ma purgarsene, la quale actione è virtuosa. Poi volse a sinistra, a dinotare che benchè l'operatione sia virtuosa, nientedimeno la materia et el suggecto è vitio. Adunque sapientemente prende el viaggio sinistro da man dextra; <emph>martiri</emph>: "martyres" in lingua greca sono testimonii. Ma perchè quegli e quali hanno voluto più tosto patire pena et morte che rinnegare la christiana religione sono stati optimi testimonii quella esser vera, però sono stati chiamati martiri, cioè testimonii della nostra vera fede. Questa è la propria significatione del vocabolo. Ma perchè tale testimonianza hanno facto chon gravi tormenti et aspre morti, per questo spesse volte pigliamo martyrio per pena et tormento, et così qui. Chosì el Petrarcha quando dixe: "brieve soccorso a sì lunghi martyri"; <emph>et gli altri spaldi</emph>: tal vocabolo non è molto trito nè a molti noto. Onde alchuni dicono spaldi significare le mura. Altri dicono che spaldo in lingua romagnuola significa quello che noi diciamo lo spazo, et e Latini dicono pavimento.
</p></div3></div2>
<div2><head>X</head>
<argument><p>CANTO DECIMO DELLA PRIMA CANTICA DI DANTHE</p></argument>
<div3><head>vv.  1-9</head>
<lg><l>Hora sen va per un secreto calle</l>
<l>tra 'l muro della terra et li martyri,</l>
<l>lo mio maestro, et io drieto le spalle.</l></lg>
<lg><l>"O virtù somma, che pe gli empi gyri</l>
<l>mi volvi - cominciai - chome a te piace,</l>
<l>parlami, et satisfammi a' miei disiri.</l></lg>
<lg><l>La gente che per li sepolchri giace,</l>
<l>potrebbesi veder? già son levati</l>
<l>tutti e coperchi, et nessun guardia face".</l>
</lg>
<p>Assai men di difficultà contiene questo decimo canto che el nono, perchè pochi luoghi ci sono che ricevino altra alleghoria che la già decta, et gran parte se ne consuma in historia. Tracta de gl'heretici, et apparecchiasi a scendere nel septimo cerchio. Truova Farinata Uberti et Cavalcante Cavalcanti cavalieri fiorentini, et da Farinata ode le chose future, et intende la cagione per la quale e posti nello 'nferno posson prevedere el futuro.</p>
<p>[1-3] <emph>Hora sen va</emph>: havea dimostro che Virgilio lo menava tra martyri; hora sequitando pone che la via per la quale menava Danthe era <emph>tra 'l muro della terra et li martiri</emph>, cioè le sepulture dove erono e martyrii; a dinotare che questi sepolchri erono apresso alle mura. Il che significa la dureza et obstinatione de gl'heretici. Possiamo anchora intendere che chome chi è presso alle mura della città è quasi fuori di quella, chosì l'heretico benchè sia christiano, nientedimeno per la depravata sua religione è quasi fuori dal christiano nome. Et similmente dinota che simili huomini fanno loro congreghe in luoghi seperati et rimoti; <emph>calle</emph>: significa via non publica ma strecta, et facta dal calloso piè delle bestie, a dinotare che molta strecta via è quella che fra l'heresie guida bene; et certo è difficile tra tanti falsi trovare el vero. Ordina el texto chosì: "el mio maestro se ne va hora per un secreto calle", cioè via, la quale intendi era "tra 'l muro della terra et e martyri"; <emph>et io dopo le spalle</emph>: perchè la sensualità sempre se non vuole errare, conviene che sequiti el suo maestro Virgilio, cioè le forze dello 'ntellecto. Et dipoi sequita:</p>
<p>[4-6] <emph>O virtù somma</emph>, o Virgilio, el qual se' di somma virtù, <emph>che mi volvi</emph>, el quale mi rivolgi chome ti piace, <emph>per gli empi giri</emph>: cioè per cerchi impii, cioè dove sono gl'impi et dispietati peccatori. Imperochè non può essere maggiore impietà che non haver buona opinione di Dio. Alchuni testi hanno <emph>ampi</emph>, cioè larghi, a dinotare la copia de' peccatori; <emph>parlami et satisfami</emph>, cioè parlami in forma che satisfaccia <emph>a' miei disiri</emph>, alla mia voglia. Questo è l'ordine del texto; ma ricordianci che chome è decto altre volte sempre gli epitheti e quali l'auctore dà a Virgilio sono acomodati al luogho dove gli pone. Adunque qui lo chiama "somma virtù", perchè Virgilio cioè lo 'ntellecto ha cinque virtù. Intelligentia circa a' principii. Scientia circa alle chose che sequitano da' principii. Sapientia la quale abbracciando le due già decte, nientedimeno non è alchuna di quelle, ma una terza virtù oltre alle due. Prudentia, la quale è recta guida nelle actione particulari et vita civile; et arte la quale è chosa nota. Di queste cinque la più excellente è la sapientia, perchè è cognitione delle chose non solo humane, ma divine. Adunque non lo poteva menar salvo tra le heretiche falsità, se non con la sapientia, la quale ha vera cognitione della divinità quanto patisce la capacità della mente humana. Et non senza cagione dixe "mi volvi come a te piace". Perchè benchè in tutte le cognitioni sia necessario che la ragione inferiore et el senso si lasci volgere et guidare allo 'ntellecto, nientedimeno in questo maximamente bisogna; et fa optimo proemio a questa brieve oratione, perchè prima capta benivolentia chiamandolo somma virtù, et per le medesime parole dimostra quello di che lo dimanda essergli facile essendo in lui somma virtù; può adunque farlo. Dipoi dimostra che debba farlo, perchè richiede l'equità che satisfacciamo alla voglia di chi al tutto si dà nel nostro arbitrio.</p>
<p>[7-9] <emph>La gente</emph>: ha insino a qui dimostro et che Virgilio può, et che debba rispondergli. Pone hora la domanda a che vuole risposta, la quale è se può vedere quegli e quali giaciono ne' sepolchri. Il che lui crede facilmente potersi; et perchè e sepolchri sono aperti, et perchè nessuna guardia vi vede che vieti el guatarle. La cagione per la quale sieno aperti diremo pocho di sobto. Non v'è guardia, perchè sancta chiesa non tiene celate, et non vieta che non si possin leggere et intendere l'opinioni heretiche; ma con efficace ragioni le confuta; et poi vuole che a ciaschun sia nota et la stultitia loro et la sapientia de' sacri theologi, acciochè inteso essere falso ciò che loro dicono, et chon vere ragioni riprovato, sieno più tosto derisi et scherniti, che imitati et apprezati. Et certo chome la fossa nella via debba non occultarsi ma manifestarsi, acciochè per imprudentia alchuno non vi caggia, chosì le false opinioni debbono venire in luce insieme chon le loro vere ripruove; acciochè per ignorantia alchuno non caggia in simile errore.</p></div3>
<div3><head>vv.  10-21</head>
<lg><l>Et egli a me: "Tutti saran serrati</l>
<l>quando di Iosaphath qui torneranno</l>
<l>cho' corpi che lassù hanno lasciati.</l></lg>
<lg><l>Suo cimiterio da questa parte hanno</l>
<l>con Epicuro tutti suoi sequaci,</l>
<l>che l'anima col corpo morta fanno.</l></lg>
<lg><l>Però alla dimanda che mi faci,</l>
<l>quinc'entro satisfacto sarai tosto,</l>
<l>et al disio anchor che tu mi taci".</l></lg>
<lg><l>Et io: "Buon duca, non tengho riposto</l>
<l>a te mio cuor se non per dicer poco,</l>
<l>et tu m'hai non pur mo a cciò disposto".</l>
</lg>
<p>[10-12] Optimo parlare di buon preceptore, el quale spesso non solamente risponde a quanto domanda el discepolo, ma anchora da se medesimo arroge tutte l'altre chose, le quali giudica essergli utile a sapere. Domandò Danthe se si poteva vedere la gente de' sepolchri essendo quegli aperti; et Virgilio non solamente risponde che si posson vedere, ma <emph>etiam</emph> dice che si serreranno dopo l'universale et ultimo iudicio, el quale sarà nella consumatione del mondo, quando tutta l'humana generatione ripresi e propri corpi si ragunerà nella valle decta Iosaphat vicina a Hierusalem, dove Christo Hiesù scenderà a giudicare e buoni all'eterna gloria, et e rei a etherne pene. Iosaphath significa epso giudica; overo iudicio del Signore. Allhora adunque queste anime citate torneranno pe' proprii corpi, et dopo el giudicio ritorneranno con quegli a queste tombe, et allhora si serreranno. Stanno adunque aperti perchè non vi sono e corpi, et questa è la ragione quanto allo 'nferno essentiale; ma quanto al senso allegorico possiamo intendere che infino che dura l'humana generatione stanno aperti per ricevere gl'heretici e quali di tempo in tempo surgano; quasi dica che sempre sono et saranno de gl'heretici. Ma finito el mondo cesseranno, perchè mancherà la generatione humana. O veramente intenderemo con più sobtilità, che sobto el giudicio universale dimostri el particulare, et voglia intendere che lo heretico subito che è in tale errore ha sepolta la ragione; ma non è serrata la sepultura insino al giudicio suo particulare, perchè può tornare alla vera fede. Stanno adunque aperti, perchè la divina gratia gli può innanzi al iudicio, cioè la morte, trarre delle tenebre et ridurgli alla luce. Il perchè non si debbono uccidere gl'heretici; ma incarcerargli, admunirgli et ridurgli quanto si può. "Ovis enim errabunda occidi non debet, sed ad caulam reduci". Il che anchora si dimostra <emph>in libro Regum</emph> quando Absalone figluolo di David entrò alle concubine del padre. Dove per le concubine intendono gl'heretici.</p>
<p>[13-15] <emph>Suo cimiterio</emph>: ordina chosì: "tutti e sequaci del philosopho Epicuro insieme con lui hanno suo cymiterio da questa parte". Et rectamente dixe cimiterio essendovi sepolchri. Imperochè cimiterio è dove e christiani sepelliscono e corpi de' morti huomini, et è vocabolo greco, et significa giacitorio, perchè quivi giaciono e corpi morti, decto da "cime" cioè giacio; <emph>che l'anima col corpo morta fanno</emph>: pessima oppinione et somma pernitie alla futura vita; ma nessuno di sana mente questo crede. Ma loro, chome dice el psalmista, "posuerunt mendacium spem suam, et mendacium operi speraverunt". Et Salomone: "semitas proprie culture erraverunt et colligunt in manibus infructuosa". Epicuro philosopho dixe che l'anima muore insieme col corpo. Varie sono l'opinioni dell'anima secondo diversi philosophi, perchè molti credectono quella esser corpo, molti esser chosa corporea; et prolipso sarebbe narrare di tutti. Ma io nel primo de' tre libri che in lingua latina scripsi <emph>Dell'anima</emph>, di ciaschuno posi l'opinione, et dipoi lo confutai dimostrando quella non esser corpo, nè chosa corporea; ma inchorporea. Posi dipoi la diffinitione d'Aristotele; et perchè quella è comune et non propria dell'anima humana presi della doctrina platonica, nella quale tanto philosopho investiga prima perchè sia l'anima. Dipoi che chosa sia. Se fu innanzi al corpo o dopo el corpo. Se si può dividere in più parti. Se in uno medesimo huomo sono più anime. Cioè che altra anima sia la vegetativa. Altra la motiva. Altra la sensitiva. Altra la rationale. O veramente sia una sola, la quale abbracci in sè tutte queste quattro potentie. Et finalmente posi la diffinition sua, la quale è che anima sia substantia incorporea rationale, la quale muova se medesima. Dopo tale diffinitione provai perchè è substantia et non accidente, et perchè è incorporea et non corporea; et quello che intende Platone quando dice che l'anima muove se medesima, et che chosa sia moto activo et passivo; et chome a torto questa diffinitione è impugnata da' peripatetici. Dixi anchora l'anime non essere state create tutte insieme come scrive Platone, nè venire ne' corpi o perchè sieno aggravate dalla cupidità delle chose terrene, chome piace al medesimo Platone. O che voglino rifuggire e duri imperii de gli dii, et l'assidue revolutioni che hanno a fare pel voltare de' cieli chome scrive Heraclito. O per sostenere pena et tormento ne' corpi de' peccati e quali hanno commesso in cielo, come crede Empedocle, et anchora Origene; et aggiunsi che l'anime sono create di tempo in tempo, et in un medesimo puncto create et messe nel corpo; et sono create da Dio non della sua substantia, chome affermorono gli stoici, et dipoi molti heretici spagnuoli, e quali sequitorono Manicheo et Prisciliano. Nè anchora sono create del suo alito, chome vuole Vincentio Victore. Ma sono create di niente rationali, et immortali, et con libero arbitrio, pel quale consequita che in mano nostra è la vita et la morte, cioè el poterci salvare et dannare. Dipoi nel secondo libro tractai della potentia vegetativa; et chome nutrisce el corpo, et come lo crescie, et chon che seme ne genera più. Tractai della motiva. Tractai de' sensi exteriori et interiori. Tractai dell'appetito, et delle perturbationi che da quello nascano. Tractai di tutte le virtù intellective et morali. Nè solamente discripsi tutte queste parti et potentie; ma anchora dimostrai tutti gli strumenti del corpo e quali l'anima usa in epse. Nel terzo aggiunsi la rationale, et distinctamente narrai dello 'ntellecto possibile et agente, et che cosa sia ragione inferiore et ragione superiore, et che intellecto et intelligentia. Et confutai l'opinione d'Averois et molti altri dimostrando che tante sono l'anime quanti sono gl'huomini; et esser falso che sia uno solo et universale intellecto. Et nell'ultimo posi molte argomentationi per provare la immortalità dell'anima. Adunque per tutte queste chose intendiamo l'anima non essere stata mai innanzi al corpo. Intendiamo l'essentia sua, et le sue parti et potentie. Intendiamo quello che opera nel corpo, et con che instrumenti, et come rimane poi che è uscita del corpo. Nè allegai miei libri perchè sia sì arrogante che mi prepongha a gli altri; ma perchè in quegli sono raccolte molte chose, le quali non si truovano altrove insieme, perchè congiunsi la platonica con l'aristotelica et stoica disciplina, et quelle ho sobtomesse alla christiana verità, et narrando l'ho tracte delle spinose argomentationi di dialectica et factole perspicue et aperte chon oratorio stile, in forma che non solamente gl'huomini exercitati in philosophia, ma anchora e civili, pure che habbino alchuna cognitione di lectere, facilmente le 'ntendono; et questo basti dell'anima. Torno allo Epicuro. Chostui fu Atheniese figluolo di Neocle; dixe che l'anima nostra è corpo composto di sì sobtili parti che penetra per tutto el corpo; et la materia che fa questa anima sono atomi, cioè corpi sì minuti che sono indivisibili; et tali atomi vuole che sieno molto tondi; et perchè ogni corpo è composto, et ogni composto si dissolve, et per consequente perisce, sequita che essendo l'anima corpo convien che perisca. Adunque vuole che l'anima sia mortale. Questo medesimo philosopho pose la nostra felicità nella voluptà et piacere del corpo, et la infelicità nel dolore del corpo, la qual sententia benchè sia più tosto di bestia che d'huomo, perchè non siamo nati o a empiere el ventre o a satiare la libidine, ma a contemplare le divine chose, nientedimeno fece meglio che non dixe. Imperochè vixe chon somma temperantia, et ne' cibi et nelle chose veneree. Sopportò con grande animo e dolori. Fu observantissimo della fede. Fu fedelissimo nelle amicitie. Il perchè hebbe molti amici. Fu molto liberale et clemente. Il perchè è molto et in molti luoghi lodato da Seneca philosopho gravissimo. Ma tornando al texto, vedendo el poeta nostro le heresie esser tante, che di tutte non potrebbe tractare, pose questa, la quale è più pernitiosa all'humana generatione che alchuna altra. Imperochè chi pone l'anima mortale togle ogni fondamento al giusto vivere civile et alla vera religione; <emph>che l'anima col corpo morta fanno</emph>: non fanno perchè non è in suo arbitrio farla morta o viva; ma fanno cioè giudicano.</p>
<p>[16-18] <emph>Però alla domanda che mi faci</emph>, se si posson vedere, <emph>quincentro</emph>, in questo non lontano spatio, <emph>satisfacto sarai tosto</emph>, perchè vedrai l'anime farsi fuora del sepolchro, <emph>et al disio ancora che tu mi taci</emph>: havea domandato se si potean vedere l'anime, ma la intentione sua era in particularità di vedere Farinata et Cavalcante, e quali credeva vi fussino sapendo che epsi erono maculati di tal vitio.</p>
<p>[19-21] <emph>O buon duca, non tengho nascoso A te el cuor mio</emph>, cioè non tacetti questo per nasconderti el cuor mio, cioè la mia voglia, <emph>ma per dir brieve</emph>: imperochè chi domanda in genere dice più brieve che chi ricerca particularmente. Et aggiugne che vuole esser brieve, perchè Virgilio non pure al presente, ma più volte l'ha amonito a questo. Et sobtilmente dimostra Danthe la differentia che è tra lo 'ntellecto superiore et lo 'nferiore. Imperochè el superiore si rivolge a gl'universali, et non a' particulari, chome <emph>verbi gratia</emph> non ricerca se l'homicidio commesso in particulare da Milone in Clodio, o la rapina commessa da Verre in Sicilia, è male. Ma ricerca universalmente se l'homicidio et la rapina sono male. Ma lo 'nferiore considera el particulare, chome veggiamo nella vita civile. Ma Danthe volendo venire alla vera scientia delle chose, la quale è ne gl'universali, lascia el modo proprio et piglia quello di Virgilio sequitando gl'universali, perchè Virgilio volendoselo unire alla cognitione sempre l'admonisce ad questo; et non però gli cela el suo cuore. Imperochè lo 'ntellecto superiore cognosce questo universale, che lo 'ntellecto inferiore cerca e particulari.</p></div3>
<div3><head>vv.  22-30</head>
<lg><l>"O Tosco che per la città del foco</l>
<l>vivo ten vai chosì parlando honesto,</l>
<l>piacciati di restare in questo loco.</l></lg>
<lg><l>La tua loquela ti fa manifesto</l>
<l>di quella nobil patria natio,</l>
<l>alla qual forse fui troppo molesto".</l></lg>
<lg><l>Subitamente questo suono uscio</l>
<l>d'una dell'arche; però m'accostai,</l>
<l>temendo, un poco più al duca mio.</l>
</lg>
<p>Pone le parole dello spirito che era Farinata Uberti, le quali sono convenienti a huomo magnanimo et prudente et di composti costumi chome fu lui.</p>
<p>[22-24] <emph>O Tosco</emph>: o toscano, quasi dica: o fiorentino, la quale città è capo di Toscana; <emph>per la città del foco</emph>: per la città di Dite piena di fuoco; <emph>vivo ten vai</emph>: et non morto ne' vitii chome noi; <emph>parlando honesto</emph>: perchè havea sentito quando rispose a Virgilio; <emph>restare</emph>: fermarti.</p>
<p>[25-27] <emph>La tua loquela</emph>: dimostra che l'havea conosciuto al parlare; <emph>di quella nobil patria</emph>: tua et mia, et proferì queste parole non sanza merore. Imperochè ogni fallo commesso lascia dopo sè pentimento, el quale del continuo stimola la conscientia. Adunque dicendo "di quella nobil patria" dimostra dolersi d'haverla offesa, perchè dicendo "nobile" è chome a dire indegna d'essere molestata; et però subgiugne <emph>alla qual forse fui troppo molesto</emph>: ma dixe "forse" per non si privare al tutto di scusa, quasi dica: se io fui impio inverso di lei e miei adversarii me ne decton cagione.</p>
<p>[28-30] <emph>Subitamente questo suono uscio</emph>: parla el poeta et dice donde uscirono queste parole, le quali dandogli alchuno spavento chome chosa subitata et impremeditata, feciono che lui s'accostò a Virgilio. Et per questo dinota che ogni volta che la sensualità o la ragione inferiore piglia alchuna perturbatione si debba congiugnere con la ragione superiore, perchè in quella è perfecto giudicio, et cognosce se quello che dà pavento è da fuggire o no, et se non è da temere conforta l'appetito all'andare incontro. Et però sequita.</p></div3>
<div3><head>vv.  31-39</head>
<lg><l>Et el mi dixe: "Volgiti! Che fai?</l>
<l>Vedi là Farinata, che s'è dricto:</l>
<l>dalla cintura in su tutto 'l vedrai".</l></lg>
<lg><l>Io havea già el mio viso nel suo ficto;</l>
<l>et el surgea col pecto et con la fronte</l>
<l>chom'havessi lo 'nferno in gran dispicto.</l></lg>
<lg><l>Et l'animose man del duca, prompte</l>
<l>mi pinser tra le sepolture a llui,</l>
<l>dicendo: "Le parole tue sien conte".</l>
</lg>
<p>Non fa maraviglia che le parole di Farinata perturbassino la sensualità. Imperochè all'heresia non può rispondere se non chi è aiutato dallo 'ntellecto; ma a chi s'accosta a llui epso dà animo al rispondere.</p>
<p>[31-33] <emph>Volgiti, che fai?</emph>: quasi dica: perchè t'indugi? Et dinota che all'heresia si vuole insurgere presto, et chon audacia innanzi che alchuna falsa oppinione invecchi nella mente; <emph>Vedi là Farinata</emph>: cavaliere fiorentino et della nobile famiglia degli Uberti. Fu in Firenze principe de' ghibellini, pel cui consiglio e ghibellini nello infelicissimo conflicto di Monte aperto in Valdarbia furono superiori, onde seguì la fugha de' guelfi; e quali abbandonando Firenze circuirono chon florentissimo exercito buona parte d'Italia, et in Bologna, Parma, Modona rimessono e guelfi; et finalmente armati in aiuto del pontefice contro a Manfredi, furono potissima cagione della ropta di Manfredi. Huomo sanza fallo di grande animo, e non di minore consiglio; ma hebbe prava et falsa opinione dell'anima humana stimando quella perire insieme col corpo. Et però giudicava esser bene in questa brieve vita pigliare ogni voluptà di corpo; in forma che nel victo et ne' cibi passava la modestia. Il che notò Danthe nel sexto canto quando domandò Ciacco se era con lui.</p>
<p>[34-36] <emph>Io haveo già el mio viso</emph>, el mio vedere, cioè gli occhi, <emph>ficto nel suo</emph>: perchè fisamente lo miravo per riconoscerlo; <emph>et e' surgea chol pecto et chon la fronte</emph>: in tre luoghi può consistere la heresia. Sentirla in sè, parlarla con altri, et farne apertamente professione. Adunque volendo Danthe dimonstrarlo heretico in ogni parte, prima gli decte el parlare, hora dimostra che surge chol pecto dove sta la cogitatione, et chon la fronte, la quale significa aperta et manifesta professione. Il perchè è laudabile institutione de' christiani, la religione de' quali consiste <emph>maxime</emph> nello evangelio, che quando quello odono segnono la fronte, la bocca, et el pecto. A dimostrare che lo credono col cuore, et diconlo con la lingua, et con aperta fronte ne fanno professione. <emph>Preterea</emph> vuole mostrare costume d'altiero chome era lui, però che tali huomini per elatione vanno quasi supini mostrando el pecto et la fronte. Onde Iovenale: "multum referens de Mecenate supino"; <emph>chome havessi lo 'nferno in gran dispicto</emph>: è natura del pusillanimo ne' tormenti affliggersi et consternarsi; ma chi è di grande animo ritiene un certo fasto et superbia, et pare che più tosto disprezi el tormento che se ne dolga. Et dixe "dispicto" in luogho di "dispecto" mutando .e. in .i. per fare la rima.</p>
<p>[37-39] <emph>Et l'animose mani del duca prompte</emph>: era necessario che la ragione inferiore fussi corroborata dalla excellentia et francheza della superiore. Et però finge che le mani animose del duca lo pinsono. Nè solamente erano animose; ma anchora prompte cioè caute et veloci, et comandò che le parole sue fussin conte, cioè chiare et aperte, perchè chi vuole esser fuor d'heresia debba scrivere et parlare sanza alchuna ambiguità, et non vada se non mandato dallo 'ntellecto, perchè è stultitia chi non ha l'intellecto illustrato di vera et christiana doctrina disputare <emph>maxime</emph> in publico con heretici et con infedeli, perchè essendo vincto dall'acume di chi afferma el falso fa vacillare quegli che odono. Onde è prohibito che chi non è pronuntiato maestro in sacra theologia non disputi in publico; <emph>Sieno le parole conte</emph>: cioè prompte et appensate, acciochè l'adversario non v'habbia alchuno appiccho.</p></div3>
<div3><head>vv.  40-51</head>
<lg><l>Chom'io a' piè della sua tomba fui,</l>
<l>guardomi un poco, et poi quasi sdegnoso</l>
<l>mi domandò: "Chi fur gli maggior tui?".</l></lg>
<lg><l>Io ch'ero d'ubbidir desideroso,</l>
<l>non gliel celai, ma tutto glen'apersi;</l>
<l>onde e' levò le ciglia un poco in suso,</l></lg>
<lg><l>Poi dixe: "Fieramente furo adversi</l>
<l>a me et a miei primi et a mia parte,</l>
<l>sì che per due fiate gli dispersi".</l></lg>
<lg><l>"S'e' fur cacciati, e' tornar d'ogni parte</l>
<l>- risposi a llui - l'una et l'altra fiata;</l>
<l>ma vostri non appresor ben quell'arte".</l>
</lg>
<p>[40-42] Discrive nel primo ternario e gesti et le parole di Farinata, pe' quali si dimostra l'altiera sua natura, perchè chon certo fasto domandò chi erono stati e suoi maggiori, cioè e suoi antichi.</p>
<p>[43-45] <emph>Io ch'ero d'ubbidir disideroso</emph>: intendi a Virgilio, el quale gl'haveva decto "le parole tue sien conte"; <emph>onde levò le ciglia un poco in suso</emph>: il che è apto d'huomo che oda quello che non vorrebbe.</p>
<p>[46-48] Et poi dixe questi tuoi antichi <emph>furono fieramente</emph> diversi et adversarii <emph>ad me, et a miei</emph>, antichi, <emph>et a mia parte</emph>, perchè loro erono guelfi et e miei ghibellini; <emph>sì che per due fiate gli dispersi</emph>: perchè due volte furono cacciati e guelfi.</p>
<p>[49-51] <emph>Ma vostri non appreson ben quell'arte</emph>: del ritornare, perochè cacciati una volta, nè mai di poi tornorono, nè speranza alchuna resta loro di ritornare; et puossi dire che sobto questi nomi guelfi et ghibellini allegoricamente s'intenda cattolico et heretico. Perochè invero e guelfi furono sempre propugnatori et difensori dell'apostolica sedia, et per questo gli pone per catholici; et e ghibellini per heretici, conciò sia che loro si ribellasino dalla chiesa. Et è vero che se furono cacciati sempre tornorono. Imperochè non obstante che la vera religione sia stata spesse volte in molti luoghi scacciata dalla heretica pravità, finalmente sempre è ritornata in suo stato. Ma per l'opposito non è stato spento mai alchuna secta d'heretici, che dipoi sia risuscitata.</p></div3>
<div3><head>vv.  52-72</head>
<lg><l>Allhor surse alla vista scoperchiata</l>
<l>un'ombra, lungho questa, insino al mento:</l>
<l>credo che s'era in ginocchion levata.</l></lg>
<lg><l>D'intorno mi guardò, chome talento</l>
<l>havessi di veder s'altri era mecho;</l>
<l>et poi chel suspicar fu tutto spento,</l></lg>
<lg><l>Piangendo dixe: "Se per questo cieco</l>
<l>carcere vai per alteza d'ingegno,</l>
<l>mio figlo ove è? et perchè non è teco?".</l></lg>
<lg><l>Et io a llui: "Da me stesso non vegno:</l>
<l>Colui ch'attende là, per qui mi mena</l>
<l>forse cui Guido vostro hebbe a disdegno".</l></lg>
<lg><l>Le sue parole et el modo della pena</l>
<l>m'havean di chostui già decto el nome;</l>
<l>però fu la risposta chosì piena.</l></lg>
<lg><l>Di subito drizato dixe: "Chome,</l>
<l>dicesti "egl'hebbe"? non viv'egli anchora?</l>
<l>non fier ne gl'occhi suoi el dolce lome?".</l></lg>
<lg><l>Quando s'accorse d'alchuna dimora</l>
<l>che io facea dinanzi alla risposta,</l>
<l>supin ricadde, et più non parve fora.</l>
</lg>
<p>Dopo Farinata pone Cavalcante cavalieri fiorentino nato dell'antica et splendidissima famiglia de' Cavalcanti, el quale ne' suoi tempi fu per sua virtù et prudentia enumerato tra principi guelfi della nostra republica. Ma solamente incorse infamia per tenere epicuria opinione; ma perchè ne parlava con più modestia et più copertamente che Farinata, però el poeta non lo fa surgere tanto fuori dell'arca quanto lui. La famigla de' Cavalcanti è molto antica nella nostra città; et nobilitata per non pochi excellenti huomini da quella prodocti chome facilmente si può vedere nelle chronache fiorentine. Ma per tornare onde ci partimmo, di Cavalcante nacque Guido non solo nella vita civile excellente; ma anchora in ogni spetie di speculatione exercitato; ma <emph>precipue</emph> acutissimo dialetico, et philosopho egregio, et non poco exercitato ne' versi toscani, e quali anchora hoggi vivono pieni di gravità et di doctrina; ma perchè datosi tutto alla philosophia non curò molto leggere e poeti latini, nè investigare loro arte et ornamenti, manchò di quello stile et leggiadria la quale è propria del poeta. Nientedimeno excepto Danthe vinxe di gran lungha tutti gli altri e quali insino alla sua età scripsono in rhima. Io ho veduto di Guido una morale el cui principio è "Donna mi priegha per ch'io voglio dire D'un accidente che è sovente fero Et è si altero che è chiamato amore". In questa morale la quale è cinque stanze tracta dell'amore non secondo e divini chome Salomone, nè secondo e poeti gentili chome Ovidio, ma secondo e philosophi. Dimostra amore essere accidente et non substantia, chome è l'appetito nell'anima, et chome sono tutte le passioni. Dimostra che è accidente feroce et grande et che ha l'essere suo nella memoria, perchè la impressione della imagine della chosa amata è nella memoria, chome lume procedente da corpo luminoso si ritiene nel corpo diaphano. Dimostra anchora chome si crea l'amore, et molte altre chose chon tanta doctrina, che Egidio Romano nobilissimo phisico et methaphysico, et Dino del Gharbo fiorentino medico excellentissimo, la comentorono.</p>
<p>[52-54] Vuole adunque tutte queste chose significhare; et però dice: <emph>Allhor surse alla vista scoperchiata</emph>, alla bocca aperta del sepolchro, <emph>un'ombra</emph>, et cetera, <emph>credo che s'era in ginochion levata</emph>: perchè se si fussi levata in piè harebbe mostro non solo el mento ma el pecto chome Farinata.</p>
<p>[55-57] <emph>talento</emph>: volontà. Onde atalentare significa aconsentire, che è fare della sua voglia la voglia d'altri; <emph>che 'l suspicar fu tutto spento</emph>: diciamo sapere credere et suspicare. Chi sa ha vera scientia della chosa. Credere è quando non siamo certi, ma habbiamo sì ferma fede che chosì sia che non ne dubitiamo. Suspicare è credere ma con dubitatione.</p>
<p>[58-60] Dixe <emph>se</emph> tu <emph>vai</emph> per questo inferno <emph>per altezza d'ingegno, perchè non è teco</emph> el mio figliuolo? quasi dica: el quale come tu è d'alto ingegno et di gran doctrina. Et nota che queste parole "se per questo cieco carcer vai per altezza d'ingegno" servono insieme alla fictioni et alla allegoria. Imperochè secondo el senso licterale diremo <emph>se per altezza d'ingegno</emph>, quasi se per alchuna mirabile arte puoi vivo et sanza pena andare per lo 'nferno; ma secondo l'allegoria intendi se per alteza d'ingegno et gran doctrina vai per la speculatione de' vitii, el mio figluolo è tale che debba potere questo medesimo.</p>
<p>[61-63] <emph>Et io a llui: "Da me stesso non vegno"</emph>: quasi dica: el mio ingegno non m'harebbe data tale inventione; <emph>ma menami colui che attende</emph>: cioè aspecta là. Imperochè la doctrina et el figmento di Virgilio el quale ho imitato, <emph>mi mena</emph>, mi guida a fare tale fictione, perchè non è molto dissimile dalla sua, <emph>forse cui Guido vostro hebbe a disdegno</emph>: quasi dica: perchè Guido vostro datosi tutto alla philosophia non degnò e poeti, la sua philosophia non gli è bastata a far simile poema, el quale poteva fare se havessi degnato di leggere Virgilio et imitarlo.</p>
<p>[64-66] <emph>Le sue parole</emph>: dimostra che per le parole sue, le quali dinotavano più tosto Guido che alchuno altro, et perchè era molto docto et perchè a llui era amicissimo, et la pena la quale era de gli heretici si doveva a messere Chavalcante.</p>
<p>[67-69] <emph>Di subito drizato</emph>: dimostra che perchè Danthe dixe "hebbe", chome si suol dire de' passati, et non dixe "ha", il che si dice de' vivi, decte pavento et timore a Chavalcante che Guido non fussi morto; <emph>Non fier</emph>, non ferisce, <emph>el dolce lume ne' suoi occhi</emph>: il che interviene a' vivi, perchè e razi del sole sono quegli che illuminano l'aria, corpo diaphano sanza le quali due chose o simili a queste due non può el viso usare la sua potentia.</p>
<p>[70-72] <emph>Quando s'accorse d'alchuna dimora</emph>: la prima congiectura che lui prese di quella parola "hebbe", lo fece dubitare. Hora la seconda lo induxe in ferma oppinione che fussi morto. Et certo quando domandiamo uno amico della vita o della valitudine d'alchuno de' nostri, et lui non risponde presto, subito ci nasce timore che non stia chome disideriamo; et dimonstra nelle parole di Cavalcante quanto sia l'amore del padre inverso del figluolo, poichè anchora nello 'nferno tanto l'ama. Cercasi secondo e philosophi se l'amore de' suoi rimane nell'anima seperata dal corpo; <emph>supin ricadde</emph>: dà all'animo l'accidente che suole adivenire all'huomo quando per grande passione d'animo cade in syncope et viensi meno.</p></div3>
<div3><head>vv.  73-84</head>
<lg><l>Ma quell'altro magnanimo, a cui posta</l>
<l>restato m'era, non mutò aspecto,</l>
<l>nè mosse collo, nè pieghò sua chosta;</l></lg>
<lg><l>Et se continuando al primo decto,</l>
<l>"Se gl'han quell'arte - dixe - male appresa,</l>
<l>ciò mi tormenta più che questo lecto.</l></lg>
<lg><l>Ma non cinquanta volte fia raccesa</l>
<l>la faccia della donna che qui regge,</l>
<l>che tu saprai quanto quell'arte pesa.</l></lg>
<lg><l>Et se tu mai nel dolce mondo regge,</l>
<l>dimmi: perchè quel popol è sì empio</l>
<l>incontro a' miei in ciaschuna sua legge?".</l>
</lg>
<p>[73-78] E primi due ternarii hanno pocha difficultà, et solamente vi dimostra qual sia la natura d'huomo di grande et invicto animo, el quale non fa gesto nè acto alchuno che non significhi essere invicto. Dipoi pone le parole conforme a' gesti. Imperochè chi è di tale animo non gl'è molesto tormento o morte quanto è havere a cedere al nimico; et similmente si può notare la obstinatione de' dannati, e quali <emph>etiam</emph> doppo la morte non dipongono gli affecti et le perturbationi che havevono nella vita.</p>
<p>[79-81] <emph>Ma non cinquanta volte fia raccesa La faccia della donna che qui regge</emph>: Proserpina, la quale è quella medesima che la luna. Secondo e poeti fu figliuola di Ceres in Sicilia, et un giorno coglendo fiori fu veduta da Plutone dio dello 'nferno, el quale preso dalla belleza della fanciulla la rapì et fecesela mogle. Molto dolse tanta ingiuria a Ceres, nè in nessun modo restava patiente che la figluola rimanessi appresso del raptore insino che Iove compose tanta lite. Chostui era fratello a Plutone, et padre a Proserpina, et electo arbitro dalle parti, giudicò che dovessi stare mesi sei con Plutone nello 'nferno, et sei con la madre. Questa ha virtù in cielo ove è chiamata luna. Halla in terra et è decta Diana. Halla in inferno, et chiamonla Proserpina. Et per questa triplicata potentia dixe Virgilio "tergeminam Hecaten tria virginis ora Diane". Et perchè sei mesi dell'anno cresce, et sei scema, finsono e poeti che sei mesi stessi nello 'nferno et sei disopra. Fingono la luna essere dia dello 'nferno, perchè maximamente adopera ne' corpi inferiori; et somma virtù è la sua circa la formatione et augumento de' corpi terrestri. Molte altre chose fingono e poeti di Proserpina, per le quali voglono exprimere la natura della luna. Ma non sono al presente proposito. Il perchè torno al poeta el quale dicendo che la faccia della donna che regge in inferno, cioè della luna, la quale è Proserpina, non fia accesa cinquanta volte, cioè non passeranno cinquanta mesi. Imperochè la luna è corpo per se medesimo obscuro, ma riceve el lume dal sole, et però si dice che da llui è accesa. Adunque intende che non passeranno cinquanta mesi che lui sarà cacciato. Il che secondo Giovanni Boccaccio adivenne innanzi che passassino due anni o pocho più.</p>
<p>[82-84] <emph>Et se tu mai nel dolce mondo</emph>: è dolce a rispecto di quegli che sono nello 'nferno. Onde Virgilio: "quos dulcis vite exortes et ab ubere raptos Abstulit atra dies". <emph>riedi</emph>: cioè ritorni. Et non è qui conditionale, che la sententia sia ‘dimmelo se mai tu torni’. Ma è deprecativo, come quando diciamo ‘dimmi el vero se Dio t'aiuti’. Quasi dica: io priegho Dio che t'aiuti se tu mi di' el vero; <emph>in ciascuna sua legge</emph>: perchè invero non usorono tanta crudeltà in alchuna famiglia ghibellina quanto ne gl'Uberti. In forma che mai si rimesse pena alchuna o concessesi beneficio a' ghibellini, che gl'Uberti et Lamberti non ne fussino exceptuati per la crudeltà della ropta da Monte Aperto. Questa fu nel mille dugencinquantotto. In questo anno volendo la superbia de gli Uberti sobtomettere el popolo si levò a romore la terra, et nel tumulto fu morto Stiattuccio Uberti et a Ubertuccio fu tagliato la testa. Messer Farinata con molti nobili ghibellini fuggì a Siena.</p></div3>
<div3><head>vv.  85-93</head>
<lg><l>Ond'io a llui: "Lo stratio e 'l grande</l>
<l>scempio</l>
<l>che fece l'Arbia colorata in rosso,</l>
<l>tal oration fa fare nel nostro tempio".</l></lg>
<lg><l>Poi ch'ebbe sospirando el capo scosso,</l>
<l>dixe: "A cciò non fu' io solo, nè certo</l>
<l>sanza cagion con gli altri sarei mosso.</l></lg>
<lg><l>Ma fu' io solo, colà dove sofferto</l>
<l>fu per ciaschuno di tor via Fiorenza,</l>
<l>cholui che la difesi a viso aperto".</l>
</lg>
<p>[85-87] Havea domandato Farinata per qual cagione el popolo fiorentino era sì crudele inverso di lui et di tutti gl'Uberti. Risponde Danthe che lo stratio et la crudele occisione la quale per sua callidità et tractato fu facta de' guelfi nella ropta di Montaperto, dove l'Arbia fiume arrossì nel sangue, <emph>fa fare tale oratione</emph>, fa che 'l popolo disidera et priegha e magistrati che tali leggi faccino, <emph>nel nostro tempio</emph>: sta nella translatione, imperò che havendo decto "orationi" dixe "tempio" per la curia et luogo publico, dove si tractono le cose delle rep. Et questo è che essendo chome disopra dixi messer Farinata in exilio; et come huomo di grande animo, nè di minor prudentia, disiderando non solamente di ritornare ma ridurre quegli della sua factione si conduxe a Siena riceptacolo in quegli tempi di parte ghibellina, et molto inimica a' guelfi fiorentini. Et quivi per secreti internunctii si compose cho ghibellini rimasi in Firenze in quello che poi seguì. Dipoi mandò certi frati minori per parte di chi reggeva in Siena a gl'antiani di Firenze, che se s'appressassino con l'exercito a Siena darebbono loro una porta. Il perchè diterminò el popolo fiorentino benchè alchuno savio cittadino lo vietassi, fare tale impresa, et sobto nome di volere fornire Montalcino nostro confederato, vennono insino a Monte Aperti in Valdarbia; dove contro a ogni loro opinione uscirono loro incontro e sanesi con gente d'arme tedesca, la quale per industria di Farinata Manfredi havea mandata. Et in sul principio della battaglia molti dell'exercito fiorentino favorevoli a' ghibellini si fuggirono alla parte de' nimici. Fu grande animo de' nostri in resistere a tanta forza et a tante fraudi, et lungamente sobstennono la battaglia. Et finalmente messere Bocca Abati con somma perfidia s'accostò a messer Iacopo del Vacca della antica famiglia de' Pazi, el quale portava lo stendardo, et tagliogli la mano, onde lo stendardo andò per terra. Furono morti quattro mila fiorentini in questa ropta, la quale fu in sabbato a dì quattro di septembre; et nell'anno della nostra salute .M.cc.lx.</p>
<p>[88-90] <emph>Poi che ebbe sospirando el capo mosso</emph>: questo gesto dipigne le perturbationi varie nell'animo suo, parte sdegno della 'ngiuria ricevuta, parte rimordimento haver facto contro alla patria; et però scusandosi dice <emph>ad ciò non fu' io solo</emph>, perchè molti altri ribelli furono meco, <emph>nè certo Sanza cagion con gli altrei sarei mosso</emph>: in somma dimostra che venire contro alla patria gli fu comune con molti; ma a difenderla fu solo. Onde sequita:</p>
<p>[91-93] <emph>Ma fu' io solo cholui dove soferto Fu per ciaschuno di tor via Firenze Cholui che la difesi a viso aperto</emph>: et questo fu che dopo la tornata de' ghibellini in Firenze, si ragunorono gl'imbasciadori et principali huomini di tutte le terre ghibelline di Toscana per provedere alla conservatione del comune stato di quella parte; et tra molte altre chose fu consiglato che l'ultimo exterminio de' guelfi era disfare Firenze primo capo di quella parte, et ridurre la città a' borghi, acciochè e guelfi già mandati in exilio perdessino ogni speranza di ritornarvi. Al qual consiglio perchè invero era unica salute a quella parte, non che gli altri, ma anchora e fiorentini ghibellini acconsentivano; et partoriva quel giorno horrendo excidio alla nostra patria se non fussi stato messer Farinata, el quale solo s'oppose, chome si dimostra nella historia di Lionardo aretino in una contione la quale fece Farinata nella empolense congregatione, dove non solamente contradixe chon le parole, ma chome un novello Scipione a Canne chon la nuda spada minacciò chi perseverassi in tale sententia. Onde io nelle elegie intitolate <emph>Xandra</emph>, scripte in mia adolescentia, scripsi di lui tale epigramma: "Guelfa meo fateor superavimus agmina ductu Sanguine cum rubris Arbia fluxit aquis. Sed tamen ut priscas teneas Florentia sedes Sola Farinate mens tibi magna dedit". Opposesi adunque a tutti Farinata, dimostrando che se era inimico a' guelfi, non era inimico alla sua patria, perchè poteva più in lui l'amore della patria, che le inimicitie de gli adversarii. Il perchè per lui solo fu difesa Firenze che non perissi.</p></div3>
<div3><head>vv.  94-108</head>
<lg><l>"Deh, se riposi mai vostra semenza</l>
<l>- pregai io lui - solvetemi quel nodo</l>
<l>che qui ha inviluppato mia sentenza.</l></lg>
<lg><l>E' par che voi veggiate, se bene odo,</l>
<l>dinanzi quel che 'l tempo seco adduce,</l>
<l>et nel presente tenete altro modo".</l></lg>
<lg><l>"Noi veggian, chome quel c'ha mala luce,</l>
<l>le chose - dixe - che ne son lontano;</l>
<l>cotanto anchor ne splende el sommo duce.</l></lg>
<lg><l>Quando s'appresson o son, tutto è vano</l>
<l>nostro intellecto; et s'altri non ci aporta,</l>
<l>nulla sapem di vostro stato humano.</l></lg>
<lg><l>Però comprender puoi che tutta morta</l>
<l>fia nostra cognoscenza da quel puncto</l>
<l>che del futuro fia chiusa la porta".</l>
</lg>
<p>[94-96] Haveva dimostro Farinata che non solamente non dovea essere in peggiore grado che gli altri exuli, ma in migliore. Imperochè ad Arbia non havea facto peggio che gli altri, et a Empoli havea facto meglio. Et forse harebbe soggiunte altre chose, se non che Danthe avido di sentire perchè cagione e dannati prevedessino el futuro et non el presente, mozzò le parole et soggiunse: <emph>Deh se riposi vostra semenza - pregai io lui</emph>: et ordina chosì, "io pregai lui dicendo ‘Deh, solvetemi quel nodo, el quale ha inviluppato qui mia sententia, se mai si riposi vostra semenza, cioè e vostri descendenti, e quali al presente vivono, et quegli che verranno’"; et è questa dictione <emph>se</emph> deprecativa, chome dicemmo disopra, et non conditionale. El nodo piglia pel dubio, perochè havendo udito Ciacco prima, et hora Farinata, predire le chose future; et da altra parte vedendo che Cavalcante non sapea le chose presenti, gli parea incredibile che non sapendo le presenti sapessino le future.</p>
<p>[100-102] <emph>Noi veggiamo chome quei c'ha mala luce</emph>: due spetie sono di vista imperfecta. Imperochè alchuni hanno la vista chiara, ma non molta, et questi veggono meglo da presso. Alchuni hanno molta vista, ma obscura, onde veggono meglo di lontano, perchè uscendo e razi visivi nel processo si rasserenano et fannosi lucidi et apti al vedere. Ma e primi perchè hanno gli spiriti visivi troppo chiari se procedono troppo pel diaphano illuminato excedano nella luce, et però non veggono. Adunque dice Farinata ‘noi siamo simili a quegli e quali hanno mala luce’, cioè hanno gli spiriti visivi obscuri, e quali non veggono se non procedono a lungo spatio per l'aria luminosa, la quale gli rischiara et fagli apti al vedere. Ma certo pare incredibile che vedendo queste anime le chose future non veghino anchora le presenti. Onde alchuni intendono che l'anima per memoria delle cose passate fa congiectura delle future, chome <emph>verbi gratia</emph> Farinata ricordandosi della natura et costumi de' suoi ciptadini, et delle civili discordie, prevede quello che ne debba sequire, et vedelo di lontano. Ma perchè non sa apuncto quando sarà, può essere già presente, et lui non lo sa. Et in tal modo salvano la sententia di Danthe, che l'anima dannata vegga el futuro et non el presente. Ma Thomaso de Aquino dice che l'anima spoglata del corpo non ha più la cognitione de' sensi, la quale è circa e particulari; adunque non conosce più questo che quello, se non lo 'ntende da un'altra anima che di nuovo vengha o da alchuno spirto. Ma conosce secondo la natura dello 'ntellecto, che è circa gl'universali, et in questo modo sa le cose future chome universali, et non per volgersi alla fantasia, chome quando è nel corpo. Ma l'anima salvata intende le chose preterite presenti et future secondo Thomaso et Gregorio, perchè le vede in Dio nel quale niente è occulto.</p>
<p>[103-105] <emph>Quando s'appressino o son</emph>, quando s'avicinano o son presenti, <emph>tutto è vano Nostro intellecto</emph>: cioè niente intendiamo et nulla sappiamo di vostro stato humano, nè di chosa che si faccia tra gl'huomini. Onde Augustino: "fatendum est nescire mortuos quid agitur dum agitur, sed postea vero audire ab iis qui hinc ad eos moriendo pergunt possunt etiam ab angelis audire aliquid"; <emph>s'altri non ci apporta</emph>: se altra anima o spirito maligno non ci riferisce.</p>
<p>[106-108] <emph>Però comprender puoi che la nostra conoscentia sarà tutta morta</emph>: cioè niente conosceremo da quel punto che sarà chiusa la porta del futuro. Questo sarà dopo el dì del giudicio, perchè l'arche saranno serrate, et molto più, perchè non havendo a essere più huomini, non saranno più chose.</p></div3>
<div3><head>vv.  109-117</head>
<lg><l>Allhor, chome di mia colpa compunto,</l>
<l>dixi: "Hor direte adunque a quel caduto</l>
<l>che 'l suo nato è cho' vivi ancor congiunto;</l></lg>
<lg><l>Et s'i' fui dianzi alla risposta muto,</l>
<l>fagli asaper ch'io 'l fei perch'io pensava</l>
<l>già nell'error che m'havete soluto".</l></lg>
<lg><l>Et già el maestro mio mi richiamava;</l>
<l>perch'io preghai lo spirito più avaccio</l>
<l>che mi dicessi chi chon lui stava.</l></lg>
<lg><l>Dixemi: "Qui chon più di mille giaccio:</l>
<l>qui dentro è lo secondo Federigho</l>
<l>e 'l Cardinale; et de gli altri mi taccio".</l>
</lg>
<p>[109-111] Inteso che hebbe el poeta la cagione per la quale e dannati vedevono el futuro et non el presente, gli dolse non haver risposto a Cavalcante. Imperochè spesso interviene che l'animo occupato in maggior cura, lascia indrieto un'altra chosa, la quale passata tale occupatione fa volentieri. Adunque al presente dolendosi della colpa commessa di non havere risposto a chi gl'era stato amico, risponde al presente, et priegha Farinata che dica a quel caduto, cioè a Cavalcante, <emph>che el suo nato</emph>, el suo figluolo, <emph>è ancora congiunto cho' vivi</emph>, è anchora in vita.</p>
<p>[112-114] <emph>Et se io fui poco avanti muto alla risposta</emph>, non fu perch'io non volessi rispondergli, ma perchè l'animo era occupato in pensare nel dubbio el quale voi m'havete absoluto.</p>
<p>[115-117] <emph>Et già el maestro mio mi richiamava</emph>: era stato Danthe con Farinata et con Cavalcante, <emph>i.</emph> era disceso nelle chose particulari. Hora Virgilio, cioè la mente superiore, lo richiama da questi particulari per ridurlo a gli universali de' quali è vera scientia. Ma innanzi che si parta intende che quivi è el secondo Federigho, el quale fu figluolo d'Arrigho sexto imperadore, et nipote di Federigho Barbarossa. Arrigho tolse per moglie Chostanza figluola del buon re Guglelmo di Sicilia, già monacha; ma dispensolla el papa, et hebbe in dota el reame di Sicilia, el quale era occupato da Tancredi nato della chasa del re Ruggieri, et lui lo lasciò a Guglelmo suo figluolo. Chostui adunque fu vinto da Arrigo. Onde tutto et reame rimase poi a Federigho suo figluolo et di Costantia, del quale al presente tractiamo. Costui perchè fanciullo rimase pupillo et in tutela del sommo pontefice, fu nutrito con diligentia, et pervenuto alla virile età hebbe la possessione del regno, et non dopo molto tempo fu coronato re de' Romani per Honorio papa nell'anno della nostra salute .M.cc.xx. Dopo la quale coronatione vixe .xxxiii. anni, et venne in discordia con la chiesa, perchè volendo lui rivedere el conto dell'administration del regno, non vollono e prelati mostrarlo. Dipoi ridocto in concordia, parò exercito contro al soldano, che chosì era nelle condictioni della pace; et questo fu nel .M.cc.xxxvi.; et essendo già oltramare con l'exercito, el papa per lectere avisò el soldano che modi havessi a tenere a vincerlo et a ucciderlo; et in quel mezo gli fece ribellare la Sicilia et la Puglia. El soldano per metter discordia tra christiani, mandò le lectere a Federigho. Onde ne nacque pace fra loro, benchè lui havessi potuto ricuperare tutta terra sancta. Tornò adunque in Italia, et racquistò el regno, et in contumelia del papa mandò in Tunizi per molti saracini, et concesse loro ad habitare Lucera, hoggi decta Nocera, la quale è in Puglia piana, et mosse guerra al papa, et molta crudeltà usò contro a' prelati; et finalmente molto afflixe la corte romana, et molto indebolì e guelfi di Toscana fauctori della chiesa. Et mandò contro a' fiorentini con mille cinquecento cavagli un suo figluolo nato d'una principessa d'Antiochia, et per questo lo chiamò Federigho d'Antiochia. Non si volea la principessa d'Antiochia congiugnere con Federigho sentendo che lui haveva moglie. Onde lui fece venire due navili con le vele nere, et in quegli furono ambasciadori, e quali falsamente dixono che la moglie era morta, et con quella fraude ingannò la principessa. Finalmente morì in Puglia. Imperochè havendo da gli astrologi che Firenze gl'era fatale, et quivi havea a morire, non volle mai passare ne' nostri terreni; et finalmente amalò in Puglia, et fu condocto in una terra di Puglia decta Firenzuola. Il perchè inteso dipoi el nome, si giudicò morto, et chosì morì scomunicato; et è chi dice che Manfredi suo figliuolo naturale et principe di Taranto l'affoghò con un guanciale per occupare e suoi thesori. Fu huomo per arte militare et grande animo molto temuto et da christiani et da saracini. Et el quale se non fussi stato irritato dalla fraude del pontefice, forse non sarebbe stato sì crudele inverso la chiesa, la quale lui tractò in forma che meritamente si può porre tra gl'heretici; <emph>e 'l Cardinale</emph>: accordansi tutti gli scriptori, et <emph>maxime</emph> e vicini a' tempi di Danthe, che lui intenda del cardinale Octaviano de gl'Ubaldini, el quale certo fu huomo di gran governo et d'animo invicto, ma di vita et di costumi più tosto tirannici che sacerdotali, et tanto favorevole a' ghibellini, che non curò fare contro all'auctorità pontificale in aiuto di quegli. Da' quali poi non sobvenuto in certi suoi bisogni, dixe che se anima è, lui l'havea perduta pe' ghibellini, le quali parole lo dimostrorono epicureo. Fu tanta la prudentia et auctorità sua che disponeva della corte romana a suo modo; et già la tenne ne' monti del Mugello nelle terre de gli Ubaldini, et contro alla volontà del pontefice sempre favorì e ghibellini. El suo favore creò el primo arcivescovo de' Visconti di Melano; et produxegli al dominio di quella città. Nè era chiamato altrimenti che Cardinale; et ogni volta che si dicea "el cardinale dice o fa", s'intendeva di lui.</p></div3>
<div3><head>vv.  121-136</head>
<lg><l>Indi s'ascose; et io inver l'antico</l>
<l>poeta volsi e passi, ripensando</l>
<l>a quel parlar che mi parea nimico.</l></lg>
<lg><l>Et el si mosse; et poi chosì andando</l>
<l>mi dixe: "Perchè se' chosì smarrito?".</l>
<l>Et io li satisfeci al suo domando.</l></lg>
<lg><l>"La mente tua conservi quel che udito</l>
<l>hai contro a te - mi comandò quel saggio -</l>
<l>et hora attendi qui", et driza el dito:</l></lg>
<lg><l>"Quando sarai dinanzi al dolce raggio</l>
<l>di quella il cui bell'occhio tutto vede,</l>
<l>da llei saprai di tua vita el viaggio".</l></lg>
<lg><l>Appresso volse a man sinistra el piede:</l>
<l>lasciamo el muro et gimo inver lo mezo</l>
<l>per un sentier ch'a una valle fiede,</l></lg>
<lg><l>Che 'n fin lassù facea spicciar suo lezo.</l>
</lg>
<p>[121-129] Finì Farinata le sue parole et tornossi sobto. Et Danthe si tornò a Virgilio ripensando a quel parlare che Farinata havea facto del suo exilio, el quale gli parea nimico et aspro. Et Virgilio lo domandò perchè fussi chosì smarrito ne' pensieri, et inteso che era per l'adversa fortuna la quale el Farinata gl'havea predecta, gli dà optimo precepto; el quale è che lui conservi nella memoria quello che ha udito, et poi vogla intendere da Beatrice tutto el processo della vita sua. Questo dinota che quando ci è annuntiato male non dobbiamo volere affliggerci con superchio timore nè fare giudicio chon la sensualità quanto quella chosa sia infelice et misera. Imperochè è cattivo giudicio quel del senso, perchè vuole che tutte l'adversità che vengono ne' beni del corpo o della fortuna sieno grandi et intollerabili, et che per quelle gl'huomini diventino miseri. Il che è falsissimo. Adunque riserba questo giudicio a Beatrice, et lei ti mostrerrà che solamente colui è in miseria, el quale è diviso et seperato da Dio pel vitio da llui commesso benchè fussi in ogni copia et abundantia di riccheze et di stato; et per l'opposito è felicissimo quello el quale per virtù è congiunto con Dio. Questa sententia è non solamente stoica, ma christiana, che nessuna chosa sia male se non el vitio, el quale solo ci toglie la vita beata. Et perchè el vitio non ci può esser dato se non da noi medesimi, però Ioanni Chrysostomo scripse la paradoxa per la quale pruova che nessuno può essere offeso se non da se medesimo. Perchè solamente el vitio et peccato può nuocere, et el vitio et peccato non viene se non dalla nostra volontà et electione; nè ci può potentia alchuna a questo sforzare se non vogliamo; <emph>"et hora attendi" et qui dirizò el dito</emph>: dirizò el dito per farlo attento et dimostrare con quel gesto che quello che haveva a dire era chosa notabile. Imperochè diriziamo el dito quando parlando di chosa alchuna vogliamo testificare quella esser vera et di qualche importanza. O veramente volle dimostrare che non bastava che attendessi e precepti di Beatrice; ma bisognava che quegli mettessi in opera, et pel dito et per le mani si significa l'operatione. Onde el psalmista dixe: "et levavi manus meas ad mandata tua que dilexi"; che non significa altro alzare la mano a' comandamenti di Dio, se non mettergli in opera.</p>
<p>[130-132] <emph>Quando sarai dinanzi al dolce raggio</emph>: imperochè la sacra theologia contiene in sè la verità, con la quale illumina la mente di tutti; et l'occhio suo vede ogni chosa, perchè vede la verità. Adunque nello 'nferno si conosce la perdita che si fa delle chose temporali. Ma el rimedio contro al dolore che quelle arrechono seco non ci è mostro, se non da Beatrice, et lei c'insegna el viaggio di nostra vita, et quale è el sommo bene, et quali sono e beni vani.</p>
<p>[133-136] <emph>a man sinistra</emph>: per partirsi dal muro et entrare pel mezo. Il che dichiara dicendo <emph>lasciamo el muro et gimmo inverso el mezo Per un sentiere</emph>, per una via, et è vocabolo franzese, la qual <emph>fiede</emph>, ferisce, cioè s'addiriza a una valle dove si scende nel septimo cerchio, <emph>che insin lassù</emph>, la quale valle putiva sì forte che insino alla fine alla fine di quel sentiero <emph>facea spicciare</emph>, quasi riverberare, <emph>suo lezo</emph>, cioè suo puzo. Proprio lezo è odore vehemente che dispiace, el qual non nasce dal corpo corropto chome el fetore et puzo che gecta una chosa marcia et fracida; ma è naturale di tal chosa, et procede da sudore et evaporatione che getta un corpo benchè non sia corropto. Onde non pute el becco et la capra viva, ma lezisce. Ma pute quando morto già si corrompe. Nè solamente è el lezo nell'odorato. Ma anchora nel gusto. Onde diciamo la carne bufolina lezire, et alchune herbe gustandole diciamo sapere di lezo. Et è proprio o in gusto o in odore quello che Plinio nella <emph>Naturale historia</emph> et gl'altri latini scriptori chiamano "virus". Benchè questo medesimo vocabolo alchuna volta significhi veleno. Et propriamente dixe <emph>lezo</emph>, perchè tale fetore è connaturale a questo luogho, chome più apertamente dimostrerremo poco più avanti.
</p></div3></div2>
<div2><head>XI</head>
<argument><p>CANTO UNDECIMO DELLA PRIMA CANTICA DI DANTHE</p></argument>
<div3><head>vv.  1-9</head>
<lg><l>In su l'extremità d'un'alta ripa</l>
<l>che faceva gran pietre ropte in cerchio,</l>
<l>venimo sopra più crudele stipa;</l></lg>
<lg><l>Et quivi, per l'orribile superchio</l>
<l>del puzo che 'l profondo abisso gitta,</l>
<l>ci racchostammo drieto a un coverchio</l></lg>
<lg><l>D'un grande avello, ov'io vidi una scripta,</l>
<l>che dicea: ‘Anastasio papa guardo,</l>
<l>lo qual trasse Fotino della via dricta’.</l>
</lg>
<p>In questo undecimo canto discrive la discesa nel septimo cerchio. Ma acciochè habbiamo piena notitia di quello che sequita, l'auctore nel .vii. .viii. et .ix. cerchio pone e supplicii de' violenti et de' fraudolenti; et perchè ambo questi peccati procedono da malignità, non è dubio che 'l fine di quegli è la 'ngiuria; et la ingiuria per violentia si fa o al proximo, o ad se medesimo, o a Dio. Al proximo si fa ingiuria o in sè, chome è batterlo, ferillo, ucciderlo. O nelle sue chose, chome è inferire in quelle incendii, furti, rapine. Ad se medesimo similmente si fa ingiuria in sè uccidendosi et dilapidando e proprii beni. Fassi nel terzo luogho ingiuria a Dio bestemiandolo, negandolo, o faccendo contro alle sue chose, cioè alla natura. Il perchè questo septimo distingue in tre cerchietti overo gironi; et nel primo et più superiore sono puniti quegli che hanno usato violentia contro al proximo. Nel secondo contro ad sè. Nel terzo contro a Dio, contro alla natura et all'arte. Dipoi sequiteremmo l'octavo et nono cerchio, dove si punisce la fraude. Questa si commette o contra quegli e quali non si fidano; et questi si puniscono nello octavo cerchio. O contro a quegli che si fidano; a' quali è instituito el nono, perchè è più grave. Conciò sia che rompe due gradi d'amore, el naturale et universale, et l'accidentale et particulare.</p>
<p>[1-3] <emph>In su l'extremità d'un'alta ripa</emph>: dimostra per questo in quanto precipitio caggino tali peccatori, perchè rovinono dalla excellentia dell'huomo alla profondità bestiale. Nessuno animale è più alto che l'huomo, perchè nessuno animale è rationale se non l'huomo, la quale ragione se converte al vitio, nessuno animale è più pernitioso; <emph>gran pietre</emph>: perchè el terreno non sosterrebbe. Et per la dureza delle pietre intendi l'habito fermo et immutabile di questi vitii, et el gran pondo di questi peccatori, cioè quanto sono aggravati dalla conscientia; <emph>con maggior stipa</emph>: cioè siepe che circunda e peccatori degni di più chiuso carcere. Overo <emph>stipa</emph> cioè stiva, perchè stipare in latino significa circundare et stivare, et diremo stiva quasi grande empimento di crudeltà, chome meglio di sobto intenderemo.</p>
<p>[4-6] Pone in questo luogho el puzo per l'abominatione, la quale è di questi peccati; et le la infamia somma la quale tali tali peccatori incorrono. Imperochè se chome dice Augustino "fama bona est odor bonus", seguita che la infamia sia grave fetore.</p>
<p>[7-9] <emph>vidi una scripta Che dicea: ‘Io guardo Anastasio papa’</emph>: Fotino cherico di Thessaglia insieme con Acacio furono heretici et tenevono che lo spirito sancto non procedessi dal padre, et che el padre fussi maggior che 'l figluolo. Et tale heresia persuadectono ad Anastasio pontefice. Chostui fu romano, et sedè al tempo di Theodorigho imperadore, et faccendo aperta professione di tale heresia, et essendone ripreso da molti prelati, venne in tanta obstinatione che volle obtenerla in publico consistorio; ma intervenne che disputando fu constrecto dalla necessità del ventre andare a por giù el peso, dove a un tracto gl'uscirono tutte le 'nteriora, et chosì perì; et non sanza cagione pone la scripta a questa tomba, perchè dinota che la heresia in uno sommo pontefice conviene che sia nota a tutti, perchè quanto più è excellente chi pecca, tanto più è noto el peccato. Onde Iovenale, chome più volte è decto, "omne animi vitium tanto conspectius in se Crimen habet quanto maior qui peccat habetur".</p></div3>
<div3><head>vv.  10-18</head>
<lg><l>"Lo nostro scender conviene esser tardo,</l>
<l>sì che s'ausi prima un poco el senso</l>
<l>al tristo fiato; et poi non fia riguardo".</l></lg>
<lg><l>Chosì el maestro; et io: "Alchun compenso</l>
<l>- dixi a llui - truova che 'l tempo non passi</l>
<l>perduto". Et elli: "Vedi ch'a cciò penso".</l></lg>
<lg><l>"Figluol mio, dentro da cotesti saxi</l>
<l>- cominciò poi a dir - son tre cerchietti</l>
<l>di grado in grado, chome que' che lassi.</l></lg>
<lg><l>Tutti son pien di spirti maladecti;</l>
<l>ma perchè poi ti basti pur la vista,</l>
<l>intendi come et perchè son constrecti.</l>
</lg>
<p>[10-12] Haveano a scendere nel septimo cerchio, ma perchè el puzo era insopportabile admonisce Virgilio Dante che debbino soprastare alquanto , tanto che s'avvezino. Imperochè ogni dura cosa si sopporta meglo poi che l'huomo vi s'è hausato, che nel principio. Onde et Didone apresso di Virgilio: "tempus inane peto requiem spatiumque furori Dum mea me victam doceant fortuna dolere". Et allegoricamente intenderemo che non dobbiamo scendere alla meditatione di simili vitii con subito empito d'animo, ma maturamente et chon ragione, perchè altrimenti da quegli potremmo esser presi.</p>
<p>[13-15] <emph>Chosì el maestro</emph>: optima prudentia de gl'huomini è che quando non possono fare alchuna chosa sanza intervallo di tempo tale intervallo spendiamo utilmente in un'altra chosa; <emph>truova alchuno compenso che 'l tempo non passi perduto</emph>: truova che noi facciamo alchun'altra chosa che sia in compensatione del tempo che perdiamo in questa; <emph>che a cciò penso</emph>: pensava adunque prima che scendessi, <emph>i.</emph> prima che venissi in tale inquisitione, porre la divisione et quasi la diffinitione di tutti questi vitii, perchè, chome dice Cicerone, "omnis que a ratione suscipitur de aliqua re institutio debet a diffinitione proficisci ut intelligatur id de quo disputetur".</p>
<p>[16-18] <emph>Figliuol mio, dentro da chotesti saxi</emph>: optimo ordine, imperochè Danthe cioè la ragione inferiore insieme con l'appetito obtemperante et obediente a epsa havea a discendere nella contemplatione di questi horribili peccati. Adunque la ragione superiore chome optima guida vuole che prima s'avvezi a sopportare el puzo, et intenda quali sono, et poi lo menerà tra quegli, perchè prima è necessario che ci aveziamo a potere sopportare le perturbationi dell'animo che da quegli procedono; et optimamente conosciamo quali sono et quanto a noi nocivi; et allhora finalmente metterci tra quegli, perchè facti cauti et constanti non ci offenderanno. El texto per se medesimo è aperto.</p></div3>
<div3><head>vv.  22-39</head>
<lg><l>D'ogni malitia che odio in cielo acquista,</l>
<l>ingiuria è el fine, et ogni fin chotale</l>
<l>o con forza o con froda altrui contrista.</l></lg>
<lg><l>Ma perchè froda è dell'huom proprio male,</l>
<l>più spiace a Dio; et però stan disobto</l>
<l>gli frodolenti, et più dolor gli assale.</l></lg>
<lg><l>De' violenti el primo cerchio è tutto;</l>
<l>ma perchè si fa forza a tre persone,</l>
<l>in tre gironi è distincto et constructo.</l></lg>
<lg><l>A Dio, a sè, al proximo si pone</l>
<l>far forza, dico in loro et in lor chose,</l>
<l>chome udirai con aperta ragione.</l></lg>
<lg><l>Morte per forza et ferute doglose</l>
<l>nel proximo si danno, et nel suo havere</l>
<l>ruine, incendii, et tollette dannose;</l></lg>
<lg><l>Onde homicide, et ciaschun che mal fiere,</l>
<l>guastatori et predon, tutti tormenta</l>
<l>lo giron primo per diverse schiere.</l>
</lg>
<p>[22-24] Diligente sia et con somma attentione consideri qualunque legge questo canto, perchè è la propositione di tutto el resto di questa cantica. Optimamente adunque dimostra che ingiuria è el fine d'ogni malitia, la quale acquista odio in cielo, cioè è odiata da Dio; et non sanza cagione aggiunse queste parole; perchè sono alchune malitie et astutie le quali non sono odiate da Dio perchè non fanno ingiuria. Dice adunque che ingiuria è fine delle malitie dispiacenti a Dio, perchè tali malitie si commectono per fare ingiuria. Et intendi che ingiuria è ogni opera che l'huomo fa contro a ragione et giustitia. Adunque rectamente Cicerone dixe quelle essere ingiurie, e quali o con villania offende gli orecchi, o con bactiture el corpo, o con qualche calunnia et obproprio macchiono la fama; <emph>et ogni fin cotale</emph>, ogni chosì facto fine, cioè ogni fine ingiurioso, <emph>o con forza o con frode altrui contrista</emph>: cioè offende o per forza o per fraude, chome disopra habbiamo dimostro.</p>
<p>[25-27] <emph>Ma perchè froda è dell'huom proprio male</emph>: benchè l'huomo habbia le forze del corpo, nientedimeno non si posson chiamare queste forze proprie dell'huomo, perchè non solamente gli sono comuni con gli altri animali, ma <emph>etiam</emph> in quelle da molti è vincto. Ma la ragione è quella la quale è propria dell'huomo, perchè da quella siamo denominati, et per quella, et non per le forze, siamo differenti da' bruti. Adunque se la ragione è proprio bene dato da Dio all'huomo, la fraude la quale è abusione di ragione sarà proprio male, perchè non ci è comune cho' bruti. <emph>Preterea</emph> chi inganna, offende colui el quale in qualche modo si fidava o non si guardava, et chosì rompe la fede. Ma chi usa le forze spesso l'usa contro a chi si difende; <emph>più spiace a Dio</emph>: perchè è più grave peccato usare male la ragione, per la quale siamo in certo modo simili a Dio, che la forza per la quale siamo simili alle fiere. Et certo quanto la chosa è più nobile, maggior peccato è usarla male; et però stanno disobto, acciochè sieno più lontani dal sommo bene, onde nasce che maggior dolor sentono. Imperochè essendo Idio el nostro sommo bene, quanto più siamo rimoti da quello più siamo miseri.</p>
<p>[28-30] <emph>Di violenti el primo cerchio è tutto</emph>: e violenti, cioè quegli e quali hanno facto ingiuria con le forze sono puniti nel primo cierchio, cioè nel septimo el quale è el primo d'i tre che restono. Et questo si divide in tre gironi dove sono puniti tre generationi di violenti, chome apertamente dimostra, et noi pocho disopra habbiamo distinctamente dichiarato.</p>
<p>[31-36] <emph>A Dio, a sè, al proximo</emph>: queste sono le tre persone alle quali si può far forza; et a ciaschuna di queste tre si può fare in due modi, cioè o a sè o alle sue chose. Et nota che quando propone queste tre persone, sequita l'ordine naturale. Imperochè appresso di ciaschuno nel primo grado debba porre prima Idio, poi sè, et nell'ultimo el proximo. Ma dipoi quando distingue questi peccati lascia questo ordine et sequita l'ordine de' tre gironi del septimo cerchio, et perchè nel primo stanno e men gravi peccatori, dice prima di quegli che hanno usato violentia nel proximo, e quali hanno men grave peccato, et pone molte spetie d'ingiurie, le quali si fanno al proximo. Nella persona, <emph>morte</emph> et bactiture. Ne' beni, <emph>ruine, incendii, et tollette</emph>, cioè ruberie.</p>
<p>[37-39] <emph>per diverse schiere</emph>: quasi dica: gl'homicide in una, guastatori in un'altra, et chosì gli altri nell'altre, benchè tutti sieno nel primo girone.</p></div3>
<div3><head>vv.  40-45</head>
<lg><l>Puote l'huomo havere in sè man violenta,</l>
<l>et ne' suoi beni; et però nel secondo</l>
<l>giron convien che sanza duol si penta</l></lg>
<lg><l>Qualunche priva sè del vostro mondo,</l>
<l>biscazza et fonde la sua facultate,</l>
<l>et piange là dov'esser de' giocondo.</l>
</lg>
<p>[40-42] La seconda spetie è di quegli che uson forza in se medesimo uccidendosi, o ne' suoi beni dissipandogli; <emph>sanza pro si penta</emph>: perchè el pentirsi nello 'nferno non vale. Et moralmente benchè si penta chi ha facto habito difficilmente si può mutare. Nè è da intendere che si penta di vera penitentia, perchè chome altrove habbiamo dimostro, che chome e salvati sono confermati in gratia, et in optima volontà, chosì e dannati in perpetua obstinatione. Ma dice "si pente", perchè si duole che da principio facessi tale habito nel vitio.</p>
<p>[43-45] <emph>del vostro mondo</emph>: cioè di questa vita.</p></div3>
<div3><head>vv.  46-51</head>
<lg><l>Puossi far forza nella deitate,</l>
<l>nel cuor negando et bestemiando quella,</l>
<l>et spregiando natura et sua bontate;</l></lg>
<lg><l>Et però lo minor giron suggella</l>
<l>del segno suo Sobdoma et Caorsa,</l>
<l>et chi spregiando Dio col cuor favella.</l>
</lg>
<p>[46-48] Questa è la terza spetie di quegli e quali fanno violentia a Dio. Dove debbi intendere che a Dio non si può nuocere; ma fanno violentia quanto in loro è bestemmiandolo et negandolo.</p>
<p>[49-51] Nè sanza cagion dice <emph>nel cuor favella</emph>, perchè potrebbe alchuno per paura di morte o di tormento rinegare Dio chon le parole et non chol cuore. O veramente fanno violentia nelle sue cose, cioè nella natura la quale è decta figliuola di Dio, chome sono sobdomiti che commettono peccato contro a natura. Overo nell'arte la quale è figluola della natura et nipote di Dio, chome sono gl'usurai; et in che modo questi faccino contro all'arte si dimostrerrà nel suo luogho. Il perchè <emph>Sobdoma et Caorsa suggella del suo segno</emph>, quasi dica: serra ponendovi el suo suggello tali peccatori. Sobdoma et Gamorra furono due città in Syria Palestina le quali per lo scelerato vitio contro a natura Idio affermò ad Habraam dopo la sua circuncisione che le disfarebbe; et mandò due angeli in Sobdoma in forma puerile, e quali si posorono in casa Loth huomo innocente da llui invitati; et innanzi che andassino a dormire venne la turba de' sobdomiti per combattere la casa, et rapire gli angeli, et violargli; pregava Loth che cessassino da tale furore, et offeriva loro due sue figluole belle, et anchora pulzelle; ma perseverando quegli nel loro pessimo proposito, percossi da gli angeli subito accecorono. Loth et la moglie et due figluole furono guidate da gl'angeli in Segor acciochè si salvassino. Et Dio piovve sopra Sobdoma et Gamorra fuoco et zolfo, et arse la città et la regione circunstante con tutti gl'habitatori et animali et piante. Significa in lingua hebrea Sobdoma gialla, sterile, et cecità, overo pastura tacita. Gamorra significa cecità, sedition et popolo temente. Scrive Solino che in questa regione la terra la quale è nera et quasi cenere dimostra el passato incendio; et aggiugne che e fructi e quali vi si generano quando di fuori paiono maturi dentro sono fuligine, et poco premuti si risolvono in cenere. Miracolo certo divino, acciochè per tutti e secoli rimangha etherno testimonio del divino giudicio, et severo supplicio a' vitio sì bestiale, anzi sopra bestiale, perchè nessuno animale excepto l'huomo lo commette. Caorsa è città in Provenza già lunghi secoli refercta d'usurai.</p></div3>
<div3><head>vv.  52-57</head>
<lg><l>La froda ond'ogni conscientia è morsa,</l>
<l>può l'huom usare in colui che si fida,</l>
<l>et in quel che fidanza non imborsa.</l></lg>
<lg><l>Questo modo di retro par ch'uccida</l>
<l>pur lo vincol d'amore che fa natura;</l>
<l>onde nel cierchio secondo s'annida</l></lg>
<lg><l>Hyppocresia, lusinghe, et chi affactura,</l>
<l>falsità, ladroneccio, et simonia,</l>
<l>ruffian, baracti, et simile lordura.</l>
</lg>
<p>Havea distincta la violentia. Hora divide froda in due spetie. Una contro a quegli che si fidono di te stimandoti amico, della qual diremo pocho disobto. L'altra contro a chi non si fida, et sobto questa ultima pone hippocriti, lusinghieri, <emph>et chi afactura</emph>, cioè chi amalia; falsificatori di qualunque chosa; <emph>ladroneccio</emph>; <emph>simonia</emph>; <emph>ruffiani</emph>, et barattieri, e quali disobto tutti apertamente dichiareremo.</p>
<p>[52-54] <emph>La froda onde ogni conscientia</emph>, di chi la commette, <emph>è morsa</emph>: cioè la froda la quale è peccato. Imperochè sono alchune fraudi le quali non rimordono la conscientia perchè non sono peccato, chome è se fussi preso da gl'infedeli ingannargli per fuggirsi; <emph>può l'huomo usare in cholui che si fida</emph>, cioè nell'amico che si fida di te, <emph>et in quel che fidanza non imborsa</emph>: chome sono quegli che non ti essendo nè amici nè nimici, benchè non habbino fidanza in te, nientedimeno non stimano che tu gli vogla ingannare.</p>
<p>[55-57] <emph>Questo modo di drieto</emph>: cioè commetter froda contro a quel che non si fida, benchè non sia atroce quanto el primo, el quale rompe due leghami, cioè el naturale, et quello della amicitia particulare, nientedimeno è grave perchè rompe el vinculo della natura, la quale lega tutti gl'huomini ad aiutare l'un l'altro et non a nuocere, et apprendere fidanza l'un dell'altro. Et per questo tali peccatori sono puniti nell'octavo cerchio, el quale chiamò el secondo perchè è secondo di questi ultimi tre.</p></div3>
<div3><head>vv.  61-66</head>
<lg><l>Per altro modo quello amor s'oblia</l>
<l>che fa natura, et quel ch'è poi aggiunto,</l>
<l>di che la fede spetial si cria;</l></lg>
<lg><l>Onde nel cerchio minore, ov'è el punto</l>
<l>dell'universo in su che Dite siede,</l>
<l>qualunche trade in etherno è consumpto".</l>
</lg>
<p>Pone la seconda spetie di fraude, dove si rompono due vincoli. Il che acciochè meglio s'intenda, la natura ha facto l'huomo animale sociabile, el quale è conlegato da un vinculo universale di natura ad amarsi. Et questo si chiama amore universale, pel quale io amo tutti gli huomini, et a questo fa fede universale. Dipoi è un'altra spetie d'amore, el quale è decto accessivo. Imperochè s'arroge sopra al naturale, et questo è inverso e parenti et gli amici, et puossi dire amore spetiale, perchè fa fede spetiale. Adunque et chi rompe l'universale, et chi rompe la particulare fede commette fraude. Ma ne gl'universali sono chiamati fraudulenti, nella spetiale traditori. E fraudulenti sono nell'octavo cerchio, el quale perchè dieci sono le spetie di quegli, si divide in dieci bolgie. E traditori sono nel nono, et perchè el tradimento si fa in quattro modi, questo cerchio si divide in quattro parti. Adunque è l'inferno diviso in nove cerchi, de' quali cinque sono fuori della città di Dite. El sexto è dentro, ma apresso alle mura, nel quale sono puniti gl'heretici. El septimo contiene e violenti, et dividesi in tre gironi. L'octavo ha e fraudulenti in dieci bolgie. El nono serra in sè e traditori.</p></div3>
<div3><head>vv.  67-75</head>
<lg><l>Et io: "Maestro, assai chiara procede</l>
<l>la tua ragione, et assai ben distingue</l>
<l>questo baratro e 'l popol che 'l possiede.</l></lg>
<lg><l>Ma dimmi: que' della palude pingue,</l>
<l>che mena el vento, et che batte la pioggia,</l>
<l>et che s'incontron con sì aspre lingue,</l></lg>
<lg><l>Perchè non dentro della città roggia</l>
<l>son e' puniti, se Dio gl'ha in ira?</l>
<l>Et se non gl'ha, perchè sono a tal foggia?".</l>
</lg>
<p>Havendo udito Danthe la distinctione di tutto el sito dello 'nferno, domandando muove un dubio a Virgilio parendogli che se e vitii puniti ne' cinque cerchi posti fuor della città dispiacciono a Dio doverrebbono esser puniti dentro alla città, et se non gli dispiacciono non doverrebbono esser puniti in alchun luogho.</p>
<p>[67-69] <emph>Et io</emph> dixi <emph>"O maestro, la tua ragione procede assai chiara</emph> in dividere <emph>questo baratro</emph>, cioè profondità et voragine. Imperochè lo 'nferno non è altro se non una voragine dalla superficie della terra insino al centro. Baratro è luogho obscuro et profondo, et è greco vocabolo. <emph>et el popolo che 'l possiede</emph>: cioè e peccatori che l'habitono.</p>
<p>[70-72] <emph>Ma dimmi: quegli della palude pingue</emph>, cioè della palude Styge, la quale ha acque grasse et pantanose, <emph>i.</emph> quegli del quinto cerchio dove sono puniti gl'irosi et accidiosi, <emph>che mena el vento</emph>, cioè et quegli che mena el vento, <emph>i.</emph> e luxuriosi posti nel secondo cerchio, <emph>et che batte la pioggia</emph>, e quali sono e golosi posti nel terzo cierchio, <emph>et che s'incontron con sì aspre lingue</emph>: intende de' prodigi et de' gl'avari, e quali posti nel quarto cerchio l'un l'altro riprendono, gridando "perchè tieni?" et "perchè burli?".</p>
<p>[73-75] <emph>perchè dentro alla città roggia non sono puniti?</emph>: perchè non son posti dentro alla città di Dite, la quale chiama <emph>roggia</emph>, <emph>i.</emph> rossa pel fuoco, et è vocabolo franzese. Alchuni dicono <emph>roggia i.</emph> rozza, che significa aspra. Questa domanda fa Danthe per haver cagione di potere dimostrare qual ragione vuole che quegli sieno puniti fuor della città, questi drento. La qual domanda non è acuta nè prudente. Imperochè non sequita che non essendo pari e vitii, non debbono essere pari le pene. Nè vuole el christiano che tutti e vitii sieno pari, chome affermano gli stoici, ma sieno maggiori et minori et per loro natura, et per le circunstantie, chome pocho disobto aparirà. È adunque chosa evidentissima. Ma la sensualità perchè mancha di ragione dubita <emph>etiam</emph> delle chose manifeste. Et però risponde Virgilio.</p></div3>
<div3><head>vv.  76-81</head>
<lg><l>Et egli a me: "Perchè tanto delira</l>
<l>- dixe - lo 'ngegno tuo da quel che sole?</l>
<l>over la mente dove altrove mira?</l></lg>
<lg><l>Non ti rimembra di quelle parole,</l>
<l>chon le qual la tua Ethica pertracta</l>
<l>le tre disposition che 'l ciel non vole,</l></lg>
<lg><l>Incontinentia, malitia, et la matta</l>
<l>bestialità? et chome incontinentia</l>
<l>men Dio offende et men biasimo accapta?</l></lg>
<lg><l>Se tu riguardi ben questa sententia</l>
<l>et rechiti alla mente chi son quegli</l>
<l>che su di fuor sostengon penitentia,</l></lg>
<lg><l>Tu vedrai ben perchè da questi felli</l>
<l>sien dipartiti, et perchè men crucciata</l>
<l>la divina giustitia gli martegli".</l>
</lg>
<p>Volendo solvere Virgilio el dubio mosso da Danthe, riprende tacitamente la sua divisione, la qual fu che se quegli che sono puniti fuori della città non hanno peccato, perchè sono puniti? Se hanno peccato, perchè non sono puniti dentro chome gl'altri? La qual divisione non è sufficiente, ma debba esser chosì. O hanno peccato o no, se non hanno peccato non meritano pena nè difuori nè drento. Et se hanno peccato, o hanno peccato gravemente, chome quegli che sono in Dite, et allhora meriterebbono esser puniti dentro a Dite, chome quegli che vi sono, overo hanno peccato, ma non sì gravemente, et allhora meritano eser puniti del peccato commesso. Ma non con tanta pena con quanta quegli di Dite. Adunque debbono esser fuori di Dite. Questa è sufficiente divisione, la quale se Danthe, cioè la ragione inferiore con la sensualità havessi veduta, non sarebbe caduto in questo dubbio. Il perchè rispondendogli Virgilio lo riprende apertamente che lui sia caduto in tanto errore.</p>
<p>[76-78] Et dixe: <emph>Perchè lo 'ngegno tuo tanto delira?</emph>: cioè esce della via dricta; "lira" in latino significa solco. Onde dicono che el bifolco arando delira quando esce della dirictura del solco; ma per una certa translatione et similitudine diciamo che un vecchio delira quando rimbambisce, et chosì qualunche esce della diricta via della ragione delira; <emph>da quel che sole?</emph>: pare che Danthe si lodi troppo inducendo Virgilio a dire questa sententia "perchè esci tu della via diricta della quale tu non suoli uscire nel giudicare e vitii et le virtù morali?". Ma attribuiscesi Danthe a se questo non per lodarsi, ma per dimostrare che Danthe, cioè la ragione inferiore, la quale se exercita circa e particulari, non suole errare nelle virtù morali; <emph>overo la mente tua dove altro mira?</emph>: in due modi erriamo o quando lo 'ngegno nostro non è sufficiente a trovare la verità, overo quando benchè sia sufficiente per essere occupato in più chose non intende quella.</p>
<p>[79-81] <emph>Non ti rimembra</emph>, non ti ricorda, <emph>di quelle parole le quali pertracta</emph>, cioè perfectamente tracta, <emph>la sua Ethica</emph>, el libro dell'<emph>Ethica</emph>, cioè di philosophia morale, d'Aristotele; et non dice <emph>tua</emph>, <emph>i.</emph> scripta da te, ma la quale tu hai molto familiare et bene intendi; <emph>le tre dispositioni che 'l cielo non vuole</emph>: perchè sono vitiose, et el cielo, cioè la divina maestà, non vuole chose vitiose. Il che acciochè meglio intendiamo ci ridurremo a mente che Aristotele nel libro septimo della sua <emph>Ethica</emph> pone tre spetie di dispositioni, le quali si debbono fuggire nella vita et ne' costumi, dove dice che la buona electione non può essere sanza ragion vera et appetito recto. Il perchè quando uno di questi mancha è da fuggire tale electione. Adunque se la perversione procede dall'apetito, et nientedimeno la ragione riman diricta, nasce la incontinentia. Il che adviene quando la ragione giudica dirictamente; ma l'appetito perturbato la tira pel contrario, chome Medea in Ovidio, la quale giudicava rectamente essere somma scellerateza tradire el padre, et abandonare la patria, ma l'appetito d'essere con Iasone la tirava contro a ragione. Onde dice: "video meliora proboque Deteriora sequor". Ma se alchuna volta l'appetito corropto et perverso insurge tanto contro alla ragione che diventi al tutto signore di quella, et quella si corrompa, allhora la ragione sequita l'appetito giudicante quello che da llui gli è proposto esser buono, et fa captiva electione. Onde è decta malo giudicio, et tale dispositione è malitia. Adunque nel primo peccava solamente l'appetito, et la ragione giudicava rectamente, ma era tirata per forza dal furore dell'appetito. Nel secondo l'uno et l'altro pecca, et accordonsi che quel che è male sia bene. Come Didone quando di lei dice el poeta: "nec iam furtivum Dido meditatur amorem Coniugiumque vocat". Ma alchuna volta è tanta la pervertione dell'appetito et della ragione, che non solamente s'accordano a peccare, ma quasi dimenticando che chosa sia huomo, trapassano ogni termine dell'humana spetie, et pigliono costumi et natura di fiera, et tal dispositione è decta bestialità. Contro a queste tre vitiose dispositioni sono optimi rimedii. Imperochè alla incontinentia è opposta la continentia, alla malitia la virtù morale, alla bestialità la virtù heroica, cioè più che humana, perchè "heroes" sono, secondo gl'antichi, più che huomini, et meno che dii, chome fu Hercole et Theseo et simili. Ma perchè intendiamo onde acquista l'huomo la virtù heroica, non ci debba essere incognito che l'animo humano è in mezo tra gl'angeli et gli animali bruti. Imperochè con quegli ha comune lo 'ntellecto, et con questi e sensi. Adunque chome la parte sensitiva alchuna volta viene depravata nell'huomo insino che diventa simile alle fiere, et è chiamata bestialità excedendo l'humana malitia, chosì per l'opposito la parte intellectiva alchuna volta si corrobora, et fassi sì perfecta che s'inalza sopra el comune modo dell'humana perfectione, et quasi ad similitudine de gli angeli, et questa chiamavono gli antichi virtù heroica, per la quale stimavano che gl'huomini si convertissino in dii, chome Hercole et simili. Et chome questa virtù si truova rara ne gl'huomini, chosì la bestialità che è suo opposito si truova rara; et nasce o da consuetudine et costumi bestiali, perchè vivono sanza alchuna legge et doctrina, chome sono antropophagi, et listrigoni, et ciclopi, et alchuni che mangiono carne humana; et Aristotele pone huomini salvatichi, e quali abitavano in selva non lontani dal mare Pontico, overo Maggiore, che mangiono carne humana. Et Hieronimo contro a Ioviniano dice esere alchuni barbari che mangiavono le natiche de' fanciulli, et le poppe delle donne. Conchiudiamo adunque la incontinentia esser male. La malitia peggiore. Et la bestialità pessima. Il perchè la prima fuori. Le due ultime drento a Dite sono punite.</p></div3>
<div3><head>vv.  91-93</head>
<lg><l>"O sol che sani ogni vista turbata, </l>
<l>tu mi contenti sì quando tu solvi, </l>
<l> che, non men che saver, dubiar m'aggrata.</l></lg>
<lg><l>Anchora un poco indrieto ti rivolvi</l>
<l> - dixi -là dove di' chi usura offende la </l>
<l>divina bontà, et el groppo solvi". </l>
</lg>
<p>[91-93] <emph>O sole</emph>: chome el sole illuminando che è in mezo tra noi et la chosa che vogliamo vedere è cagione che noi veggiamo, chosì tu inlumini con la tua doctrina sì l'intellecto, che lui vede quello che prima non vedea. Sole spesso si piglia per la sapientia; et aggiugne che gli è tanto giocondo udire sua dotrina che quasi disidera di dubitare per haverlo a udire, perchè non piglia minore voluptà d'udirlo che di sapere. Dipoi domanda perchè cagione l'usura dispiaccia a Dio.</p></div3>
<div3><head>vv.  97-111</head>
<lg><l>"Philosophia - mi dixe - a chi l'attende, </l>
<l>nota, non pure in una sola parte, </l>
<l>chome natura lo suo verso prende</l></lg>
<lg><l>Dal divino intellecto et da sua arte; </l>
<l>et se tu ben la tua Phisica note, tu </l>
<l>troverrai, non dopo molte carte,</l></lg>
<lg><l>Che l'arte vostra quella, quanto puote, </l>
<l>segue, chome 'l maestro fa 'l discente; </l>
<l>sì che vostra arte a Dio quasi è nipote.</l></lg>
<lg><l>Da questi due, se tu 'l ti rechi a mente </l>
<l>lo Genesi dal principio, convene </l>
<l>prender sua vita et avanzar la gente;</l></lg>
<lg><l>Ma perchè l'usurieri altra via tene, </l>
<l>per sè natura con la sua sequace </l>
<l>dispregia, poi chi in altro pon la spene. </l>
</lg>
<p>[97-102] Per dimostrare che l'usura è peccato prende la sententia la quale pone Aristotele nel libro della <emph>Physica</emph>, et in più altri luoghi, che la natura piglia suo corso et suo processo <emph>dal divino intellecto</emph>, perchè Dio è prima cagione di tutte le cagioni, <emph>et da sua arte</emph>, cioè suo operare et suo volere. Imperochè chome Dio intende così vuole, et chome vuole chosì opera; <emph>tua Physica</emph>: cioè la <emph>Physica</emph> della quale tu ti dilecti; <emph>non dopo molte carte</emph>: imperochè non è lontana dal principio del libro.</p>
<p>[103-105] <emph>che l'arte nostra quella quanto puote Segue</emph>: "ars imitatur naturam quoad potest", sì <emph>chome el discente</emph>, cioè el discepolo, sequita el maestro; <emph>quasi è nipote</emph>: per certa similitudine. Imperochè se la natura procede da Dio come da suo principio è quasi figluola; et se dipoi l'arte nostra procede da la natura essendo figluola di quella, è nipote di Dio, perchè Dio ha innexo nelle menti de gl'huomini l'arte per mezo della natura. Dice Aristotele: Idio è animal sempiterno et optimo, dal quale el cielo et la natura dipende, la quale natura è imitata dall'arte nostra quanto gli è possibile. Il perchè pendendo l'arte dalla natura epsa è quasi sua figluola, et per consequente nipote a Dio. Adunque chi offende la natura offende Dio immediate. Et chi offende l'arte offende Dio mediante la natura offesa. Ma l'usuraio offende la natura, perchè non è naturale che el denaio partorisca el denaio sanza sua corruptione. Volendo la natura che la corruptione d'uno sia generatione d'un altro. <emph>Item</emph> offende Dio, perchè non exercita l'arte secondo che Dio comandò al primo huomo, quando dixe: "del sudore del tuo volto mangerai el pan tuo". <emph>Item</emph> non è artificiale che la pecunia partorisca pecunia, chome vuole l'usuraio, el quale pone uso nella chosa nella quale non si può dare uso. Imperochè se io ti presto la veste o el cavallo, queste chose si consumano, ma non la pecunia. Et l'altre arti et mercantie sono sobtoposte a' casi della fortuna, ma non l'usuraio.</p>
<p>[106-108] <emph>se tu ti rechi a mente Lo Genesi</emph>: cioè la sententia scripta nel <emph>Genesi</emph>, dove si tracta della creatione del mondo et del primo huomo et dell'ordine della vita, che incominciò dove è scripto: "oportuit ab initio seculi humanum genus summere vitam et excedere unum alium per naturam et artes"; <emph>nel principio</emph>: cioè chome appare nel suo principio; <emph>convien La gente prender sua vita</emph>: cioè el modo et ordine del vivere, <emph>et avanzare</emph> l'un l'altro nelle riccheze et beni temporali; et questo è lecito o con sua industria et exercitio, o con possessioni, o con bestiami, le quali chose naturalmente rendono fructo.</p>
<p>[109-111] <emph>et perchè l'usuraio altra via tene</emph>: che quella della natura, non tenendo e danari in bestiame, et quella dell'arte, perchè non lavora et non s'exercita; <emph>dispregia per sè</emph>: <emph>i.</emph> quanto è in lui, <emph>natura</emph> et <emph>la sua sequace</emph>, che è l'arte. Fa contro alla natura, perchè le cose inanimate non posson multiplicare come l'animate. L'usura è prohibita nel testamento vecchio. Onde nel <emph>Levitico</emph>: "pecuniam tuam non dabis fratri tuo ad usuram et frugum super abundantia non exiges". Et el psalmista: "quis habitabit in tabernaculo tuo? qui pecuniam non dederit ad usuram". Et nel nuovo scrive Luca nel sexto: "date mutuum nec in desperantes".</p></div3>
<div3><head>vv.  112-115</head>
<lg><l>Ma seguimi horamai che 'l dir mi piace;</l>
<l>ch'e pesci guizan su per l'horizonta, </l>
<l>e 'l carro tutto sopra 'l coro giace,</l></lg>
<lg><l>E 'l balzo vie là oltre si dismonta".</l>
</lg>
<p>Chome Virgilio era stato cagione del soprastare, chosì al presente è cagione del sequitare. Et certo ogni potentia dell'animo si debba sobtomettere all'intellecto, et secondo el giudicio suo sequire. Dice adunque Virgilio "a me piace sequire nel viaggio perchè e pesci sono già al nostro orizonte". Il che dimostra già el giorno aproximarsi. Noi mostrammo disopra che Danthe finge havere havuto questa visione el venerdì sancto innanzi giorno. Et però dixe che 'l sole era in ariete, perchè del mese di marzo insino a undici d'aprile è in tal segno; et vuole tutto quel giorno havere speso in combattere con le fiere et in ragionare chon Virgilio. Dipoi dimostra che 'l venerdì nocte scese nello 'nferno, quando dixe "el giorno se n'andava et l'aer bruno". Hora aggiugne che già gran parte di quella nocte era passata in questa ricercha dello 'nferno, et era quasi due hore innanzi dì. Imperochè se 'l sole surgeva al nostro hemisperio chon l'ariete, et e pesci procedano l'ariete, et ciaschuno di questi surge chon sedici gradi, cioè chon una hora et chon la quintadecima d'un'hora, sequita che due hore restava della nocte, per la quale havevono a cercare tutto lo 'nferno; et però admonisce Danthe che non è da perder tempo. Et è luogho simile a quello di Virgilio: "hac vice sermonum roseis Aurora quadrigis Iam medio ethereo cursu traiecerat axem; Et fors omne datum traherent per talia tempus Sed comes admonuit breviterque affata Sybilla est: ‘Nox ruit Eneas nos flendo ducimus horas’".</p>
<p>[112-115] <emph>ch'e pesci guizano</emph>: hebbe rispecto alla natura del pesce, el quale guiza, <emph>i.</emph> chon gran facilità trascorre per l'acqua; et in sententia già cominciavono a surgere al nostro orizonte; <emph>su per l'orizonte</emph>: su per quel cerchio che divide l'uno hemisperio dall'altro, el qual si chiama orizonte, cioè finitore et terminatore, el quale termina nostro vedere, perchè noi di tutto el cielo el quale è ritondo et sperico veggiamo solamente la metà. Adunque quella ultima parte la quale veggiamo intorno intorno del cielo dove finisce nostra vista, perchè la terra c'impedisce vedere più sobto, è decto orizonte. Et perchè el cielo in .xxiiii. hore fa una intera revolutione, convien sempre che alchun segno del zodiaco salgha al nostro orizonte. Salivono allhora e pesci, e quali come ho decto durano una hora et la quindecima parte di quella a essere tutti fuori dell'orizonte, et doppo quegli surgeva l'ariete col sole, el nascimento del quale fa el giorno. Adunque tanto restava della nocte quanto durava a uscir fuori tutto el segno de' pesci, et anchora tutti quelli gradi dell'ariete che erano innanzi al grado dove si trovava el sole. E pesci sono l'ultimo segno del zodiaco, et sono casa di Giove, et dà questa triplicità. Ma nel purgatorio ne diremo più accuratamente; <emph>el carro tutto sovra 'l choro giace</emph>: questo è el secondo segno che 'l poeta pone a dimostrare che el giorno s'appropinqua. Imperochè se allhora nascevono e pesci conveniva che el leono, segno opposito a quegli, andassi sobto. Il che acciò che meglo s'intenda, el carro sono septe stelle le quali girono intorno alla tramontana, et le quattro prime stanno a due a due et fanno el carro, et tre poi vengono in filo benchè l'ultima alquanto torca et fanno el temone. Questa ultima è sempre diricta al leone. Adunque quando el leone è per tramontare el temone è diricto a occidente, et le quattro che fanno el carro sono già voltate tra occidente et septentrione onde spira el vento choro. Adunque rectamente dixe <emph>et el carro tutto sopra choro giace</emph>.
</p></div3></div2>
<div2><head>XII</head>
<argument><p>CANTO .XII. DELLA PRIMA CANTICA DI DANTHE</p></argument>
<div3><head>vv.  1-15</head>
<lg><l>Era lo loco ove a scender la riva </l>
<l>venimo, alpestro et, per quel che v'er'anco, </l>
<l>tal, ch'ogni vista ne sarebbe schiva.</l></lg>
<lg><l>Quale è quella ruina che nel fiancho </l>
<l>di là da Trento l'Adice percosse, </l>
<l>o per tremoto o per sostegno mancho,</l></lg>
<lg><l>Che da cima del monte, onde si mosse, </l>
<l>al piano è sì la roccia discoscesa, </l>
<l>ch'alchuna via darebbe a chi su fosse:</l></lg>
<lg><l>Cotal di quel burrato era la scesa; </l>
<l>e 'n su la puncta della ropta lacca </l>
<l>la infamia di Creta era distesa,</l></lg>
<lg><l>Che fu concepta nella falsa vacca; </l>
<l>et quando vide noi, se stessa morse, </l> 
<l>sì chome quei che l'ira drento fiacca.</l></lg>
<p>In questo duodecimo canto discrive el poeta la scesa del sexto cerchio nel septimo: et quello divide chome disopra habbiamo decto et ponvi e supplicii de' violenti, prima nel proximo, dipoi in se medesimo, et ultimamente in Dio, et pone a guardia del luogho e monstruosi centauri; et <emph>maxime</emph> el minotauro di Creta.</p>
<p>[1-9] Et dimostra che questa scesa era uno precipitio di massi ropti et rovinati et aspra, et tale quale è una rovinata del monte Barco tra Trivigi et Trento; et in su la puncta della rovinata dove è el principio della scesa era disteso el minothauro. El monte Barcho havendo molto corrose le sue radici dal fiume, o per questo, o per tremuoti, ruvinò in gran parte in sul l'Adice fiume informa che quello per buono spatio fè discostare; et per questa ruina <emph>la roccia</emph>, cioè la rocca, <emph>i.</emph> e massi et la ripa del monte, <emph>è sì discoscesa</emph> dalla cima al piano <emph>che darebbe alchuna via</emph>, benchè non fussi molto facile, <emph>a chi su fosse</emph>, cioè a chi fussi in cima.</p>
<p>[10-15] <emph>cotal da quel burrato</emph>, da quella ruina; burrato dicono e Fiorentini un fossato profondo quasi baratro; <emph>et in su la punta</emph>, in su la cima, <emph>della ropta lacca</emph>, cioè scesa, decta da questo verbo "labor", <emph>era distesa</emph>, quasi giaceva, <emph>la infamia di Creta</emph>, cioè el minothauro, el quale nato in Creta isola hoggi decta Candia era infamia della decta isola essendo non huomo ma cosa monstruosa; <emph>la quale infamia</emph>, cioè monstro, <emph>fu concepta</emph>, cioè el qual minothauro fu conceputo, <emph>nella falsa vaccha</emph>. Il che acciochè più apertamente s'intenda brievemente narreremo la favola. Perchè Venere nell'adulterio el qual commetteva con Marte, fu scoperta dal sole, et accusata al suo marito Vulcano, diventò tanto inimica a quello, che non potendosi vendicare di lui si vendicò sopra le figluole. Adunque essendo Pasiphe mogle di Minos re di Creta, et figliuola del sol, e fu tanto disordinatamente incitata a libidine da Venere che si conduxe ad amare un toro de gli armenti del marito. Alchuni dicono che desiderando Minos nel sacrificio el quale voleva fare a Iove suo padre haver animal conveniente a tanto iddio, Iove gli mandò un molto bello et formoso toro. Ma Minos commosso da avaritia et cupidità di sì bello animale, lo mandò a' suoi armenti et a Iove sacrificò un men bello toro. Onde irato Iove induxe Pasiphe ad amar quello. Ma qualunque fusse el toro, aggiungono che Pasiphe richiese Dedalo che gli mostrassi in che modo si potessi chon l'amato thoro congiugnere. Et Dedalo fece di legno una imagine di vaccha, et in quella la rinchiuse, et chosì si congiunse chol thoro stimando quella esser vaccha. Di questa coniunctione nacque et minothauro mostro horrendo, el quale era mezo huomo et mezo thoro. Et Minos per occultare la infamia lo rinchiuse nel labiryntho, et quivi divorava gl'huomini vivi. Pocho innanzi a quegli tempi era stato ucciso Androgeo figluolo di Minos da gli Atheniesi per invidia, la quale gli portavono perchè tutti gli vinceva nel giuoco della palestra. Vendicossene Minos, et vinctogli impose loro legge, che ciaschuno anno mandassino in Creta quattordici loro figliuoli septe maschi et septe femine. Questi si traevono a sorte, et doppo alchuno anno caddono le sorte sopra Theseo figluolo d'Egeo re d'Athene. Andò chostui, ma innanzi che entrassi nel labirynto per sua belleza allectò nel suo amore Adriana o a dir meglio Ariadna figluola di Minos, alla quale promesse che se la farebbe moglie. Et lei dispose liberarlo da sì cruda morte. Dectegli adunque un ghomitolo di filo, palle di pegola, et una maza ferrata. Theseo leghò el capo del filo all'uscio, et el resto tirò seco acciò che sequitando poi quello sapessi ritornare fuori. Et aprendo el minothauro la boccha per divorarlo gli gittò le palle della pegola, le quali gli impiastrono la bocca in forma che non la poteva aprire; et dipoi con la maza gli percosse el capo et ucciselo. Havete la favola, udite l'allegoria. Pongono alchuni scriptori di non mediocre doctrina che per Pasiphe femina bellissima et figluola del sole, s'intende l'anima humana creata da Dio sommo sole, et facta bellissima per la sua innocentia. Diventa moglie di Minos inventore di leggi, perchè si congiugne alla ragione, la quale con sue leggi l'addiriza in recta via. Di chostei è inimica Venere, cioè la concupiscentia, la quale sempre s'oppone alla ragione; et se l'appetito s'accosta alla concupiscentia l'anima si sepera dal marito Minos, cioè dalla ragione, et tirata dalle lusinghe della carne ama et thoro, cioè le delitie del mondo, le quali nel primo aspecto paion belle, ma dipoi usandole noi male vegnamo a esser congiunti con la bestialità; et Pasiphe rinchiusa in vaccha di legno usa chol thoro, perchè con l'artificio del nostro ingegno usiamo le cose naturali non secondo la legge della natura. Di qui nasce el minothauro el quale ha le membra parte d'huomo et parte di thoro. Questo è el vitio della bestialità della quale dicemmo disopra. Imperochè quegli che sono coinquinati di questo vitio, paiono huomini nell'aspecto, ma ne' costumi son bestie. Mettesi el minothauro nel labiryntho. Il che dinota el pecto humano essere intricato di varie fraudi. Ma Theseo admonito da Adriana, cioè l'huomo docto admonito dalla ragione, uccide el minothauro, cioè el vitio. Per tale allegoria facile intenderai che con optima ragione Dante pose nel luogo dove si puniscono e crudeli et efferati peccati tal monstro; <emph>et quando vide noi, se stessa morse, Sì chome quel cui l'ira dentro fiaccha</emph>: dimostra che la violenta bestialità nata da superbia è sempre accompagnata da l'ira, perchè in un medesimo tempo gli è molesto non obtenere quanto desidera et rodesi di rabbia. Da altra parte si duole che rimossa la paura nessun l'honora.</p></div3>
<div3><head>vv.  16-27</head>
<lg><l>El savio mio in ver lui gridò: "Forse</l>
<l>tu credi che qui sia 'l duca d'Athene,</l>
<l>che su nel mondo la morte ti porse?</l></lg>
<lg><l>Partiti, bestia, che questi non vene</l>
<l>amaestrato dalla tua sorella,</l>
<l>ma vassi per veder le vostre pene".</l></lg>
<lg><l>Qual è quel thoro che si lancia in quella</l>
<l>c'ha ricevuto già 'l colpo mortale,</l>
<l>che gir non sa, ma qua et là saltella,</l></lg>
<lg><l>Vid'io lo minothauro far cotale;</l>
<l>et quegli accorto gridò: "Corri al varco;</l>
<l>mentre ch'e' furia, è buon che tu ti cale".</l>
</lg>
<p>Dimostra chome Virgilio admonisce el minothauro el quale non tema essere morto da Danthe perchè non è Theseo el quale l'uccise in Creta; dove allegoricamente dimostra che el minothauro poteva essere ucciso qua su nel mondo, ma non può essere ucciso nello 'nferno, perchè parlando christianamente chi è in vita si può ridurre a penitentia, et chosì uccide el vitio della bestialità; ma chi è nello 'nferno non ha spatio di pentersi. Et moralmente in vita cioè ove non è anchora obstinato habito del vitio possiamo ucciderlo; ma nello 'nferno, cioè poi che siamo ridocti a uno habito obstinatissimo non possiamo ucciderlo.</p>
<p>[16-18] <emph>gridò</emph>: a dimostrare che la ragione superiore debba insurgere vivamente et chon vehementia. Il che exprime per le grida, et non freddamente; <emph>el duca d'Athene</emph>: Theseo duca d'Athene, el quale chome habbiamo decto s'intende per l'huomo savio, el quale è duca d'Athene. Imperochè chome Athene fu città in Grecia domicilio et riceptacolo di tutte le doctrine, sanza le quali non può essere l'huomo savio, chostui gli porse la morte nel mondo chome habbiamo decto. Il che potè fare per gli admaestramenti d'Adriana cioè della virtù la quale intanto è sorella della bestialità, perchè l'una et l'altra è conceputa dall'anima, la quale quando si congiugne con Minos, cioè con la ragione, partorisce la virtù, quando col torto, cioè con la concupiscentia, partorisce el minotauro, <emph>i.</emph> el vitio.</p>
<p>[19-21] <emph>ma vassi per vedere le vostre pene</emph>: non uccide el peccato, ma contempla le vostre pene, cioè la natura del peccato et el male che ne viene, acciochè conoscendolo se ne guardi.</p>
<p>[22-24] <emph>Qual è quel thoro</emph>: è optima comperatione et molto conveniente comperare el minothauro al thoro. Et anchora per quel moto exprime el furor di questo monstro; et dinota che lo 'ntellecto insurgendo contro alla bestialità obstinata la convince a ragione. Ma quello per la sua obstinatione s'adira più tosto che non cede.</p>
<p>[25-27] <emph>et quegli accorto</emph>: optimo precepto dà lo 'ntellecto alla ragione inferiore, che quando l'obstinato monta in furore gli ceda, et vadasene per l'entrata che lui abbandona, cioè per la ragione la quale ci mette in questa contemplatione.</p></div3>
<div3><head>vv.  28-45</head>
<lg><l>Così prendemo via giù per lo scarcho</l>
<l>di quelle pietre che spesso moviensi</l>
<l>sotto e mie piedi per lo nuovo carcho.</l></lg>
<lg><l>Io gìa pensando et e' dixe: "Che pensi?</l>
<l>forse a questa ruina ch'è guardata</l>
<l>da quell'ira bestial ch'io hora spensi?</l></lg>
<lg><l>Hor vo' che sappi che l'altra fiata,</l>
<l>ch'io discesi qua giù nel basso inferno</l>
<l>questa roccia non era ancor cascata.</l></lg>
<lg><l>Ma certo poco pria se ben discerno</l>
<l>che venisse colui che la gran preda</l>
<l>levò a Dite del cerchio superno.</l></lg>
<lg><l>Da tutte parti l'alta valle feda</l>
<l>tremò sì ch'io pensai che l'universo</l>
<l>sentissi amore per lo quale è chi creda</l></lg>
<lg><l>Più volte el mondo in chaos converso</l>
<l>et in quel punto questa vecchia roccia</l>
<l>qui et altrove tal fece riverso.</l>
</lg>
<p>[28-30] Scendevamo <emph>giù per lo scarcho</emph>, cioè per la ruina la quale havea scharicato el monte di molte pietre, et molte v'erono rimase meze svelte in forma che quando Danthe vi poneva e piedi si moveano <emph>per lo nuovo</emph>, cioè inusitato, <emph>carcho</emph>, imperochè non vi smontava se non anime sanza corpo da Danthe infuora. Adunque Danthe andava alchuna volta vacillando movendosegli sobto le pietre. Il che significa che mentre che la sensualità con la ragione inferiore scende nella contemplatione de' vitii, non può essere che alchuna volta non vada vacillando, perchè e piaceri che arrecono seco e vitii la lusingono. Imperochè non è anchora facto l'habito della virtù heroica. O vogliamo dire secondo Platone l'habito delle virtù dell'animo già purgato. Ma basta che non caggia, cioè non rovini nel vitio. Nè sanza cagione dimostra che questa ruina mena dove è punita la violentia efferata. Imperochè non può l'animo scendere in tanta crudeltà et violentia se la mente prima non rovina dalla excellentia della sua natura, et non indurisce alla crudeltà, perchè naturalmente siamo nati ad amare et giovare et non a odiare et nuocere. Il perchè amendue queste chose expresse el poeta per la ruina et per le pietre, le quali sono chosa durissima.</p>
<p>[31-33] <emph>Io gìa pensando</emph>: intendi alla ruina. Imperochè la ragione inferiore pensa sempre alle chose particulari; et di questo s'accorse la ragione superiore, et però gli solve el dubio del suo pensiere; <emph>in questa ruina che è guadata Da quell'ira bestiale</emph>: imperochè el passo donde entriamo nella violentia è superbia accompagnata da ira, per la quale dimentichiamo l'humanità et diventiamo fiere per crudeltà; <emph>ch'io hora spensi</emph>: perchè lo 'ntellecto spegne l'ira con la ragione.</p>
<p>[34-36] <emph>Hor vo' che sappi</emph>: finge che questa insieme chon molte altre rovinassi nell'hora sexta del venerdì sancto quando fu el terremoto per la morte di Christo; et allegoricamente accenna che per la morte di Christo fu spezata ogni violentia del dimonio contro di noi.</p>
<p>[37-39] <emph>colui che la gran preda</emph>: <emph>i.</emph> Christo, el quale spogliò el limbo de' sancti padri, e quali prima pel peccato originale erono in preda <emph>di Dite</emph>, cioè di Plutone <emph>i.</emph> di Lucifero, <emph>del cerchio del limbo</emph>, el quale è el primo cerchio et el più alto.</p>
<p>[40-45] <emph>sì ch'io pensai che l'universo Sentissi amore per lo quale è chi creda</emph>: cioè sono alchuni che credono che più volte el mondo sia ritornato in chaos. Pone la sententia d'Empedocle el quale poneva sei principii, cioè quattro elementi et amore et discordia, et diceva che quando gl'elementi et e moti del cielo erono in concordia, ogni cosa tornava in chaos, et quando cessava la concordia et veniva la discordia, tornava el mondo nella pristina forma; <emph>et in quel puncto</emph>, dell'hora sexta, <emph>questa vecchia roccia</emph>, questa antica ripa, <emph>qui et altrove</emph>, chome si dirà di sobto.</p></div3>
<div3><head>vv.  46-66</head>
<lg><l>Ma ficca gli occhi a valle chè s'approccia</l>
<l>la rivera del sangue la qual bolle</l>
<l>qual che per violentia in altrui noccia".</l></lg>
<lg><l>O ciecha cupidigia o ira folle</l>
<l>che sì ci sproni nella vita corta</l>
<l>et nell'eterna poi sì mal c'inmolle!</l></lg>
<lg><l>I' vidi un'ampia fossa in archo torta</l>
<l>chome quella che tutto el piano abbraccia</l>
<l>secondo c'havea decto la mia scorta.</l></lg>
<lg><l>Et tra 'l piè della ripa et epsa in traccia</l>
<l>correan centauri armati di saecte,</l>
<l>chome solean nel mondo andare a caccia.</l></lg>
<lg><l>Veggendoci calar ciaschun ristecte,</l>
<l>et della schiera tre si dipartiro</l>
<l>con archi et asticciuole prima electe.</l></lg>
<lg><l>Et l'un gridò di lungi: "A qual martiro</l>
<l>venite voi che scendesti la costa?</l>
<l>Ditel costinci se non l'archo tiro".</l></lg>
<lg><l>Lo mio maestro dixe: "La risposta</l>
<l>faren noi a Chyron costà da presso</l>
<l>mal fu la vogla tua sempre sì tosta".</l>
</lg>
<p>Dimostra prima che el supplicio di questi peccatori era che fussino bolliti nel sangue, dipoi si sdegna contro alle sfrenati voglie, le quali a tanta furia spingono gl'huomini in volere possedere in questo brieve tempo della vita quello pel quale dipoi in eterno sien dannati; et finalmente dimostra e punitori di questa essere e centauri.</p>
<p>[46-48] <emph>Ma ficca gli occhi a valle</emph>, cioè a basso, <emph>chè s'approccia</emph>, cioè perchè s'approxima.</p>
<p>[49-51] <emph>O cieca cupidigia</emph>, cieca dixe sanza ragione, <emph>o ira folle</emph>: dicemmo disopra che la forza dell'appetito irascibile è torre via tutti gl'obstacoli che non ci lasciono consequire quello che disideriamo. Adunque è folle et stolto tale appetito, el quale tutto il giorno pigne gli animi furiosi, et cupidi della tyrannide, a mille pericoli et morti, et a infinite fatiche; conciosia che vie più dolce si truovi l'acqua e 'l pane e 'l vetro e 'l legno che le gemme e l'oro. È conveniente supplicio a gl'huomini crudeli et tyranni che sieno puniti nel bollente sangue. Imperochè chi s'è dilectato del sangue promette la divina iustitia che sia punito nel sangue, chome intervenne a Cyro re de' Persi, el quale dopo la gravissima ropta data a gli Scythi, et dopo crudelissima occisione di quegli, finalmente vincto da Tamaris loro regina el chui figluolo haveva con gli altri morto, fu insieme con ducento migliaia di Persi morto; et Tamaris a dimostrare la sua sete del sangue humano gli levò el capo et messelo in uno otro pieno di sangue dicendo: "Sangue sitisti et io di sangue t'empio". <emph>Preterea</emph> bollono nel sangue e violenti, perchè sono incitati da ira la quale è bollimento di sangue. Et moralmente chi s'è delectato dell'homicidio dipoi ne pigla tanto pentimento, che dì et nocte è tormentato di ricordarsi di quello. Violentia è forza usata a danno et male altrui, et nasce da cupidità, la quale ha origine da superbia.</p>
<p>[52-54] <emph>in archo torta</emph>: perchè andava in circuito, secondo el sito che lui pone.</p>
<p>[55-57] <emph>tra 'l piè della ripa</emph>, tra le radici del monte, <emph>et essa</emph>, fossa, <emph>centauri armati correvano in traccia</emph>: cioè tutti alla fila quasi sequitando la traccia l'un dell'altro. Traccia significa vestigio et orma, onde tracciare è sequitare le pedate. Centauri dicono e poeti che furono huomini monstruosi in Thessaglia, e quali erono mezo cavagli et mezo huomini figluoli di Ixione. Chostui figluolo di Phlegia di Thessaglia. Et fu el primo che appresso de' Greci tentò per forza occupare la tyrannide, per questo fingono e poeti che lui volle congiugnersi con Iunone mogle di Iove; et Iove beffandolo fece una imagine di nebbia simile a Iunone; et Ixione con quella si congiunse stimando che fussi la vera Iunone, et di tal congiunctione nacquono e centauri. Per Ixione intendiamo tutti gl'huomini cupidi di regni o di potentie, e quali sopra le loro forze tentano acquistare principati o signorie; et perchè Giunone è idia de' reami, però fingono che lui si volessi congiugnere con quella. Ma epsa lo dileggia, et ingannalo per mostrarli tale imagine quale habbiamo decto, perchè nessuno è che possa congiugnersi con Giunone chome desidera, cioè acquistare tanta signoria quanta si propone nell'animo, el quale nella vita tyrannica è insatiabile. Imperochè acquistato quello che prima desiderava, et nel quale credeva riposarsi, gli nasce disiderio d'un maggiore; et mai non arriva a quella quieta vita che si propone, alla quale presto arriverebbe se ponessi freno alla cupidità, et stessi contento al presente stato chome apertamente dimostra el savio Cynea allo infuriato Pyrrho. Questo fa gl'huomini sempre sitibundi d'accrescere lo 'mperio dove si manifesta tanta insania che Alexandro magno sentendo che gl'epicuri philosophi affermavono essere non un solo mondo ma molti, lacrimò disperandosi potergli tutti vincere non havendo anchora vincto questo. Furono adunque monstruosi e pensieri d'Alexandro, perchè sanza dubio eron sopra ogni forza humana, et eron contro a ogni humanità, perchè non provocato da alchuna ingiuria, volle farsi servi quegli che di natura eron liberi chome lui. Onde manifesto sequita che e centauri, cioè gl'effrenati et crudeli desiderii, sono figluoli d'Ixione, cioè del tiranno; et generagli della nebbia, cioè di falso concepto che fa nell'animo suo. Imperochè chome la nebbia di lontano pare gran chosa, poi apressandosi si truova esser niente; chosì tali cogitationi da principio danno grande speranza di riuscire, dipoi spariscono et tornono in niente. <emph>Preterea</emph> chome et corpo del centauro ha e primi membri humani, et gl'ultimi di fiera, chosì e tyrannici disiderii hanno da principio qualche parte di ragione, ma dipoi quanto più tirono avanti in loro progresso tanto più divengono bestiali. <emph>Preterea</emph> dicono che Giove lo precipitò nello 'nferno, et ivi lo fece legare a ruote che sempre si volgono, et sono piene di serpenti. Il che significa che la mente del tyranno è sempre voltata da anxie cogitationi, et del continuo morsa da velenosi pensieri. Et certo nessuna chosa si truova più efferata, et più contraria all'humana natura, che la vita et chostumi di quegli e quali o nelle loro rep. o ne' loro principati, vogliono potere più che le leggi et soperchiare quegli che Dio et la natura gli ha facti pari et equali; nè furono trovati e re et governatori delle rep. per signoreggiare gli altri o crudelmente tormentargli et privargli delle dignità, della roba et finalmente della vita. Nè per convertire in sè ogni commodo et utilità, et a quegli lasciare gl'incommodi et e danni. Ma furono instituti perchè la moltitudine havessi guida et governo all'honesto vivere, et perchè chon loro prudentia et iustitia fussino exemplo d'ogni virtù, et chol mezo delle sancte leggi reggessino in pace et in concordia e loro cittadini. Instituissino el popolo a exercitarsi in ogni laudabile arte. Usare el debito ufficio inverso e suoi cittadini. Nessuno offendere. Giovare a tutti. Amare secondo e gradi e parenti et gli amici. Essere di sì fervente carità verso la patria, che sempre sia parato per quella bisognando metter la vita. Et finalmente perchè loro s'affatichassino acciochè gli altri si posassino. Vigilassino, acciò che gli altri sicuramente dormissino. Mettessonsi a' pericoli, acciò che gli altri vivessino sicuri; et di tutte queste chose non aspectassino altro premio che l'honore, el quale è unico premio della virtù. Questi da' Greci sono chiamati "Basylee", perchè sono ferma basa sopra la quale tutto el pondo publico si regge. Chiamongli e Latini "Reges", perchè reggono et sostengono con loro industria gli altri, et non gli lasciono trascorrere in alchuna iniquità. Chiamongli e christiani "pastores", perchè chome e buoni pastori non cerchono e proprii commodi, ma quegli della gregge a lloro commessa, chosì e buoni principi cerchono la salute di quegli che sono commessi al lor governo; et ricordonsi delle parole della verità che 'l buon pastore mette la vita per le sue pecore. Questo è adunque l'officio et el debito di chi governa et regge. Et chi fa el contrario di questo non è re nè governatore, ma tyranno. Non è pastore ma lupo. Non guarda le pecore, ma l'uccide. Non s'affaticha per quegli che gli sono sobtoposti, ma vuole vivere della loro faticha. Triumphare delle loro spoglie. Portarsi con loro chome diavolo, et essere adorato chome dio. Vuole che la sua libidine sia chome un divino precepto. La sua avaritia sia per giusta legge. La crudeltà gli si convengha. Godono de' tormenti de' giusti. Rallegronsi spargere el sangue de gl'innocenti. Il perchè non solamente non sono re, ma non sono huomini. Ma spogliati d'ogni humanità, et vestiti d'ogni efferità, sono somma pernitie de gl'huomini. Ritennono Nerone et Messentio la effigie humana. Ritennonla Sylla et Mario; ma l'animo humano al tutto diposono, et diventorono tygri et orsi. Questi tanto excessivamente peccano che non solamente nuocono a gli altri huomini chome habbiamo decto; ma quanto è in loro nuocono a Dio, perchè conculcano le leggi figliuole di Dio. Perdono gl'huomini creature di Dio. Nuocono a llor medesimi, perchè dall'altissimo et celeste grado dove è posto l'huomo simile all'angelo anzi a Dio rovinano nel profondo precipitio, et baratro delle fiere. Et spesse volte volendo spargere el sangue d'altri spargano el loro. Onde Iuvenalis: "Ad generum Cereris sine cede et vulnere pauci Descendunt reges et sicca morte tyranni". Di questi dice el psalmista: "Non perdam cum impiis vitam meam, Et cum viris sanguinum animam meam In quorum manibus iniquitates sunt et dextera eorun repleta est muneribus". Et Abachuc propheta: "Ipse diabolus de regibus triumphabit, et tyranni ridiculi eius erunt". Et certamente perdono la lor vita e tyranni. Nè solamente la etherna, ma anchora questa transitoria. Imperochè essendo temuti da tutti conviene che anchora loro temino tutti. Il perchè sempre vivono in somma anxietà et timore; chome apertemente dimostra Cicerone nella quinta tusculana con lo exemplo di Dionisio tyranno di Siracusa; el quale non solamente era constrecto a guardarsi da gli amici et da' familiari et privarsi d'ogni gioconda consuetudine, ma nè delle moglie nè delle figluole si fidava; et quanto miglori sono gl'huomini tanto più gli temono. Imperochè, chome dice Salustio, "semper illis aliena virtus formidolosa est", ma forse la giusta indegnatione che ho verso sì detestabile generatione d'huomini m'ha traportato troppo lontano dal proposito, ma conchiudendo non è maggior pena a gl'huomini ambitiosi che generare centauri, cioè che lo loro imprese non rieschino, et però pone e centauri in questo luogho. Hora tornando al texto sequita:</p>
<p>[58-60] <emph>Veggendoci calare</emph>, cioè scendere al piano ove era la fossa del sangue, <emph>ciaschuno</emph> di quegli centauri <emph>ristecte</emph>, et <emph>tre si dipartiro della schiera</emph> venendo inverso di noi impuncto d'archo et di saette per offenderci. Voleva Danthe scendere al piano, cioè alla contemplatione di questo vitio; ma chome habbiamo decto in più luoghi, e centauri, cioè el vitio, si fa incontro alla concupiscentia, et chon sue saecte, cioè cho suoi stimoli, la vincerebbe, se Virgilio, cioè lo 'ntellecto, non gli domassi.</p>
<p>[61-63] Era con questi tre Nesso; et volevono e centauri che Virgilio et Danthe di lontano dicessino a che martiro venivono. Quasi vogla dire che chi guarda di lontano el vitio non conosce la sua intrinseca natura. Il perchè spera piacere e felicità. Onde se non si guardassi gli nascerebbe dispiacere et miseria.</p>
<p>[64-66] <emph>Lo mio maestro dixe: "La risposta Faremo noi a Chyrone"</emph>: Chyrone centauro non figluolo d'Ixione et della nuvola chome gl'altri centauri, ma di Saturno, el quale innamorato d'una nympha chiamata Phyllare si congiunse chon quella, ma sopravenendo la mogle per non esser giunto in manifesto furto si convertì in cavallo. Il perchè Phyllare di tal congiunctione partorì Chyrone mezo huomo et mezo cavallo. Chostui fu docto in musyca, onde in questa era maestro d'Achille. <emph>Item</emph> in quella spetie di medicina, la quale è decta chyrurgia, et insegnolla ad Esculapio. Fu decto mezo cavallo, perchè fu huomo bellicoso. Imperochè el cavallo è animale apto a guerra. Onde Achille huomo bellicoso è decto suo discepolo. Adunque per chostui intenderemo quello animo el quale benchè sia efferato nell'ambitione et nella cupidità del signoreggiare, nientedimeno non è sanza alchuna doctrina et ragione, et qualche iustitia et civile chostume, et però Virgilio non vuole rispondere a Nexo nel quale niente altro è che furore. Ma dice che risponderà a Chyrone. Il che significa che lo 'ntellecto speculativo non vuole procedere con consiglio precipite et impetuoso et furibondo chome fu Nexo quando sanza considerare quanta ingiuria faceva a Hercole huomo apto a vendicarsene violentò Dianira. Ma vuole procedere con ragione et con doctrina et con equità qual fu in Chyrone, et rimpruovera a Nexo che la sua furia et la sua presta et inconsiderata voglia finalmente gl'hebbe a nuocere perchè fu morto dalle saecte d'Hercole; et certo tutte le 'mprese inconsiderate de' furiosi tyranni sono uccise da Hercole, cioè sono vinte da gl'huomini prudenti et forti, chome intendiamo per Hercole.</p></div3>
<div3><head>vv.  67-72</head>
<lg><l>Poi mi tentò et dixe: "Quelli è Nexo,</l>
<l>che morì per la bella Deianyra</l>
<l>et fè di sè la vendecta egli stesso.</l></lg>
<lg><l>Et quel di mezo ch'al pecto si mira</l>
<l>è 'l gran Chyrone el qual nudrì Achille</l>
<l>quell'altro è Pholo che fu sì pien d'ira.</l>
</lg>
<p>Pone questi tre uscire di schiera de gli altri a dimostrare che la violentia chome habbiamo decto disopra è di tre spetie.</p>
<p>[67-69] <emph>Poi mi tentò</emph>: mi toccò per excitarlo et farlo attento a quello che gli voleva dire, perchè la sensualità in queste contemplationi si smarrisce se lo 'ntellecto non l'excita et non l'amonisce; <emph>Quello è Nexo</emph>: questo centauro scampò della guerra de' Iaphiti et fuggissi in Calidonia. In quel tempo Hercole havendo vincto Acheloo se ne menava Deianira, la quale gl'havea dato in moglie Eneo suo padre et re di Calidonia, et giunto al fiume Hebeno assai rigonfiato per le structe nevi, trovò Nexo el quale s'offerse passare Deianira in su la groppa. Ringratiollo Hercole et decteglene non sospectando di fraude alchuna. Ma Nexo poi che l'hebbe portata all'altra ripa gli volle fare violentia. Il che conoscendo Hercole per le grida di Deianira lo saectò con le saecte le quali erono intincte nel velenoso sangue dell'hydra. Conobbe el colpo mortale Nexo, et disubito pensò alla vendecta, et a Deianira porse la camicia lorda del suo sangue dicendogli: "Se mai el tuo marito sarà occupato d'amore d'altra donna, et tu gli metta questa camicia subito tornerà al tuo amore". Serbò Deianira et la camicia e 'l veleno dell'hydra; et dopo alchun tempo essendo occupato Hercole nell'amore di Iole glene mandò. Lui se la messe, et per tale veleno perì; et in questa forma si vendicò Nexo.</p>
<p>[70-72] Di <emph>Chyrone</emph> habbiamo già decto. <emph>Pholo</emph> fu uno de' centauri, el quale nelle nozze di Perithoo re de' Iaphiti vinti dal vino vennono in tal furore, che vollono rapire la sposa. Onde nacque zuffa tra loro et gl'altri che v'erono, tra' quali fu Hercole et Theseo et Nestore; et finalmente furono cacciati, et la maggior parte morti; et dicono e poeti che in questo convito Pholo beeva con molto gran tazza, et per più ebrietà divenne più furioso. Onde Iovenale: "Et dignum sitiente Folo et coniuge Fusci".</p></div3>
<div3><head>vv.  76-90</head>
<lg><l>Dintorno al fosso vanno a mille a mille</l>
<l>saectando qual anima si svelle</l>
<l>del sangue più che sua colpa sortille".</l></lg>
<lg><l>Noi ci appressammo a quelle fiere snelle</l>
<l>Chyron prese uno strale et con la coccha</l>
<l>fece la barba indrieto alle mascelle.</l></lg>
<lg><l>Quando s'hebbe scoperta la gran bocca</l>
<l>dixe a' compagni: "Siete voi accorti,</l>
<l>che quel di drieto muove ciò che tocca?</l></lg>
<lg><l>Così non soglion fare e piè de' morti".</l>
<l>E 'l mio buon duca che già gl'era al pecto</l>
<l>dove le due nature son consorti,</l></lg>
<lg><l>Rispose: "Bene è vivo, et sì solecto</l>
<l>mostrar me gli convien la valle buia</l>
<l>necessità el conduce et non dilecto.</l></lg>
<lg><l>Tal si partì da cantare alleluia,</l>
<l>che mi commisse questo officio novo</l>
<l>non è ladron nè io anima fuia.</l>
</lg>
<p>[76-78] <emph>Fiere snelle</emph>: cioè veloci. Snello significa svelto et schiecto. Onde diciamo una femina snella, et chi è snello è dextro et rapto; <emph>Chiron prese uno strale</emph>: volse exprimere questi versi di Virgilio: "Dixit et auratam volucrem Threissa sagictam Deprompsit pharetra cornuque infensa tetendit, Et duxit longe donec curvata coirent Inter se capita, et manibus iam tangeret equis Leva aciem ferri dextra nervoque papillum". Adunque et <emph>con la cocca</emph> dello strale <emph>fece la barba indrieto alle mascella</emph>, perchè tirando la corda dell'archo a sè faceva che la cocca veniva insino a gli orecchi, et tiravasi drieto la barba onde la boccha rimaneva scoperta.</p>
<p>[79-81] Dipoi dimostra che Chyrone chome philosopho conobbe che Danthe era vivo cioè col corpo. Imperochè e philosophi dimostrano che ogni chosa che muove col toccare conviene che sia corpo.</p>
<p>[82-84] Et però soggiunse: <emph>"Così non soglion fare e piè de' morti"</emph>: imperochè l'anima rimanendo incorporea non ha tacto. Dipoi dice che Virgilio già era al pecto di Chyrone a dimostrare quanto presto lo 'ntellecto previene alla furia del vitio, et toglie via ogni empito abbattendo quello chon la ragione; <emph>al pecto Là dove due nature son congiunte</emph>: e centauri si formano con tal figura che e membri cavallini sono disobto, et gl'humani sono di sopra dal pecto in su. Adunque el peccato è il confine del cavallo et dell'huomo; et perchè nel pecto stanno e pensieri et le cogitationi, dimostra che Virgilio s'accostò a quello, cioè la ragione percosse la cogitatione, la quale era parte bestiale et parte humana.</p>
<p>[85-87] Et dice a Chyrone: <emph>Bene è vivo</emph>, che dimostra che non è sceso allo 'nferno per fare habito nel peccato, perchè tali non sono vivi; ma discende nello 'nferno, cioè nella cogitatione del peccato, per guardarsene, et per questo è necessario che Virgilio, cioè lo 'ntellecto superiore, gli mostri la valle buia, cioè e peccati; <emph>necessità el conduce et non dilecto</emph>: perchè la cognitione de' vitii non arreca dilectatione all'animo; ma è necessaria acciò che se ne possa guardare. Imperochè nessuno si può guardare dal nimico scognosciuto; ma la cognitione delle virtù arrecha seco grandissimo dilecto.</p>
<p>[88-90] <emph>Tal si partì da cantare alleluia</emph>: dimostra che Beatrice, della quale è decto nel primo cantico, mosse Virgilio a guidare Danthe, la quale venne a llui di cielo dove si canta alleluia, cioè dove è ogni allegreza. Imperochè questo vocabolo in ebreo significa "loda Idio" et "allegreza"; <emph>che mi commesse questo offitio novo</emph>: perchè quanto alla fictione è chosa nuova che un vivo sia menato per lo 'nferno. Et allegoricamente dimostra che pochi son quegli che venghino a tal contemplatione; <emph>non è ladrone</emph>: dimostra che non viene per esser punito, perchè non è ladrone, cioè violento. Imperochè ladrone è quello che ruba per forza, et furo quello che toglie per inganno; <emph>nè io anima fuia</emph>: cioè fura. Et dixe questo imitando Virgilio, el quale induce che la Sybilla scusò Enea a Charone, dimostrando che non viene per rapire dello 'nferno, o Cerbero, o Proserpina, o alchuno altro. Onde dixe: "Nulle hic insidie tales absiste moveri, Nec vim tela ferunt, licet ingens ianitor antri Ethernum latrans exangues terreat umbras Casta licet patrui servet Proserpina lymen". Adunque chome la Sybilla dimostra che in Enea non è fraude nè violentia, chosì Virgilio dimostra che nè in Danthe è violentia, chome ne' ladroni, nè in lui fraude chome è nel furo.</p></div3>
<div3><head>vv.  91-96</head>
<lg><l>Ma per quella virtù per cui io movo</l>
<l>li passi miei per sì selvaggia strada</l>
<l>danne un de' tuoi a cui noi siamo approvo</l></lg>
<lg><l>Et che ne mostri là dove si guada</l>
<l>et che porti chostui in su la groppa,</l>
<l>chè non è spirto che per l'aer vada".</l></lg>
<lg><l>Chyron si volse in su la dextra poppa</l>
<l>et dixe a Nexo: "Torna et sì gli guida,</l>
<l>et fa cansar s'altra schiera s'intoppa".</l>
</lg>
<p>[91-93] <emph>Ma per quella virtù</emph>: scongiura per la divina virtù alla quale <emph>etiam</emph> gl'infernali cedono; <emph>danne un de' tuoi</emph>, centauri, <emph>a cui noi siamo approvo</emph>: cioè che ci appruovi, che tanto è a dire quanto che ci habbi cari, et facciaci buona compagnia. O veramente <emph>a chui noi siamo appruovo</emph>, cioè ad experientia, cioè per la guida del quale noi siamo et trovianci alla pruova.</p>
<p>[94-96] <emph>et che porti chostui in su la groppa, Che non è spirto che per l'aer vada</emph>: questa sententia è aperta quanto alla fictione. Ma quanto all'allegoria dimostra che Virgilio el quale è sanza corpo non ha bisogno d'esser passato el fosso perchè può andare per l'aere. Il che dinota che lo 'ntellecto ha la cognitione de gl'universali, e quali non son inclusi in alchuna materia nè in tempo nè in luogho. Ma la ragione inferiore considera e particulari, e quali sono inclusi nella materia. Adunque Virgilio passerà per qualunque luogho. Ma Danthe sarà portato da Nexo, perchè la sensualità non conosce el vitio in universale, nè può considerare tyrannide abstracta da ogni subgecto, ma considerala in un particulare, chome in Phalere, in Nerone, et in simili.</p></div3>
<div3><head>vv.  106-114</head>
<lg><l>Noi ci movemmo con la scorta fida</l>
<l>lungo la proda del bollor vermiglo</l>
<l>dove e bolliti facieno alte strida.</l></lg>
<lg><l>I' vidi gente sobto insino al ciglo;</l>
<l>el gran centauro dixe: "E' son tyranni,</l>
<l>che dier nel sangue et nell'haver di piglo.</l></lg>
<lg><l>Quivi si piangon gli spietati danni</l>
<l>quivi è Alexandro et Dionisio fero</l>
<l>che fè Sicilia haver dolorosi anni.</l></lg>
<lg><l>Et quella fronte c'ha 'l pel chosì nero</l>
<l>è Azolino, et quell'altro ch'è biondo</l>
<l>è Obizo da Esti, el qual per vero</l></lg>
<lg><l>Fu dal figlastro spento su nel mondo".</l>
<l>Allhor mi volsi al poeta, et quel dixe:</l>
<l>"Questi ti sia hor primo et io secondo".</l>
</lg>
<p>Questo texto è chiaro per se medesimo, excepto che le historie.</p>
<p>[106-108] <emph>Alexandro</emph> magno re de' Macedoni merita sanza alchuno dubio essere enumerato tra e tyranni, perchè invero sanza essere provocato chon alchuna ingiuria, occupò la tyrannide non solo della Grecia, ma di gran parte dell'Asia. Il perchè veramente dixe el Petrarca: "Alexandro ch'al mondo brigha diè". Usò molte crudeltà, et molti inditii dimostrono manifesto che consentì alla morte del padre ucciso da Pausania. Fu di tanta insania che volle esser decto et stimato figluol di dio et non d'huomo; et vincto che hebbe e Persi volle secondo el barbarico costume, et con grande indegnatione de' suoi, essere adorato per idio. Et Calisthene optimo philosopho suo condiscepolo et discepol d'Aristotele tentava di ritrarlo da tanta insania, fece crudelissimamente morire. Per ira, et ebrietà uccise Clyto tanto a llui amico che dipoi pentendosene volle se medesimo uccidere; nè si potrebbe sanza historico volume narrare non dico e particulari amici, chome ne' primi fu Clyto el quale perchè modestamente l'admoniva che non si preponessi al suo padre Philippo, ma e popoli et le nationi, le quali sanza alchuna ingiuria ricevuta mandò in ultimo exterminio, et e re da' quali non era mai stato provocato. Onde rectamente lo chiamò Lucano predone et raptore dell'universo, et disidera che l'ossa sua in vendecta di tanta efferità sieno sparse per tutto el mondo. Et certo se considerremo con diligentia la vita et e costumi suoi, diremo che poche virtù furono in lui le quali non usassi male. Concedo essere stato excellentissimo in facti militari. Ma chi non sa che la guerra di sua natura è al tutto opposita al vinculo della carità el quale naturalmente abbraccia tutta l'humana generatione, ma è approvata da Dio et da' savi huomini solamente per difensione di sè, de' suoi et della patria, per domare e monstri, per ridurre e popoli feroci a tranquilla pace? Ma Alexandro la convertì in pernitie di tutti, in imporre el giogo a chi viveva in libertà, per torre pace et otio a chi sanza ingiuria d'altri si godeva ne' proprii beni, et parevagli essere degno a chi tuti gl'huomini servissino essendo lui servo del vino et dell'ira. Nè si vergognò fare figluolo di Giove, et volere chome dio essere adorato. <emph>Dyonisio</emph> fu siracusano di nobile stirpe. La madre gravida in costui sognò che partoriva un satyrisco, et gl'interpreti de' sogni predissono lui havere a essere Potentissimo. Et Hymera femina nobile in Syracusa sognò esser menata in cielo, et che vedea sobto e piedi di Giove un huomo di pelo rosso et lentiginoso leghato con mille cathene, et la guida sua gli diceva che chostui haveva a essere la strage et distructione di Sycilia. Dipoi in processo di tempo havendo occupato la signoria Dionysio, subito che la donna lo vide gridò quello essere l'huomo el quale in sogno havea veduto incatenato, le quali parole furon chagione che Dionisio la facessi uccidere. Diventò chostui signor di Sicilia poi che gl'exerciti de' Cartaginesi e quali erono potentissimi in quella isola consumati dalla pestilentia lasciorono l'isola libera. Facto re passò in Italia contro alle città grece, et prima vinse Locri. Dipoi assediò Crotone. Ma venendo nuovi exerciti de' Cartaginesi in Sicilia, fu constrecto abandonare la 'mpresa et tornare nell'isola. Fu molto crudele, et la città di Syracusa in quel tempo splendidissima, in grave servitù oppresse, perchè di natura era malefico et iniusto. Occupò la tyrannide nel vigesimo quinto anno della sua vita, et tennela anni trentocto, ma con somma miseria, imperò che essendo huomo nobile et licterato, et poeta di qualche conto, et per questo cupido della familiarità et conversatione di molti huomini, nientedimeno era necessario che da tutti si guardassi. Perchè, chome dice Salustio, sempre e tyranni temono più e buoni che e rei, perchè sono più amatori della libertà. Viveva adunque con servi et con barbari, et per cupidità di signoreggiare lui medesimo s'era chiuso in strecta carcere; et quanto fussi la sua miseria lui medesimo lo dimostrò in Damocle, el quale lodando molto la felice sua vita, "Voglio - dixe Dionysio - che la gusti", et subito fece parare nobilissimo convito. Comandò poi a Damocle che sedessi in luogho che havendo da ogni mano compagni non potessi a sua posta partirsi, et sopra al capo suo fece leghare al palco con una setola di cavallo una molto appuntata spada, la quale parea che del continuo gli potessi cadere in capo. Era ornata la mensa d'aurei et argentei vasi. Era ripiena di molte varie et suavissime vivande. Eronvi giovini et experti sergenti, ma tanta era la paura che la spada non gli cadessi in capo, che nessuna voluptà prese delle già decte cose. Adunque dimostrò che simile era la vita tyrannica, nella quale la continua paura di non essere o ucciso o cacciato fa che nessuna voluptà di sua potentia o di suoi thesori può pigliare. Havea due mogli, nè mai entrava in camera d'alchuna che prima non mandassi chi con diligentia investigava che non havessino nascose alchune armi. Et perchè non si fidava del barbiere si facea radere dalle figluole; et quando furon poi in età adulta levò loro el rasoio, et facevasi abruciare la barba con gusci di noce accesi. Era molto impio ne gli dii. Spoglò el tempio di Proserpina, et dipoi havendo buona navigatione aggiunse al sacrilegio dirisorie parole dicendo: "Vedete quanta bonaccia danno gli dii a chi gli ruba". Havea Hierone re ornata la statua di Giove di drappo d'oro. Lui la tolse et dectene una di lana affermando che l'oro era inutile d'ogni stagione, perchè el verno era troppo freddo et la state troppo grave. Facevono gl'antichi le statue d'Apolline d'età giovinile, et quelle d'Esculapio suo figluolo senili, et con lungha barba. Adunque levò la barba che era d'oro ad Esculapio affermando non essere chosa conveniente che essendo el padre sanza barba el figluolo sia barbuto.</p>
<p>[109-111] <emph>è Azolino</emph>: fu chiamato chostui Azolino da Romano castello di Trivigi. Benchè Musatto Padovano in una sua tragedia, nella qual finge lui essere figluolo del diaulo lo chiami Ecerino; et Giovanni Villani nella <emph>Cronica</emph> pone essere stato di nobile stirpe. Fu tyranno potentissimo nella Marca trivigiana ne' tempi di Federigho secondo. <emph>Preterea</emph> signoreggiò Padova, Vicentia, Verona, et Brescia, et per sua efferata crudeltà infiniti huomini parte uccise parte mandò in exilio. Et dopo la rebellione de' Padovani nel Prato di Padova rinchiuse drento a un palanchato dodicimila huomini, et tutti gli fece ardere; et in questa crudeltà si narra che havendo preso sospecto d'un suo cancellieri chiamato ser Aldobrandino, et per questo diterminando farlo morire, domandò se sapea chi erono e rinchiusi nel palancharo; et rispondendo el cancellieri che tutti gl'havea notati in un suo quaderno, dixe Azolino haver diterminato di volere presentare l'anime di quegli al diavolo per molti beneficii ricevuti da llui. Il perchè voleva che andassi col quaderno insieme con loro all'inferno, et nominatamente per sua parte glie ne presentassi, et chosì insieme con gli altri lo fece ardere. Chostui mosse exercito contro a' Melanesi, et giunto ad Adda et trovando el ponte occupato dal marchese Palanigino suo adversario, si messe a vadare, et giugnendo a riva con suo disavvantaggio fu ropto dal marchese et ferito et preso et menato in Casciano castello propinquo, dove non volendo mangiare nè curare le ferite morì di fame et di dolore, nell'anno della nostra salute .M.cc.lx. Regnò in Verona anni .xxxiiii. chome più distesamente diremo nel nono canto del paradiso; <emph>è Obizo da Esti</emph>: fu chostui della famiglia de' marchesi di Ferrara, et facto marchese della Marcha d'Anchona dalla sedia apostolica, con rapine et crudeltà ragunò gran thesoro. Finalmente fu una nocte affogato con un pimaccio dal figluolo, el quale Danthe chiama figliastro, perchè non par credibile che fussi suo figluolo havendo in lui usato tanta crudeltà. Lascio la historia di questi da Esti, perchè è abbastanza celebrata dal nostro imolese.</p>
<p>[112-114] <emph>Allhor mi mossi al poeta</emph>: pareva a Danthe che Virgilio dovessi esser la guida et non el centauro, et però si volse a llui, et Virgilio intendendo la vogla sua dixe che voleva che in quel luogho el centauro fussi el primo. Et questo allegoricamente s'intende che Danthe, cioè l'appetito sobtoposto alla ragione, in ogni contemplatione et cognitione non vuole altro giudicio che quel di Virgilio, cioè dello 'ntellecto. Ma per rispecto che lo 'ntellecto ha cognitione de gl'universali, può giudicar Virgilio che chosa sia violentia et crudeltà, et che suplicio meriti. Ma e particulari, chome a dire che Dyoniso et Azolino sieno crudeli, et giudica meglo el senso et la ragione inferiore, et <emph>maxime</emph> in quell'huomo che ha usato la crudeltà chome sono e centauri; et però Virgilio non dixe: "Questo ti sia primo absolutamente", ma dixe: "Questo ti sia primo hora", cioè in questi particulari, et lui vuole in questo luogho essere il secondo, perchè havendo già conosciuto l'anima nostra l'actioni di Mario et di Sylla essere crudeli abstrae da questi particulari epsa crudeltà, et considera non in loro ma in universale che chosa sia crudeltà, et in questa forma Virgilio diventa la seconda guida. È adunque di maravigloso ingegno el poeta che sobto tale fictione noti la differentia che è tra lo 'ntellecto et la ragione inferiore.</p></div3>
<div3><head>vv.  115-126</head>
<lg><l>Poi che più oltre el centaur s'affixe</l>
<l>sopra una gente che 'nsino alla gola</l>
<l>parea che di quel bullicame uscisse,</l></lg>
<lg><l>Mostrocci un'ombra da un canto sola</l>
<l>dicendo: "Colui fesse in grembo a Dio</l>
<l>lo cor che 'n su Tamigi ancor si cola".</l></lg>
<lg><l>Poi vide gente che di fuor del rio</l>
<l>tenea la testa et anchor tutto el casso</l>
<l>et di costor assai riconobb'io.</l></lg>
<lg><l>Chosì a più a più si facea basso</l>
<l>quel sangue sì che cocea pur li piedi,</l>
<l>et quivi fu del fosso el nostro passo.</l>
</lg>
<p>[115-117] <emph>Bullicame</emph>: dicono ogni acqua che surge delle neve con bollore di caldo. Onde el bagno di Viterbo è decto bullicame per questa ragione.</p>
<p>[118-120] <emph>Mostrocci un'ombra</emph>: una anima la quale dice essere sola in quel luogho, perchè nessuno v'era che havessi commesso tale scellerateza. Et intende del conte Guido da Monteforte. Il che acciò che chon brevità exprimiamo &lt;...&gt;. Fu re d'Inghilterra Arrigo tertio, el quale perchè fu dilapidatore et prodigo in consumare le chose del regno, alienò da sè e baroni in forma che col favore loro el re di Francia mandò Simone huomo excellente et apto a regnare; chostui incarcerò Arrigo re, et Riccardo suo fratello, et tutti e figluoli excepto Adovardo el quale per velocità del cavallo scampò. Ma non seppe usare la sua buona fortuna Simone; et in modo insuperbì che tutti e baroni si ribellorono. Onde prese occasione Adovardo di ricuperare el reame; et vinse et prese Simone et ucciselo, et in pezi lo squarciò, et el membro della vergogna gli fece mettere in boccha, et chosì liberò el padre el zio et e frategli. Seguirono poi tempi che Guido figluol di Simone facto grande per l'amicitia di Carlo duca d'Angiò et fratello di Lodovico re di Francia vendicò el padre con somma scellerateza in questo modo. Venne in Italia Carlo chiamato dal papa contro a Manfredi, et vincto Manfredi et acquistato el regno di Puglia constituì Guido, la cui opera gl'era stata utilissima in tutte le guerre vicario di Toscana, el qual vicariato havea havuto dalla chiesa; et prima l'havea facto liberare a Gregorio papa decimo delle carcere nelle quali chome excomunicato l'haveva messo essendo lui venuto a ubbidire. Et pocho dopo tornando di Tunizi el re Carlo insieme col re Philippo di Francia, et con Arrigo d'Inghilterra nipote d'Arrigo re preso da Simone, et figluolo di Riccardo suo fratello già stato electo imperadore diposto Federigo secondo, vennono a Viterbo dove morto el papa erono e cardinali in discordia in creare nuovo pontefice. Qui Guido volendo vendicare el padre giustamente da Adovardo morto assaltò Arrigo nella chiesa di sancto Salvestro mentre che 'l sacerdote mostrava el corpo di Christo, et ucciselo, et pe' capegli lo strascinò fuori della chiesa, et fuggissi in maremma nelle terre del conte Rosso suo suocero, non sanza infamia del re Carlo, el quale se non era stato conscio chome molti sospectorono, dovea punirlo. El corpo d'Arrigo fu portato a lLondra, et sepellito nella capella de gli altri re; et sopra la sepultura fu posta una statua dorata, la quale nella dextra tiene una coppa d'oro, et in quella el cuor suo imbalsimato, et sopra el cuore un coltello in testimonio dell'uccisione, et chon la sinistra tiene un brieve, le cui parole sono "El cuore passato del coltello do a chi m'è parente" intendendo d'Adovardo. Et di qui nasce che Adovardo non fu mai poi amico di Carlo nè della casa di Francia. Fu adunque grande excesso, prima perchè non accadeva vendecta della morte del padre, perchè giustamente fu morto; dipoi per rispecto del luogho, perchè fu in chiesa, et quando si mostrava el corpo di Christo; et nella corte romana, et nella persona del figluol del re. Il perchè lo pone solo, perchè commesse singulare excesso; <emph>Chostui fesse in grembo a Dio</emph>, nella chiesa la quale è grembo di Dio, <emph>lo cor che 'n su Tamigi anchor si cola</emph>: cioè s'honora perchè "colere" in lingua latina significa honorare; <emph>in su Tamigi</emph>: cioè Londra per la quale passa el fiume Tamigi.</p>
<p>[121-126] <emph>Poi vidi gente</emph>: dimostra che la fossa quanto più oltre procedeva tanto men fondo havea. Onde in quanto più basso erono l'anime tanto più erono fuor del sangue. Dice lui havere conosciuti molti. Il che dimostra che la sensualità con la ragione inferiore può per se medesima conoscere tal vitio ne' particulari, <emph>maxime</emph> havendone inteso prima de gl'altri; et che el sangue sia meno profondo, et e peccatori ne sieno più fuori uno che un altro, dimostra che chi ha meno peccato è in minor pena contro a gli stoici, e quali vogliono che tutti e delicti sieno pari. Passò Danthe el fosso dove el sangue venne meno. In che niente altro intende se non che chi contempla el vitio, et sia guidato da Virgilio, passa per quello senza pigliare alchuna macula.</p></div3>
<div3><head>vv.  127-139</head>
<lg><l>"Sì chome tu da questa parte vedi</l>
<l>lo bullicame che sempre si scema</l>
<l>- dixe 'l centauro - voglio che tu credi</l></lg>
<lg><l>Che da quest'altra più et più giù prema</l>
<l>lo fondo suo infin che si congiugne</l>
<l>ove la tyrannia convien che gema.</l></lg>
<lg><l>La divina giustitia di qua punge</l>
<l>quel Atylla che fu flagello in terra,</l>
<l>et Pyrrho, et Sexto, et in etherno munge</l></lg>
<lg><l>Le lagrime che col bollor di serra</l>
<l>a Rinier da Corneto a Rinier pazo</l>
<l>che fecero alle strade tanta guerra".</l></lg>
<lg><l>Poi si rivolse et ripassossi el guazo.</l>
</lg>
<p>[127-132] È chosa conveniente che 'l fosso chome dall'una delle parti digrada et scema, chosì dall'altra parte si profondi, acciò che secondo e peccati maggiori et minori sieno maggiori et minori pene, et però subgiugne el centauro che la divina giustitia punge et trafigge di qua, cioè ove el sangue è più profondo.</p>
<p>[133-135] <emph>quello Atylla che fu flagello in terra</emph>: Atylla re de gl'Unni chome scrive Paolo Diacono, nell'anno quattrocento quarantadue essendo signore di Dacia, Ungheria, Macedonia, Mesia, Achaia, et Thracia, huomo avidissimo d'imperio, et sitibundo di sangue humano, et sopra gl'altri crudele con innumerabili copie volse el suo furore in Italia; et chon ogni forza et industria assediò Aquilegia, la qual sì virilmente fu difesa da' suoi ciptadini che non sanza gravissimi affanni et dopo tre anni apena la vinse, et crudelmente col ferro et col fuoco la conduxe in ultima ruina. Disfece dipoi Concordia Altino et Padova. Et saccheggiò Vicentia, Verona, Brescia, Bergamo, Melano, et Pavvia non sanza grandissima occisione, et molte altre terre in Lombardia et in Romagna; et finalmente arrivato dove el Mencio mette in Po mentre che delibera se debbe andare a Roma sopravenne Leone papa, et non sanza divino miracolo impetrò da sì crudele tyranno che lasciata Italia tornassi in Ungheria. Il perchè lui si tornò, presa prima in moglie Honoria sorella di Valentiniano imperadore. Et in Ungheria in convito morì per abbundantia di sangue che del naso gli uscì, huomo cupido di sangue affogò nel sangue. Nè è da pretermettere un altro miracolo, el quale gli decte el cognome, chosì chiamassi Attila flagello di Dio. Era arrivato Attyla a Modona chol suo hostile exercito. Et Geminiano vescovo di quella città huomo di sancta vita confidatosi del divino aiuto gli venne incontro, et domandatolo chi fussi, rispose: "Sono Attyla flagello di Dio". A chui rispose Geminiano: "Et io sono Geminiano servo di Dio"; et doppo tali parole gli aperse le porte, et Attyla mosso da divino terrore passò cho' suoi pel mezo della città sanza lesione d'alchuno. <emph>Pyrrho</emph>: fu Pyrrho figluolo d'Achille el quale partorì Deidamia figluola di Licomede re. Fu chiamato Pyrrho dal colore del suo pelo, el quale era rosso et focoso, perchè "pyr" in greco significa fuoco. <emph>Item</emph> fu chiamato Neoptolamo quasi nuovo soldato, perchè dopo la morte del padre anchora giovinetto fu condocto nello exercito a Troia. Questo uccise di sua mano Polyte figluolo di Priamo, et Polixena sua figliuola sacrificò alla sepultura del padre, et Priamo vecchio uccise appresso all'altare dove era rifuggito; non perdonò adunque nè a età senile, nè giovinile, nè a femineo sexo, nè alla religione. Menonne in servitù Andromaca moglie d'Hector. Dipoi preso dell'amore della figluola di Menelao Herminione, la qual tolse a Horeste, decte Andromaca a Heleno figluolo di Priamo con parte del reame, perchè Heleno con suo vaticinio lo campò da' pericoli del mare. Ma finalmente tornato Horeste della regione Taurica l'uccise nel tempio d'Apolline. Sono alchuni che credono Danthe non nominare chostui, ma Pyrrho re de gl'Epyroti nato della generatione di chostui, duca singulare et excellentissimo nella militare disciplina, ma ambitiosissimo, et el quale per imperare provocò molte nationi, dalle quali nessuna ingiuria havea ricevuto. Venne in Italia, et sobto spetie d'aiutare e Tarentini cercava sobgiogare e Romani, et quattro anni molto gl'affaticò. Passò dipoi in Sicilia et factosene signore molte volte felicemente combactè cho' Carthaginesi; ma in brieve tempo perdè l'isola. Il perchè tornato in Epyro mosse guerra ad Antigono re di Macedonia, et cacciollo molto ingiustamente del reame; nè contento a questo lo persequitò in Argos dove era fuggito. Quivi entrato per forza nella città fu morto con un tegolo gittatogli da una femina dalle finestre. <emph>Sexto</emph>: alchuni intendono di Sexto Pompeio figluolo di Pompeo magno, el quale dopo la morte paterna et fraterna occupò la Sicilia, et in que' mari diventò quasi corsale; ma tutto questo fu per tornare nella patria sua occupata da Augusto. Il perchè non vegho perchè meriti esser messo tra tyranni. Adunque stimo che più rectamente possiamo intendere di Sexto Tarquino figluolo di Tarquino superbo ultimo re de' Romani, el quale simulando essere stato battuto et cacciato dal padre, andò a Gabi città non lontana da Roma, per tentare haverla per tradimento poi che 'l padre non l'havea potuta vincere con l'armi, et riuscigli el fraudulento suo pensiere. Imperochè e Gabini credendo essere vero quello che lui simulava lo riceverono, et in brieve tempo chome a huomo perito nella disciplina militare gli commissono el governo della città et dell'exercito. Onde lui la decte al padre.</p>
<p>[136-139] <emph>Rinieri da Corneto</emph>: Messer Rinieri da Corneto, el quale quasi tutta la marictima di Roma ne' suoi tempi con crudelissimi latrocinii tenne in tremore, et in preda la strada romana; <emph>Rinieri Pazo</emph>: Messer Rinieri de' Pazi di Valdarno huomo de medesimi chostumi exercitò ladronecci, et rubò le strade; <emph>Poi si rivolse</emph>: Nexo decte queste parole tornò indrieto ripassando el medesimo vado.
</p></div3></div2>
<div2><head>XIII</head>
<argument><p>CANTO XIII DELLA PRIMA CANTICA DI DANTHE</p></argument>
<div3><head>vv.  1-9</head>
<lg><l>Non era ancor di là Nexo arrivato</l>
<l>quando noi ci mettemo per un bosco</l>
<l>che da nessun sentiero era segnato.</l></lg>
<lg><l>Non frondi verdi ma di color foscho,</l>
<l>non rami schietti ma nodosi e 'nvolti,</l>
<l>non pomi v'eron ma stechi con tosco.</l></lg>
<lg><l>Non han sì aspri sterpi nè sì folti</l>
<l>quelle fiere silvaggie che 'n odio hanno</l>
<l>tra Cecila et Corneto e luoghi colti.</l></lg>
<p> Pone qui el principio del secondo girone, nel quale sono puniti quegli che hanno usato violentia in sè et nelle chose sue. Discrive una selva foltissima, et sanza alchuno viottolo. Selva dico non d'alberi, ma di sterpi spinosi.</p>
<p>[1-3] <emph>Non era anchor di là Nexo arrivato</emph>: dimostra la velocità loro nel caminare. Perchè innanzi che Nexo havessi ripassato el fosso, loro erono già entrati per un bosco cioè selva, et è vocabolo toscano derivato dal greco. Imperochè diciamo la selva bosco, perchè vi pascono gli animali, et pascere in greco si dice "boscin"; <emph>da nessuno sentiero</emph>: da nessuna via.</p>
<p>[4-6] <emph>fosco</emph>: nero; <emph>stechi con tosco</emph>: <emph>stecchi</emph>, spini, pruni, <emph>con tosco</emph>, con veleno, perchè le puncture di quegli erono sì chome fussino avelenate.</p>
<p>[7-9] <emph>Non han sì</emph>: la Cecina è un fiume che mette in mare non lontano da Vada dove termina la maremma di Pisa; et da questo luogo insino a Corneto, el quale è un castello nel Patrimonio, sono molti boschi di pruni sì folti che non sono habitati se non dalle fiere. Alchuni texti hanno non <emph>Cecina</emph>, ma <emph>Cecila</emph>, la quale è una terra da gl'antichi nominata Centumcelle, et invero tra questa et Corneto dicono essere queste folte macchie le quali in questo luogho pone per comperatione; et questo pare più conveniente, perchè tra la Cecina fiume et Corneto è molta distantia. È chosa conveniente che pongha l'anime di quegli e quali se medesimi hanno ucciso mutarsi in sterpi. Imperochè essendo in noi tre potentie d'anima, delle quali la prima è decta rationale per la quale siamo differenti da tutti gl'altri animali, et simili a gli angioli et facti ad imagine di Dio, et con la quale contempliamo et investighiamo et acquistiamo le scientie et l'arti, et habbiamo prudentia in administrare noi et la famiglia et la rep. La seconda è decta sensitiva per la quale habbiamo e sensi exteriori et interiori et l'appetito o di sequire quello giudichiamo utile, o di fuggire el contrario; et questa ci è comune con tutti gl'altri animali. La terza è nominata vegetativa la quale nutrisce et cresce el corpo et ingenera un altro simile a sè, et questa ci è comune non solo con gl'altri animali, ma anchora con le piante. Pare che colui che s'uccide habbi perduto prima la parte rationale, la quale non solamente secondo e precepti theologici, ma anchora secondo la philosophia platonica ci vieta che non cacciamo l'anima del corpo, el quale Dio gl'ha dato in custodia, ma la rendiamo quando è addomandata a chi la creò. Dipoi anchora la sensitiva mediante la quale non solo l'huomo ma ogni vil termine fugge la morte. Adunque non gli rimanendo se non la vegetativa, la quale è chosì nelle piante chome in noi, è giusta chosa che si tramuti in pianta. Et pone non pianta fructifera, perchè tal morte non produce fructo nè di fama chome quegli che per salute della patria sono iti a volontaria morte, come e decti et molti altri; nè anchora di salute chome a innumerabile turba di martyri, e quali per havere voluntariamente sopportato crudelissima morte, hanno acquistato etherna vita; nè anchora ha rami schiecti o belle frondi, cioè non è dilectevole o amena, nè di diricta et sincera mente; nè d'alchuna buona dimostratione. Ma nera, il che significa merore et dolore, et piena di torture, cioè di molti pensieri et opere, et di stecchi, cioè d'acerrimi stimoli et rimorsi di conscientia e quali conducono a tale disperatione. Et certo è maraviglosa fictione in questo luogho, perchè non solamente con quella exprime optimamente le proprietà di questo vitio, ma anchora non si parte da' sacri scriptori. Onde Salomone nello <emph>Ecclesiaste</emph>: "Ne extollas te in cogitatione anime tue sicut thaurus Ne forte elidatur virtus tua per stultitiam, et relinquaris velut lignum aridum in he emo. Adunque rimane chome albero seccho nel diserto; nè è maraviglia, perchè chi cade in disperatione rimane sanza divina gratia, et chome dice Matheo nel vigesimo primo: "Figura hominis absque gratia est sicut ficus arrida"; et Bernardo: "Homo sine gratia desperans velut arbor silvestris ferens fructus quibus porci infernales pascuntur". Et certo de gl'effecti del disperato si pasce el diavolo che è porcho infernale. Et se bene attenderemo tutte le fictioni che fa el poeta de' supplicii et tormenti de' dannati conosceremo che mai interviene che in qualche modo non naschino dalla sacra doctrina christiana, chosa certo mirabile che delle sententie d'altri faccia fictione propria sua, et sia insieme optimo poeta, et optimo christiano; ma per tornare al primo proposito pone anchora questi sterpi fare folte et spinose macchie, perchè simili luoghi sono riceptacoli et covili di fiere, et nessuno animo può essere più efferato che quello el quale è inimico ad se medesimo. Pone la selva sanza via, perchè la desperatione la quale induce l'huomo a uccidersi, nasce perchè lui non vede modo nè via alchuna che lo possa condurre dove desidera. <emph>Preterea</emph> perchè per tali peccati si togle la via della salvatione, et diventa peccato in Spirito sancto. So che in questo luogho philosophi et theologi muovono dubbio se l'huomo può havere in odio se medesimo conciosia che el creatore non solo nell'huomo, ma in tutte le chose create ha ingenito singulare amore circa alla sua conservatione. Et Paolo <emph>Ad Ephesios</emph> dice: "Nemo unquam carnem suam odio habuit". Chome adunque concepe alchuno huomo tanto odio contra di sè che s'uccida? <emph>Maxime</emph> perchè chome dice Tomaso aquinate l'huomo naturalmente sempre appetisce el bene, et amare è appetire bene alla chosa amata, et odiare è appetire male alla chosa odiata. Ad che si risponde che chi s'uccide non lo fa perchè vogli nuocersi, ma crede giovarsi, et elegge quello in luogho di bene.</p></div3>
<div3><head>vv.  10-15</head>
<lg><l>Quivi le brutte arpie lor nidi fanno,</l>
<l>che cacciar dalle Strophade e Troiani</l>
<l>con tristo annuntio di futuro danno.</l></lg>
<lg><l>Ale hanno late; colli et visi humani;</l>
<l>piè con artigli, et pennuto el gran ventre</l>
<l>fanno lamenti in su gl'alberi strani.</l>
</lg>
<p>Le harpie secondo Hesiodo nella sua <emph>Theogonia</emph> furono figluole di Taumante et d'Electra figluola dell'Occeano, et ponne due, Aello, et Ocypete. Altri poeti et <emph>maxime</emph> e latini dicono quelle essere figluole di Neptunno et della terra et vogliono che sieno tre aggiugnendovi Celeno. Queste harpye si pongono per l'avaritia, la quale induce gl'huomini alle rapine. Onde sono decte harpie perchè "arpazin" in greca lingua significa rapire; et sono figluole di Taumante cioè dell'admiratione, perchè l'admiratione la quale habbiamo delle riccheze, et l'opinione di stimare che sieno molto buone c'induce alle rapine. Et altri le dice figluole di Neptunno, cioè del mare, et della terra, perchè per mare et per terra si fanno le rapine. Alchuni interpretano che tre chose sono nell'avaritia. Prima desiderare le cose altrui. Seconda rapirle. Tertia occultarle. Similmente interpretano e nomi dicendo che Aello è decta quasi "elin allon", cioè eleggere et volere l'altrui. Ocypete da "ocys" veloce et "pettin" volare, perchè velocemente a quelle volano. Celenos in greco significa nero, et per nero intendono obscurità et tenebre, quasi occultare le chose rapite.</p>
<p>[10-12] <emph>che scacciar delle Strophade e Troiani</emph>: ne' dialogi e quali scrivemmo del senso allegorico di Virgilio dimostrammo quello che questo significa. Discrivele in questa forma Virgilio: "Tristius haud illis mostrum, nec sevior ulla Pestis et ira deum Stygiis se se extulit undis; Virginei volucrum vultus foedissima ventris Proluvies unceque manus et pallida semper Ora fame". Chiamale adunque monstro perchè al tutto è contro all'humana natura la rapina, et scrive che venne dallo 'nferno, perchè è chosa non d'huomo ma diabolica; et perchè le rapine nascono in su le riccheze; et non disopra dimostrammo chome sono di Plutone. [13-15] Fingono che habbino viso virginale, perchè l'avaro nella prima giunta dimostra somma modestia, et non spendere el suo per parsimonia, et temperanza, et sempre predica questo. El resto è ucciello di rapto con terribili artigli, per dimostrare la rapacità dell'avaro. Hanno grandi ale. Il che significa che la cupidità dell'avaro si distende molto et a ogni chosa vola. El gran ventre et l'avidità del divorare dinota uno insatiabile appetito; et con lo sterco illordono le mense, perchè in ogni chosa è lordo l'avaro; <emph>fanno lamenti in su gl'alberi strani</emph>: a dinotare che l'avaro sempre si lamenta chome se perissi di fame; et se alchuno domandassi perchè el poeta ha poste l'harpie in questo luogho significando la rapina dell'avaro, rispondo che nessuno può fare più ingiuriosa rapina che rapire la propria vita.</p></div3>
<div3><head>vv.  16-30</head>
<lg><l>E 'l buon maestro: "Prima che tu entre</l>
<l>sappi che se' nel secondo girone</l>
<l>- mi cominciò a dire - et sarai mentre</l></lg>
<lg><l>Che tu verrai nell'horribil sabbione,</l>
<l>però riguarda bene et tu vedrai</l>
<l>chose che torrien fede al mio sermone".</l></lg>
<lg><l>Io sentia trar da ogni parte guai,</l>
<l>et non vedea persona chel facessi,</l>
<l>perch'io tutto smarrito m'arrestai.</l></lg>
<lg><l>Io credo ch'e' credecte ch'io credessi</l>
<l>che tante voci uscissor tra que' bronchi,</l>
<l>da gente che per noi si nascondessi.</l></lg>
<lg><l>Però dixe el maestro: "Se tu tronchi</l>
<l>qualche fraschetta d'una d'este piante</l>
<l>li pensier c'hai si faran tutti monchi".</l>
</lg>
<p>Questi cinque ternarii sono assai facili per loro medesimi. Virgilio l'admonisce che quanto tiene la selva è el secondo gyrone insino al sabbione bollente dove entrerrà nel terzo. Et perchè qui ha a vedere chose incredibili non gliene predice, admonendo noi che quando la chosa è incredibile è meglio a non dirla; ma aspectare insino che per se medesima si manifesti. Dimostra poi che quegli sterpi, ne' quali l'anime si convertiscono si lamentavano; ma lui non vedendo altri non stimava che le voci uscissin di quegli. Il che intendendo Virgilio per chiarirlo gli dixe che spezassi un ramo. Dimostra che Virgilio gli manifesta questo non solo perchè lo 'ntellecto è quello che fa tali fictioni; ma anchora perchè Virgilio nel terzo finge chosa non molto dissimile a questa, quando Enea schiattando una vermena nata in sul sepolchro di Polydoro vide uscir sangue, et udì uscirne voce humana.</p></div3>
<div3><head>vv.  40-45</head>
<lg><l>Allor porsi la mano un poco avante,</l>
<l>et colsi un ramuscel da un gran pruno</l>
<l>e 'l tronco suo gridò: "Perchè mi schiante?"</l></lg>
<lg><l>Da che facto fu poi di sangue bruno</l>
<l>ricominciò gridar: "Perchè mi sterpi?</l>
<l>non hai tu spirto di pietate alchuno?</l></lg>
<lg><l>Huomini fumo et hor sian facti sterpi</l>
<l>ben dovria esser la tua man più pia</l>
<l>se stati fussimo anime di serpi".</l></lg>
<lg><l>Chome d'un stizo verde ch'arso sia</l>
<l>dall'un de' capi, et che dall'altro geme</l>
<l>et cigola per vento che va via,</l></lg>
<lg><l>Sì della scheggia ropta usciva inseme</l>
<l>parole et sangue, ond'io lasciai la cima</l>
<l>cadere, et stecti chome l'huom che teme.</l>
</lg>
<p>Habbiamo già decto perchè vuole l'auctore che queste anime si convertino in sterpi. Hora gli pone spinosi, perchè come e pruni sono intractabili et nocivi a chi gli toccha, chosì costoro sono stati nocivi a se medesimo. Nè meritano altro corpo quegli che s'hanno spoglati del corpo humano.</p>
<p>[40-42] <emph>Chome d'un stizo</emph>: stizo et tizone chiamiamo un pezo di legno arsicciato et è optima comperatione, che chome questo quando arde da un capo l'altro capo cigola et soffia, chosì per quel capo schiantato usciva vento che poi faceva parole; <emph>per vento che va via</emph>: dimostra la cagione. Ogni volta che l'humido in un luogho strecto è oppresso dal caldo, perchè non può fuggire a un tracto si converte in spirito et in vento, el quale esce con empito di quella strecteza. Chome veggiamo nella bombarda, dove el nitro chosa humidissima pinto dal caldo el quale s'accende chol zolfo et mantiensi nel salcio genera tanta furia di vento che ogni gran peso pigne et di lontano balestra.</p>
<p>[43-45] <emph>ond'io lasciai la cima Cadere et stecti chome l'huom che teme</emph>: questo interviene a chi in premeditato ode o vede chosa miracolosa. Imperochè si ferma, et tanto rimane l'animo occupato in quella maraviglia che le forze abbandonano el corpo; et se ha nulla in mano gli cade, et prende horrore di tal chosa <emph>maxime</emph> se procede da chosa che lui habbia facto chome qui, dove per havere ropto el ramo quella roptura mandò fuori parole et sangue.</p></div3>
<div3><head>vv.  46-54</head>
<lg><l>"Se gl'havessi potuto creder prima</l>
<l>- rispose el savio mio - anima lesa</l>
<l>ciò c'ha veduto pur colla mia rima,</l></lg>
<lg><l>Non haverebbe in te la man distesa;</l>
<l>ma la cosa incredibile mi fece</l>
<l>indurlo a cosa ch'a me stesso pesa.</l></lg>
<lg><l>Ma digli chi tu fusti sì che 'n vece</l>
<l>d'alchuna menda tua fama rinfreschi</l>
<l>nel mondo su dove tornar gli lece".</l>
</lg>
<p>[46-51] Risponde Virgilio: <emph>O anima lesa</emph>, cioè offesa, <emph>se</emph> Danthe <emph>havessi potuto credere pure colla mia rima</emph>, cioè colle mie parole, ciò che lui ha hora veduto, lui <emph>non harebbe disteso in te la mano</emph>; <emph>Ma la chosa incredibile mi fece Indurlo</emph> a fare che schiantassi questo ramo, <emph>ch'a me stesso pesa</emph>: cioè è molesto che lui t'habbia offeso.</p>
<p>[52-54] <emph>Ma digli chi tu fusti</emph> nel mondo, <emph>sì che in vece D'alchuna menda</emph>, cioè in cambio d'alchuno ristoro del danno che t'ha facto, <emph>rinfreschi la tua fama Nel mondo</emph>, cioè rinnuovi la tua fama. Quasi dica: se lui t'ha offeso in schianctarti, in luogho di questo danno lui ti ristorerà in rinfreschar la tua fama nel mondo; <emph>dove gli lece</emph>, cioè gli è lecito et può, <emph>tornare</emph>: è officio dello 'ntellecto ogni volta che el senso erra placare l'offeso. Adunque scusa prima sè Virgilio dicendo che questa è una delle chose che la ragione inferiore non harebbe creduto sanza experientia. Dipoi gli promecte ricompensare la ingiuria in quello che potea, che non era altro che dargli fama; et certo è chosì. Imperochè se Danthe gli schiancta un ramo, cioè lo infama di questo vitio, gli dà fama in più altre virtù, chome vedrai di sobto dove dimostra somma prudentia et somma fede essere stata in lui.</p></div3>
<div3><head>vv.  55-75</head>
<lg><l>E 'l tronchon: "Sì con dolce dir m'adeschi</l>
<l>ch'io non posso tacere et voi non gravi</l>
<l>perch'io un pocho a ragionar m'inveschi.</l></lg>
<lg><l>Io son cholui che tenni ambo le chiavi</l>
<l>del cor di Federigo et sì le volsi</l>
<l>serrando et disserrando sì soavi,</l></lg>
<lg><l>Che dal secreto suo quasi ognun tolsi;</l>
<l>fede portai al glorioso offitio</l>
<l>tanto ch'io ne perdei le vene e polsi.</l></lg>
<lg><l>La meretrice che mai dall'ospitio</l>
<l>di Cesare non torse gli occhi pucti</l>
<l>morte comune et delle corti vitio,</l></lg>
<lg><l>Infiammò contro a me gl'animi tutti</l>
<l>et l'infiammati infiammar sì Augusto,</l>
<l>ch'e lieti honor tornar in tristi lucti.</l></lg>
<lg><l>L'animo mio per disdegnoso gusto,</l>
<l>credendo col morir fuggir disdegno</l>
<l>ingiusto feci me contro a me giusto;</l></lg>
<lg><l>Per le nuove radici d'esto legno</l>
<l>vi giuro che già mai non ruppi fede</l>
<l>al mio signor che fu d'honor sì degno;</l></lg>
<lg><l>Et se di voi alchun nel mondo riede</l>
<l>conforti la memoria mia che giace</l>
<l>anchor del colpo che 'nvidia li diede".</l>
</lg>
<p>Non potea usare più accomodata oratione inverso cholui el quale era morto chon falsa oppinione de gl'huomini, che promettergli di rinfrescargli la fama.</p>
<p>[55-57] Onde risponde l'anima essere aescata dalle sue parole. Imperochè non può essere maggiore esca a cholui che è stato infamato a torto, che dargli speranza che la fama gli sarà ristituita. Nè certo è sì vile animo che non sia cupido di gloria et di fama. Adunque ognuno s'ingegna fuggire la infamia datogli, et <emph>maxime</emph> a torto; <emph>adeschi</emph>: è traslatione da gl'uccellatori e quali pongono esca a gli ucceli per avvezargli al luogo dove dipoi gli possa piglare; <emph>m'inveschi</emph>: sta nella medesima traslatione. Imperochè quando con grate parole ritegniamo alchuno siamo simili all'uccellatore, el quale con visco cioè pania ritiene gl'ucciegli.</p>
<p>[58-60] <emph>Io son colui</emph>: chostui si chiamò messer Piero delle Vigne el quale fu capuano, ma molto ignobile et di vilissima conditione, ma d'animo nobile et di prompto ingegno, et datosi a gli studii divenne excellente iurisconsulto, et eloquente quanto pativono que' tempi in forma che le sue epistole erono in grande reputatione. Per queste virtù fu assumpto da Federigo in cancelliere et segretario, et in brieve tempo con la sua industria divenne in tal grado che lui solo poteva tutto con lo 'mperadore. Di che incorse in tanta invidia di molti baroni di quella corte, che alchuni astutamente chon lectere adulterine et contrafacte, et chon testimonii subornati et falsi poterono persuadere allo 'mperadore che messer Piero havea secreta practica con papa Innocentio allhora inimico dello 'mperadore, et che havea rivelatogli segreti d'importanza. Federigo troppo credulo lo fece abbacinare in forma che rimase ciecho, et privollo della dignità. Dopo questo messer Piero andò ad habitare a Pisa, et quivi, o per che e Pisani non lo tractassino chome a llui pareva meritare, o perchè la sua infelicità ogni dì più lo tormentassi, indocto in somma disperatione domandò un giorno chi lo guidava in che luogho di Pisa fussi; et inteso che era appresso alla chiesa di san Paolo in riva d'Arno, si fece voltare el viso al muro della chiesa; et dipoi mossosi con quanto maggiore impeto poteva et chol capo innanzi a guisa di montone che vadi a cozare decte di cozo nel muro, et chosì franto el cervello di subito morì. Altri dicono che havendolo facto abbacinare lo 'mperadore, el quale in quegli tempi era in san Miniato al Tedesco, lo fece porre a cavallo et condurre a Pisa, et quivi posato avanti alla chiesa di sancto Andrea domandando dove fussi et intesolo, potè in lui tanto lo sdegno d'essere stato falsamente accusato et condannato, tanto percosse el capo al muro che s'uccise. Alchuni dichono che s'uccise essendo incarcerato. Altri che essendo in Capua nel suo palazo et passando lo 'mperadore si gittò dalle finestre. Arrogon che innanzi al palazo di Napoli era la statua dello 'mperadore et quella di messer Piero, et a' piedi dello 'mperadore erono huomini che domandavono ragione, et uno brieve alla statua dello 'mperadore che diceva che andassino a Piero delle Vigne, el quale havea tutta l'auctorità da llui in ogni cosa. Il che se fu dimostrò certo quanto fussi l'auctorità di questo secretario; <emph>che tenni ambo le chiavi</emph>: del sì et del no, del negare et del concedere, perchè Federigho nè negava nè concedeva alchuna chosa senza el suo consiglio.</p>
<p>[61-63] <emph>che dal segreto suo quasi ognun tolsi</emph>: perchè non si confidava quasi in altri che in me; <emph>fede portai al glorioso offitio</emph>: era di gran gloria essere suo cancelieri, et io tale offitio exercitai fedelmente; <emph>le vene et e polsi</emph>: cioè la vita la quale consiste nel sangue che sta nelle vene et ne gli spiriti vitali, el cui movimento si chiama polso, perchè "pulsare" in latino significa battere.</p>
<p>[64-66] <emph>La meretrice</emph>: pone la meretrice per la invidia, la quale è comune vitio, imperochè chome la meretrice s'accosta all'huomo non per vero amore, ma per cupidità d'havere del suo, chosì la 'nvidia riguarda l'altrui bene per sottrarne et diminuirne; <emph>dall'hospitio Di Cesare</emph>: dalla corte dello 'mperadore. Imperochè ogni imperadore è chiamato Cesare, perchè el primo che constituì in Roma tal seggio fu Caio Giulio Cesare; <emph>gl'occhi pucti</emph>: cioè meretricii, quasi cupidi d'usurpare l'altrui bene. Meretrice in latino significa femina la quale per guadagno vende la sua pudicitia. Adunque benchè la femina sia impudica o adultera non è meretrice se non lo fa per guadagno; et è decta meretrice perchè "merere" in latino significa exercitare vile guadagno. Adunque rectamente dixe la invidia essere meretrice, perchè chome la meretrice arricchisce per impoverire altri, così disidera fare la 'nvidia.</p>
<p>[67-69] <emph>infiammò contro a me</emph>: cioè accese di livore et invidia gl'animi di tutti e baroni a' quali era molesto che io fussi tanto honorato; <emph>et gl'infiammati</emph>, animi de' baroni, <emph>infiamorono Augusto</emph>: cioè con false testimonianze accesono lo 'mperadore, el quale è chiamato Augusto per tal cagione. Poichè a Iulio Cesare successe nello imperio Octaviano nato della sua sorella, et da llui per testamento facto figluolo adoptivo disiderò tutta la romana città honorarlo, et perchè quella era divisa in tre ordini, senatorio, equestre, et plebeo, ciaschuno in suo ornamento gli porse un nome. Il perchè furono tre, Cesare, Quirino, et Augusto. El nome di Cesare lo facea simile al padre. Quirino simile a Romulo primo fondatore di Roma, el quale fu chiamato Quirino, cioè signore, perchè "ciranos" in greco significa signore. Overo per la lancia che lui usava in battaglia, la quale e Sabini vicini a' Romani chiamavono "quiris". Augusto significa luogho venerando et consegrato con augurio. Adunque Augusto è quasi che sacrosancto. Di qui è nato che tutti e suoi successori nello 'mperio insino a questi tempi sono chiamati Cesari et Augusti, chome tutti e re d'Alba da Silvio primo re furono nominati Silvii, et tutti e re d'Egypto da Ptolomeo primo re furono nominati Ptolomei. Adunque el nome di questo imperadore fu Federigo secondo, ma Cesare et Augusto è nome comune a tutti gli 'mperadori; <emph>ch'e lieti honori tornorno in tristi lucti</emph>: perchè ne fu imprigionato et dipoi accecato.</p>
<p>[70-72] <emph>ingiusto feci me contro a me giusto</emph>: ero giusto perchè non havevo errato contro a Federigo; ma diventai ingiusto contro di me toglendomi la vita immeritamente.</p>
<p>[73-75] <emph>al mio signor ch'è d'honor sì degno</emph>: pare che l'auctore si contradica chiamando Federigo degno d'honore, el quale di sopra pose heretico et inimico alla sedia appostolica. Ma rispondo che non parla hora el poeta, ma messer Piero, el quale volendo persuadere non l'havere tradito lo chiama degno d'honore, acciochè per questo sia verisimile, che non harebbe tradito essendo sì degno. O veramente diciamo che benchè havessi el vitio già decto disopra, nientedimeno in molte altre chose fu excellente, et <emph>maxime</emph> nella disciplina militare, et nella signoria. Imperochè fu molto temuto da christiani et da saraini. Et fu imperadore de' Romani, re degl'Alamanni, duca de' Svevi, re di Puglia, et tenne gran parte della Syria. Hebbe nobili figluoli ciò Arrigho zoppo, ma d'alto ingegno; Curradino bellissimo, et Manfredi liberalissimo. Edificò molte castella. Fu di mediocre statura, di lieto aspecto, prudente, assai licterato, universale in ogni chosa, et perito in molte arti mecchanice. Hebbe la lingua latina, tedesca, franzese, greca, et turcha. Valoroso nell'armi, benchè prono nella libidine.</p></div3>
<div3><head>vv.  79-90</head>
<lg><l>Un pocho attese, et poi: "Da ch'el si tace</l>
<l>- dixe 'l poeta a me - non perder l'hora,</l>
<l>ma parla et chiedi a llui se più ti piace".</l></lg>
<lg><l>Ond'io a llui: "Domandal tu anchora</l>
<l>di quel che credi ch'a me satisfaccia,</l>
<l>ch'io non potrei tanta pietà m'acchora".</l></lg>
<lg><l>Però ricominciò: "Se l'huom ti faccia</l>
<l>liberamente ciò che 'l tuo dir priegha</l>
<l>spirito incarcerato anchor ti piaccia</l></lg>
<lg><l>Di dirne chome l'anima si lega</l>
<l>in questi nocchi, et dinne se tu puoi</l>
<l>s'alchuna mai di tal membra si spiega".</l>
</lg>
<p>Induce che tacendo Piero Virgilio conforta Dante a domandarlo se vuole sapere altro; et Danthe risponde: "Domanda tu di quelle chose che credi che ad me satisfaccino". Et è questo recto ordine nell'anima dell'huomo, el cui appetito è già facto obediente alla ragione. Imperochè non si muove Danthe cioè l'appetito a domandare se Virgilio cioè lo 'ntellecto non l'admonisce che lui domandi; et ancora allhora non domanda lui, perchè l'appetito et la ragione inferiore non sa eleggere quel che è buono a sapere se lo 'ntellecto non glene mostra. Et però richiede Virgilio che per lui domandi delle chose, le quali giudichi che gl'habbino a satisfare; et dice Danthe non potere domandare lui per la compassione che porta a quello spirito. Ma allegoricamente dimostra che le varie perturbationi, le quali sono nell'appetito et nella ragione inferiore, non lasciano adomandare et contemplare le chose egregie. Allhora Virgilio domanda perchè cagione l'anima si chiude in quel legno, et se mai n'escie.</p></div3>
<div3><head>vv.  94-105</head>
<lg><l>Allhor soffiò lo troncho forte, et poi</l>
<l>si convertì quel vento in cotal voce:</l>
<l>"Brievemente sarà risposto a voi.</l></lg>
<lg><l>Quando si parte l'anima feroce</l>
<l>dal corpo ond'ella stessa s'è disvelta</l>
<l>Minos la manda alla septima foce;</l></lg>
<lg><l>Cade in la selva, et non l'è parte scelta,</l>
<l>ma là dove fortuna la balestra</l>
<l>quivi germoglia chome gran di spelta.</l></lg>
<lg><l>Surge in vermena, et in pianta silvestra.</l>
<l>L'harpie pascendo poi delle sue foglie</l>
<l>fanno dolore, et al dolor finestra.</l></lg>
<lg><l>Chome l'altre verren per nostre spoglie,</l>
<l>ma non però ch'alchuna sen revesta</l>
<l>che non è giusto haver ciò c'huom si togle.</l></lg>
<lg><l>Qui le strascineremo et per la mesta</l>
<l>selva saranno e nostri corpi appesi</l>
<l>ciaschuno al prun dell'ombra sua molesta".</l>
</lg>
<p>Due chose havea domandato Virgilio. La prima in che modo l'anima si legha in que' pruni. La seconda se mai si scioglie.</p>
<p>[94-96] Risponde lo spirito alla prima che quando l'anima feroce, cioè crudele et efferata inverso di sè, si parte dal corpo dal quale con violentia si divelle, cade in questo septimo cerchio.</p>
<p>[97-99] <emph>Cade</emph>: chome cosa grave pel peso del peccato, et chome chosa precipitata da furore; <emph>et non gli è parte scielta</emph>: imperochè in quegli e quali s'uccidono per disperatione non par che sia grado che uno meriti più pena che un'altra; <emph>dove la fortuna la balestra</emph>: et allegoricamente dimostra che 'l disperato percuote dove la fortuna lo spigne sanza alchuna consideratione; et dove cade nella selva, quivi si ferma, et comincia a metter le radici chome fa el granello seminato in terra; <emph>gran di spelda</emph>: pose la spetie pel genere dicendo <emph>grano</emph>, cioè granello, <emph>di spelta</emph> per ogni seme.</p>
<p>[100-102] <emph>surge in vermena</emph>: pone la naturale successione et augumento della pianta. Imperochè prima germoglia el seme, poi surge tenera vermena, et finalmente crescendo diventa albero; <emph>in pianta silvestra</emph>: perchè non è conveniente che una anima efferata si converta in pianta fructifera et domestica; <emph>l'harpie pascendo poi delle sue foglie</emph>: dinotano l'assidua memoria della rapina usata nella propria vita et nel proprio corpo. Queste pascon le foglie, cioè tal ricordatione rimorde la mente; <emph>fanno dolore</emph>: perchè schiantando le fogle inducono el dolore; <emph>et al dolor fan finestra</emph>: perchè per tal roptura lo spirito manda fuori la voce.</p>
<p>[103-105] <emph>Chome l'altre verremo</emph>: dimostra che nella resurrectione de' corpi queste anime torneranno per lor corpi chome l'altre; ma non se ne vestiranno, perchè havendogli loro gittati chome chosa vile, non è giusto che gli rihabbino. Quasi dica: non è giusto che si rihabbia quello che l'huomo s'ha tolto egli stessi.</p></div3>
<div3><head>vv.  115-126</head>
<lg><l>Noi eravamo al troncho anchora attesi</l>
<l>credendo ch'altro ne volessi dire</l>
<l>quando noi fumo ad un romor soppresi,</l></lg>
<lg><l>Similemente a colui che venire</l>
<l>sente 'l porco et la caccia alla sua posta</l>
<l>ch'ode le bestie et le frasche stormire.</l></lg>
<lg><l>Et ecco due dalla sinistra costa,</l>
<l>nudi et graffiati correndo sì forte,</l>
<l>che della selva rompieno ogni rosta.</l></lg>
<lg><l>Et quel dinanzi: "Accorri accorri morte",</l>
<l>et l'altro a chui parea tardar troppo</l>
<l>gridava: "Lano sì non furo accorte</l></lg>
<lg><l>Le gambe tue alle giostre del Toppo",</l>
<l>et poi che forse gli fallì la lena</l>
<l>di sè et d'un cespuglio fece un groppo.</l></lg>
<lg><l>Dirieto a lloro era la selva piena</l>
<l>di nere cagne bramose et correnti,</l>
<l>chome veltri ch'uscissor di cathena.</l></lg>
<lg><l>In quel che s'appiattò missor li denti,</l>
<l>et quel dilaceraro a brano a brano</l>
<l>poi sem portaron quelle membra dolenti.</l>
</lg>
<p>Ha posto insino a qui quegli e quali hanno usato violentia nelle proprie persone. Hora pone le pene di chi ha usato violentia nella propria roba, et bestialmente quella ha consumata. Discrive anchora chostoro nudi perchè sono spoglati delle loro substantie, et graffiati, perchè ciaschuno gli vitupera et straccia la fama loro, et della lor bructa vita. Fuggono, perchè quegli che sono posti in tal miseria vergognandosi fuggono per la selva, cioè per luoghi obscuri et solitarii el conspecto de gl'huomini.</p>
<p>[115-117] <emph>rompon le frasche</emph> de gli spiriti. Imperochè per scusa di sè infamono quegli che si sono uccisi dicendo: "Anchora fece lui peggio di me". O veramente <emph>rompono le roste</emph>, cioè consumato el suo tolgon di quel d'altri.</p>
<p>[118-123] Pone adunque due fuggire, <emph>et quel dinanzi</emph> dicea <emph>Accorri morte</emph>: chostui fu Lano Sanese el quale consumò tutti e suoi beni essendo nell'exercito de' Sanesi mandato contro a gl'Aretini in favore de' Fiorentini; et dipoi tornandosene furono assaltati alla Pieve al Toppo contado d'Arezo, et ropti, dove Lano benchè si potessi a salvamento ritrarre, nientedimeno chome disperato si cacciò tra nimici, et volle più tosto morire che vivere in tanta povertà. Il che al presente gli rimpruovera Iacopo padovano dicendo: "Le tue gambe non furono sì accorte a fuggire alle giostre del Toppo", cioè a gli scontri delle lancie nella battaglia la quale alla Pieve del Toppo fu tra e Sanesi et gli Aretini, et decte queste parole manchandogli <emph>la lena</emph>, cioè la possa nel correre, s'inviluppò et <emph>fece groppo</emph>, cioè nodo, in uno sterpo dove era l'anima.</p>
<p>[124-126] <emph>Dirietro a lloro era la selva piena Di nere cagne bramose et correnti</emph>: finge costoro essere persequitati da cagne, et per le cagne intende e rimorsi della conscientia d'havere gittato el suo, et la fame, et la sete, et la indigentia del vestito, et dell'altre chose necessarie; et la infamia et gli scherni che di sè veggono et odon fare. Queste tutte cose son morsi terribili all'animo dell'huomo. Sono <emph>nere</emph>, cioè piene di lucto et di merore, <emph>bramose</emph> a mordere, <emph>et correnti</emph>, perchè questi affanni con somma velocità sequitano l'huomo dovunche va, nè si può nascondere in luogho che da quegli non sieno trovati et lacerati.</p></div3>
<div3><head>vv.  130-138</head>
<lg><l>Presemi allhor la mia scorta per mano,</l>
<l>et menomm'al cespuglio che piangea</l>
<l>per le ropture sanguinenti in vano.</l></lg>
<lg><l>"O Iacopo - dicea - da sancto Andrea</l>
<l>che t'è giovato di me fare schermo?</l>
<l>che colpa ho io della tua vita rea?"</l></lg>
<lg><l>Quando 'l maestro fu sopr'esso fermo</l>
<l>dixe: "Chi fusti che per tante punte</l>
<l>soffi con sangue doloroso sermo?"</l>
</lg>
<p>[130-132] <emph>la mia scorta</emph>: et rectamente perchè lo 'ntellecto è nostra scorta el quale mena l'apetito sicuro; <emph>presemi per mano</emph>: chome fa chi vuole reggere uno che non erri la via, o non caggia. Chosì lo 'ntellecto superiore guarda la sensualità che mentre che 'l segue nella contemplatione non errassi, o cadessi nel peccato che si contempla; <emph>et menommi al cespuglio che piangea</emph>: perchè era stato ropto et schiantato dalla furia delle cagne che havevono lacerato Lano.</p>
<p>[133-135] <emph>"O Iacomo - dicea - da sancto Andrea"</emph>: chostui fu nobile huomo padovano della cappella di sancto Andrea. Molto riccho, ma bestialissimamente consumò le sue substantie. Et tra l'altre sue stultitie andando per la Brenta a Vinegia chon altri nobili giovani, et vedendo che ciaschun di quegli s'exercitava in sonare o in cantare, per non parere otioso lui gittava a uno a uno e danari nel fiume; et altra volta venendo a llui molti giovani in villa et veggendogli di lontano per fare loro honore fece metter fuoco in tutte le capanne et case de' suoi agricultori; <emph>che t'è giovato fare schermo</emph>, cioè riparo, <emph>di me?</emph>: quasi dica: tu tti nascondesti nel mio cespuglio per ripararti con quello dalle cagne et niente ti giovò. Schermo significa riparo, onde diciamo schermire; il che non è altro che riparare a' colpi. Et el Petrarca dice: "Altro schermo non truovo che mi scampi Dal manifesto accorger delle genti".</p>
<p>[136-138] <emph>che per tante punte</emph>: per tante punture et morsi ricevuti dalle cagne quando sbranavono Iacopo nascosto in te; <emph>soffiando fai doloroso sermo</emph>: cioè parlare.</p></div3>
<div3><head>vv.  139-151</head>
<lg><l>Et egli ad noi: "O anime che giunte</l>
<l>sete a veder lo stratio dishonesto</l>
<l>delle mie frondi sì da me disgiunte,</l></lg>
<lg><l>Raccogletele a piè del tristo cesto.</l>
<l>Io fui della città che nel Baptista</l>
<l>mutò 'l primo padrone, onde per questo</l></lg>
<lg><l>Sempre con l'arte sua la farà trista,</l>
<l>et se non fussi che 'n sul passo d'Arno</l>
<l>rimane anchor di lui alchuna vista,</l></lg>
<lg><l>Que' cittadini che poi la rifondarno</l>
<l>sopra 'l cener che d'Actila rimase</l>
<l>harebbe facto lavorare indarno.</l></lg>
<lg><l>Io fe' iubette a me delle mie case".</l>
</lg>
<p>[139-147] Risponde lo spirito, prima pregando che raccoglino le frondi. Nè per altra cagione dimostra el poeta che questo spirito richiede che gli sieno ricolte le frondi, se non per dimostrare quanto sia innato el disiderio in ogni creatura di conservare el suo essere benchè sia in somma miseria; et per questo sommo disiderio tacitamente accenna quanto sia el pentimento d'haversi tolto la prima vita poichè nella seconda benchè infelicissima disidera mantenersi. Il che conchiude che volentieri tornerebbe alla prima; et è sententia di Virgilio dove dice: "Proxima deinde tenent moesti loca qui sibi letum Insonti peperere manu, vitamque perosi Proiecere animas quam vellent ethere in altro Nunc et pauperiem et duros perferre labores! Fata obstant". Risponde adunque prima questo lo spirito. Dipoi narra essere fiorentino non nominando el nome di Firenze; ma usa circunlocutione dicendo <emph>Io fui della città</emph> la quale <emph>mutò el</emph> suo <emph>primo padrone</emph>, el quale al tempo de' gentili fu Marte, <emph>nel Baptista</emph>, cioè in sancto Giovanni Baptista. Imperochè essendo hedificata Firenze da' cavalieri syllani cittadini romani, tolsono per ascendente della hedificatione Marte, el quale era precipuo dio de' Romani, et a quello hedificorono el tempio el quale anchora dura; et in quello era la statua sua equestre honorata con solenni sacrificii, infino che in Firenze si sparse la verità evangelica. Dipoi facta christiana questa città dedicorono el tempio di Marte al sommo Dio sobto titolo di sancto Giovanni Baptista, et quello elessono in padrone in luogho di Marte; <emph>onde per questo</emph>, cioè per questa cagione che el tempio dedicato a sè fu hedificato al Baptista, <emph>sempre la farà trista</emph>, cioè la terrà in tristitia et tribulatione, <emph>con l'arte sua</emph>: con le guerre le quali sono l'arte di Marte; perchè sempre staranno in guerre o civili o externe. Riferisce Giovanni Villani diligente scriptore della cronica fiorentina, che dedicato el tempio di Marte a sancto Giovanni Baptista, ne traxono la statua di Marte la quale era equestre cioè a cavallo facta di macigno, et da non indocto sculptore, et perchè erono certi vaticinii antichi, ne' quali si leggeva questa statua esser stata facta sobto tale constellatione che quale hora in meno che honorevole luogo fussi tenuta, o factone alchuna violentia, gran danno ne sequirebbe alla città, la posono in su una torre vicina ad Arno, et quivi stecte infino che Firenze fu disfacta da Actyla. Actyla re de' Gotti havendo disfacte molte città in Lombardia et in Romagna, passò in Toscana et assediò Firenze, et non lo potendo per forza havere, volse lo 'ngegno a gl'inganni, et chon molte false persuasioni induxe e ciptadini a riceverlo drento alla città. Et fu messo in capitolio. Lui sobto spetie d'honore fece convocare a sè e principali cittadini, et mentre che passavono da una camera a un'altra gli faceva uccidere et gittare in una gora, la quale dirivata d'Arno passava sobto capitolio. Intese el popolo l'uccisione vedendo l'acque della ghora sanguinose. Onde tumultuando el popolo Attyla mandò e soldati per la terra, et comandò che tutti, maschi et femine, piccholi et grandi, uccidessi. Nè campò alchuno se non quegli che si fuggirono; et fra gli altri fu ucciso Mauritio vescovo fiorentino di sanctissima vita. Dopo tale occisione con ferro et fuoco disfece la città, et in quel tempo la statua di Marte cadde in Arno. Et questo dice essere stato nell'anno del signore .cccc.l. el dì ventocto di giugno, anni cinquecento venti dopo la sua hedificatione. Quegli che camporono dell'uccisione et loro discendenti più volte vollono rifare la città, ma vietati da' Fiesolani, et da certi nobili d'intorno cessorono insino a' tempi di Carlo magno. Carlo imperadore de' Romani, et epso popolo romano mosso da' prieghi de' Fiorentini, prestorono aiuto a rifarla, et da Roma vennono molti gentili huomini ad habitarla insieme con quegli che erono restati. Fu reedificata ne gli anni di Christo octocento due al principio d'aprile. Altri dicono a dì .xxx. di marzo. Allhora fu trovata in Arno la statua di Marte benchè ropta, et per quella medesima oppinione che havevono d'epsa la posono in su un pilastro al ponte vecchio. Et quivi stecte insino all'anno di Christo .M.ccc.xxxiii., nel quale anno venne tal diluvio che Arno ne menò el ponte vecchio et gl'altri due ponti disobto, et in questo modo rovinò di nuovo la statua. Adunque in questo luogho Danthe pone l'oppinione che hebbono e nostri antichi di questa statua, la quale molti dicono essere heretica oppinione. Ma non sono queste sue parole, nè sua oppinione, ma dello spirito che parla, el quale lui induce a dire questo per manifestare una vulgare oppinione di molti. Credo anchora, salvo sempre el più vero iudicio, che non sia contro a nostra religione che secondo astrologia si fabrichi una statua con tale constellatione che habbi qualche momento et forza in sè. Onde Paolo fiorentino mathematico ne' suoi tempi excellentissimo collocò la statua del leone in su la ringhiera che cigne el fiorentino palazo, la cui testa ragguarda Melano, che molti credono che non poco giovassi contro alla potentia de' Visconti in quegli tempi formidabile alla nostra republica. Leggesi anchora che Zoroastre persa fabbricò in Tebe Ecatompyle città d'Egypto la statua di Memnone chon la cythara, la quale sonava. Quanto allo excidio et distructione di Firenze non oso dire contro all'oppinione di tanto poeta. Ma non so chome Atylla potessi far questo, conciosia che Paolo diacono, et gl'altri che scripsono la historia d'Atylla affermino che lui non venissi mai in Toscana, nè passassi mai Apennino. <emph>Preterea</emph> Alchindo, el quale diligentemente scripse le chose facte da Carlo magno, nessuna mentione fa che lui restaurassi Firenze; ma solamente narra che due pasque domenicali si trovò in Firenze; <emph>et se non fussi che 'n sul passo d'Arno</emph>: quasi concluda che se decta statua non fussi stata honorevolmente riposta in sul pilastro del ponte vecchio, questa seconda reedificatione sarebbe stata indarno, perchè di nuovo sarebbe perita la città; <emph>alchuna vista</emph>: perchè non era intera ma ropta, et quella che restava era rosa dalla ingiuria de' tempi, et dalla vetustà.</p>
<p>[148-151] <emph>Io fe' iubetto</emph>: conchiude questo spirito che s'impiccò in casa sua. Iubetto nella città di Parigi è el luogho dove sono le forche, et dove s'impiccono e condennati a tale supplicio. Adunque fece <emph>iubetto delle sue case</emph>, cioè ne fece luogo di forche. Nè expressamente pone chi chostui fussi. Ma alchuni voglono che intenda di messer Rocco de' Mozzi, el quale consumate le sue riccheze molte et varie, per fuggir gli stenti della povertà s'impiccò. Altri intendono messer Lotto de gli Agli, el quale per pentimento d'haver dato una sententia falsa chon la propria sua dorata cintola s'appiccò. Messer Giovanni Boccaccio dice che in quegli tempi molti fiorentini s'impiccorono, et per questo Danthe lascia in ambiguo chi costui fussi.
</p></div3></div2>
<div2><head>XIV</head>
<argument><p>CANTO .XIIII. DELLA PRIMA CANTICA DI DANTHE</p></argument>
<div3><head>vv.  1-6</head>
<lg><l>Poi che la carità del natio loco</l>
<l>mi strinse ragunai le fronde sparte</l>
<l>et rendelle a colui ch'era già fioco.</l></lg>
<lg><l>Indi venimmo al fiume ove si parte</l>
<l>lo secondo gyron dal terzo et dove</l>
<l>si vede di giustitia horribil arte.</l></lg>
<p> In questo quartodecimo canto tracta el poeta de' supplicii di quegli e quali hanno usato violentia contro a Dio.</p>
<p>[1-3] Dimostra che strecto dalla <emph>carità del natio loco</emph>, cioè della patria, perchè lui era fiorentino ragunò <emph>le fronde sparte</emph> dalle nere cagne chome lo spirito l'havea preghato, <emph>et rendelle a llui</emph>, el quale pe' molti lamenti <emph>era già fiocho</emph>, et per transito dimostra quanto debba essere strecto el vincolo di quegli che sono figluoli d'una medesima patria; et è optima fictione di Danthe. Imperochè se parla di messer Roccho de' Mozi, perchè lui haveva usata violentia nella persona debitamente lo fece primo, et perchè anchora nella roba benemerito lo fece laniare dalle cagne.</p>
<p>[4-6] Et dipoi vennono a' confini che dividono questo secondo girone dal terzo, dove sono puniti quegli che sono stati impii inverso di Dio.</p></div3>
<div3><head>vv.  7-15</head>
<lg><l>Al ben manifestare le chose nuove</l>
<l>dico che arrivammo a una landa</l>
<l>che dal suo lecto ogni pianta rimuove.</l></lg>
<lg><l>La dolorosa selva l'è ghyrlanda</l>
<l>intorno chome 'l fosso tristo ad essa;</l>
<l>quivi fermamo e passi a randa a randa.</l></lg>
<lg><l>Lo spazo era una rena arrida et spessa</l>
<l>non d'altra foggia facta che cholei</l>
<l>che fu da' piè di Caton già soppressa.</l>
</lg>
<p>[7-9] Volendo manifestare el terzo gyrone <emph>dico che arrivammo a una landa</emph>, cioè a una pianura harenosa, che così significa landa et lama, <emph>che rimuove</emph> da sè <emph>ogni pianta</emph>, perchè non vi nasce nè herba nè albero.</p>
<p>[10-12] <emph>La dolorosa selva</emph> che <emph>ghyrlanda</emph>, cioè circunda et attornia, <emph>come el tristo fosso</emph>, cioè el fiume di Phlegetonte atornia epsa selva del quale diremo disobto.</p>
<p>[13-15] <emph>Lo spazo era una rena</emph>: dice che lo spazo di questa pianura era di tal rena, quale è quella de' diserti della Lybia harenosa, per la quale M. Catone dopo la ropta di Thessaglia, et dopo la morte di Pompeio in Egypto, conduxe le reliquie de gl'exerciti pompeiani per congiugnersi in Affrica con Iuba re de' Numidi, el quale sequitava le parte pompeiane. Meritamente pone questo luogo arenoso, et sanza alchuna pianta. Imperochè chome la rhena nessuno fructo produce et sempre è sterile, chosì el peccato che è contro a Dio et contra natura oltra a quello che uccide l'anima è anchora sanza alchuno fructo o utilità al corpo. Piovevi la fiamma da cielo perchè nessuno, et di nessuna spetie, peccato fa più scender dal cielo la infiammata ira di Dio. <emph>Preterea</emph> è offeso Idio chosa altissima. Adunque el più alto elemento è la pena. <emph>Preterea</emph> non può essere maggiore accensione di superbissima pena che usarla contro a Dio. Nè più ardente libidine che usarla contra natura. Nè più accesa cupidità d'avaritia che usarla contro all'arte. È anchora conveniente che gli punisca col fuocho, perchè tal pena veggiamo che apparecchiò Idio a Sogdoma et Gomorra. È questa harena circundata dalla selva riceptacolo delle fiere, perchè tal vitio non ha alchuna spetie d'humanità in sè, ma è tutto bestiale. Et chome la selva è obscura, chosì la mente di chostoro è al tutto privata del lume della ragione. In questo luogho fermorono e passi <emph>a randa</emph>, cioè rasente. Il che significa che per niente messono el piè nell'ardente harena, ma vi s'acchostorono quanto si potea, a dinotare che per speculare questo vitio dobbiamo da presso examinarlo; ma in nessun modo vi dobbiamo mettere e piedi cioè la cogitatione. Imperochè è chosa horrenda et sommamente abominabile non solamente commettere tal peccato, ma pensarvi.</p></div3>
<div3><head>vv.  16-18</head>
<lg><l>O vendecta di Dio quanto tu dei</l>
<l>esser temuta da ciaschun che legge</l>
<l>ciò che fu manifesto a gl'occhi miei.</l></lg>
<lg><l>D'anime nude vidi molte greggie,</l>
<l>che piangean tutte assai miseramente,</l>
<l>et parea posto loro diversa legge.</l></lg>
<lg><l>Supin giacea in terra alchuna gente;</l>
<l>alchuna si sedea tutta raccolta,</l>
<l>et altra andava continuamente.</l></lg>
<lg><l>Quella che giva intorno era più molta</l>
<l>et quella men che giacea al tormento,</l>
<l>ma più al duolo havea la lingua sciolta.</l></lg>
<lg><l>Sovra tutto el sabbion d'un cader lento</l>
<l>piovean di fuoco dilatate falde</l>
<l>chome di neve in alpe senza vento.</l>
</lg>
<p>[16-18] <emph>O vendecta di Dio</emph>: giustitia diciamo esser virtù la quale con constante et perpetua volontà tribuisce a ciaschuno la sua ragione quanto se gli conviene; et questa si divide in Religione, Innocentia, Pace, Concordia, Pietà, Integrità, et Vendicatione. Et vendicatione overo vendecta quando è spetie di giustitia è diffinita essere giustitia, la quale con modo et chon ragione punisce cholui che ha facto ingiuria, o difende quello che è ingiuriato. Adunque non dixe vendecta per un certo satiamento d'ira come fanno molti e quali si vendicano delle ingiurie non per observare giustitia, ma per satiare l'ira et l'odio suo, ma dixe <emph>o vendecta</emph>, cioè o giustitia la quale vendichi con ragione le ingiurie, et punisci chi l'ha facte. Il che s'appartiene <emph>maxime</emph> a Dio. Adunque questa vendecta debba essere temuta da ciaschuno che legge le pene con le quali Dio vendica le 'ngiurie. Dipoi dimostra che l'anime poste in questo gyrone erono chon diverse leggi et conditioni. Imperochè quegli che havevono usato violentia inverso di Dio, et meritavono maggior supplicio, giaceano supini; et quegli che l'haveano usato contro alla natura et l'arte chome sono gl'usurai, sedeano raccolti per toccar meno che si potea dell'harena, et nientedimeno havevono più pena che quegli che andavono. Et quegli che haveano usato contro alla natura andavono. Questi sono sobdomiti. Non immerito pone questi violenti essere puniti dal fuoco per le ragioni già sopradecte.</p></div3>
<div3><head>vv.  31-42</head>
<lg><l>Quando Alexandro in quelle parti calde</l>
<l>d'India vide sopra lo suo stuolo</l>
<l>fiamme cadere insino a terra salde,</l></lg>
<lg><l>Perchè provide a scalpitar lo suolo</l>
<l>con le sue schiere perciò che 'l vapore</l>
<l>me' si stingueva mentre ch'era solo,</l></lg>
<lg><l>Tale scendeva l'ethernale ardore,</l>
<l>onde la rhena s'accendea chom'esca</l>
<l>sobto 'l fucile a doppiar lo dolore;</l></lg>
<lg><l>Sanza riposo mai era la tresca</l>
<l>delle misere mani hor quindi hor quinci,</l>
<l>iscotendo da sè l'arsura fresca.</l>
</lg>
<p>[31-33] India comincia da' monti Medi, regione saluberrima, et due volte l'anno ha la state, et due ricolte fa di biade. Scrive Megasthene et Dionisio che haveva già cinque miglaia di città, et novemila populi. È tanto fertile che mai si partì popolo alchuno d'India per habitare altrove. Fu giudicata esser la terza parte del mondo. Baccho fu el primo che triomphò dell'India. Dipoi Alexandro magno. E maggiori fiumi di quella sono Gange altrimenti Geon, et Indo, altrimenti Phison; et da questo è nominata India. Dice adunque el poeta che tali falde di fiamme cadevono sopra questi peccatori, quali vide Alexandro cadere in India sopra el suo exercito. Questa chosa miracolosa non scrive nè Q. Curtio, el quale diligentemente narra la sua historia, nè Iustino, el quale compendiosamente la pone. Nè Plutarco nella vita sua. Ma dicono che questo scrive Alexandro ad Aristotele. Et Alberto magno nella sua <emph>Meteora</emph> dice che quella regione è sobto el cancro, dove el caldo del sole riarde el vapore aqueo, et tira in alto el vapore grosso terrestre, el quale è cacciato dalla frigidità della terra, et accendelo, et cade in forma di neve insino a terra. Et el rimedio che usò Alexandro fu optimo. Imperochè fè molto calpestare el terreno per spegnere el vapore già acceso, innanzi che s'accostassi l'uno con l'altro; <emph>sopra el suo stuolo</emph>: suo exercito.</p>
<p>[34-36] <emph>perchè provide a scalpitare</emph>, a calpestare, <emph>lo suolo</emph>, la terra, la quale in latino è decta "solus", <emph>mentre era solo</emph>: non accostato a chosa che 'l potessi accendere.</p>
<p>[40-42] <emph>sanza riposo mai era la trescha</emph>: trescha significa ballo el quale habbi in sè veloce movimento. Onde qui dice <emph>la trescha delle mani</emph>, el veloce movimento delle mani a schermirsi dalle fiamme.</p></div3>
<div3><head>vv.  43-60</head>
<lg><l>Io cominciai: "Maestro tu che vinci</l>
<l>tutte le cose fuor ch'e demon duri</l>
<l>ch'all'entrar della porta incontro uscinci,</l></lg>
<lg><l>Chi è quel grande che non par che curi</l>
<l>lo 'ncendio et giace dispectoso et torto,</l>
<l>sì che la pioggia non par che 'l maturi?"</l></lg>
<lg><l>Et quel medesmo che si fu accorto</l>
<l>ch'io domandavo el mio duca di lui,</l>
<l>gridò: "Qual fu' io vivo, tal son morto.</l></lg>
<lg><l>Se Iove stanchi el suo fabbro da cui</l>
<l>crucciato prese la folgora acuta,</l>
<l>onde l'ultimo dì percosso fui,</l></lg>
<lg><l>Et s'egli stanchi gl'altri a muta a muta</l>
<l>in Mongibello alla fucina negra</l>
<l>chiamando "Buon Vulcano, aiuta aiuta",</l></lg>
<lg><l>Sì chom'el fece alla pugna d'Alphegra,</l>
<l>et me saetti con tutta sua forza,</l>
<l>non ne potrebbe haver vendecta allegra".</l>
</lg>
<p>Comincia a tractare delle pene de' violenti contro a Dio, et finge che el primo che vedessi di questi tali fu Campaneo, del quale diremo pocho disobto.</p>
<p>[43-45] <emph>che vinci Tutte le chose fuor ch'e demon duri</emph>: di sopra quando tractammo dell'entrata nella città di Dite exponemmo allegoricamente perchè Virgilio havea vincto ogn'altra chosa la quale haveano trovato nell'inferno, excepto che e demonii, e quali posti alla guardia della porta di Dite non potè nuocere. Adunque non repetirò quello che già è decto una volta.</p>
<p>[46-48] <emph>Chi è quel grande che non pare che curi Lo 'ncendio</emph>: dimostra optimamente la natura dell'impio, perchè nulla superbia può essere pari a quella di colui che niegha la essentia divina, et stima che 'l mondo si governi più tosto a caso che per providentia di quella, et per adversità et calamità che gli vengha non si muta di proposito; et non crede che tale infelicità sia mandata da divina iustitia per merite pene della sua impia scellerateza, ma sta obstinato, et monta in superbia, et in ira, et ne' facti, et nelle parole. Et <emph>non pare che curi Lo 'ncendio</emph>: perchè per superbia vuol dimostrare di non si lasciar vincere; <emph>et giace</emph>: non humile et con pentimento dell'error commesso, ma <emph>dispectoso et torto</emph>, il che significa l'obstinatione dell'animo et la perversità sua, et mente non diricta, et opinione depravata; <emph>sì che la pioggia non par che 'l maturi</emph>: diciamo acerbo l'animo di cholui el quale anchora sta pervicace et repugnante contro a quello al quale debba essere obbediente. Et per l'opposito diciamo colui esser maturo, el quale finalmente dopo molti flagelli si riconosce, et arrendesi, et ahumiliasi; et è similitudine tracta da' pomi, e quali mentre che sono acerbi sono contumaci et adversarii al gusto, et maturi sono el contrario.</p>
<p>[49-51] <emph>Et quel medesmo</emph>: domanda Danthe, cioè la ragione inferiore, Virgilio, che è la superiore, <emph>chi è quel grande</emph>, cioè quale è la natura di questa impietà. Ma innanzi che Virgilio gli risponda, Capaneo, cioè tal vitio, si manifesta per se medesimo. Et veramente nessun vitio è maggior di questo. Ma anchora nessuno è che per se medesimo più si manifesti che questo. Nè bisogna Virgilio, cioè alchuna recondita doctrina o acume d'intellecto, a conoscerlo; <emph>gridò: "Qual fui vivo tal son morto"</emph>: gridò il che è segno di superbo, et gridò a dinotare che loro medesimi si dimostrano et publicamente si vantano di tal bestialità. Il che procede da somma stultitia. Onde el propheta: "Dixit insipiens in corde suo non est deus"; <emph>qual fui vivo tal son morto</emph>: cioè che anchora al presente chosì dannato non mi pento. Il che non gli può esser maggior pena. Imperochè è insopportabile supplicio a chi nega et spreza la potentia d'alchuno, nientedimeno vedersi del continuo acerbissimamente da quella afflicto. O veramente <emph>qual fui vivo</emph>, cioè la medesima superbia et impietà la quale havevo vivo, cioè posto in somma felicità, tale ho morto, cioè afflicto da somma miseria.</p>
<p>[52-54] <emph>Se Giove stanchi</emph>: per le parole che l'auctore fa dire a Capaneo dimostra et perfectamente exprime la natura di questa luciferesca superbia. Imperochè tali huomini <emph>etiam</emph> posti in extrema miseria, la quale gli doverrebbe domare, più ogn'hora insuperbiscono, come chostui el quale fulminato nel fondo dello 'nferno da Giove è tanto obstinato che dice che quando Giove havessi straccho tutti e fabri in far saecte, et quelle tutte havessi speso in lui, non s'ahumilierebbe; <emph>se Iove stanchi el suo fabbro</emph>: intendi Vulcano, el quale e poeti fingono che fabbrichi le saecte a Giove. Pongono gl'antichi Iove Minerva Vulcano et Vesta per exprimere varie nature del fuocho. Imperochè consideriamo el fuocho nel suo elemento superiore el quale è innocuo, et per questo chiamano Giove perchè giova, perchè è elemento activo et generativo, et la sua più alta et più sobtil parte chiamano Minerva, la quale è pura in sè et semplice et sanza alchuna mixtura. Et per questo dicono che Giove generò Minerva del capo suo sanza congiugnersi con femina, cioè sanza commixtione di materia. Consideriamo <emph>preterea</emph> el fuoco in questa media regione quando accende e vapori elevati dalla terra, della quale accensione si generano le fulgore et saette, et questo chiamano Vulcano. Il perchè e poeti fingono che lui sia fabbro di Giove, et facciagli le saecte quando vuole percuotere alchuna chosa. Fingono ch'è figliuolo di Giove et di Giunone; di Giove, perchè procede dallo elemento superiore chiamato Giove; di Giunone, perchè si concepe nell'aria che è Giunone. Conciosia che in quella s'accendono e terrestri vapori. Piglono anchora Vulcano per questo fuoco che usono gl'huomini, el quale tanto arde quanto basta la materia di che si pasce. Vedi adunque che intendono per Minerva, che per Giove, che per Vulcano. Resta Vesta la quale voglono essere el fuoco incluso nella terra, chome veggiamo quando si trahe delle pietre et del legno et d'altre cose terrestri. Attribuiscono a Vulcano tre fabbri, Bronte, Sterope, et Pyragmon. E due primi nomi dinotano gl'accidenti della saecta, perchè "bronte" significa tuono, el quale nasce della fractione et violento rompimento della nuvola, nella quale è acceso el vapore. "Sterope" significa baleno che non è altro che el lampeggiare del fuoco che apparisce della ropta nuvola. El terzo che è Piragmon exprime gli strumenti fabrili. Imperochè "pyr" è el fuoco, et "agmon" la 'ncudine. Questi nomi pone Virgilio: "Brontesque Steropesque et nudus membra Pyragmon". Ma Hesiodo nella sua <emph>Theogonia</emph> non pone Pyragmon, ma in quel cambio pone Harpes, a dinotare la violentia della saecta, la quale d'ogni chosa fa rapina, et è decto da "harpasin" che significa rapire. Dicono questi esser figluoli del cielo et della terra, perchè la saecta nasce chome habbiamo decto del fuoco, chosa celeste, et de' vapori elevati, cosa terrestre. Sono decti Cyclopes in greca lingua, perchè secondo e poeti havevono un solo ochio nella fronte. Alchuni anchora vogliono che servino a Vulcano quegli e quali e Greci chiamano Telchini. Questi dicono le favole essere figluoli del mare; et furono e primi habitatori dell'ysola di Rhodi. Furono inventori di molte arti. Sculpirono le statue a gli dii. <emph>Preterea</emph> potevono indurre venti piove gragnuole et nevi dovunque volevono, et mutare le forme alle chose chome fanno e magi. Et questo sia ad sufficientia de' fabbri di Giove. Hora perchè fa mentione della celeste saecta la quale e Latini chiamano "fulmen" et "fulgure", non sarà credo ingiocondo al lectore trascorrere, ma con brevità, la natura di quella. La materia adunque di che si fa è vapor seccho molto et caldo, el quale facilmente s'accende et infiamma; et el luogo nel quale questo vapore sta chome in suo vaso è vapore, cioè nuvolo aquoso et concavo. Questi due vapori sono insieme tirati in alto dal potente calore del sole; ma el primo per la sua siccità si raccogle insieme et ristrignesi. Questo secondo per la sua humidità si sparge intorno al primo, et da ogni parte lo veste et ricuopre. Onde lui essendo secco fugge questo che è humido chome suo contrario, et da ogni parte si ritrae inverso el centro. Ma anchora questo che lo cigne si contrae et raccoglesi inverso lui per la frigidità del luogho, et molto lo ribatte. Et quello chosì ribattuto frega in sè l'una parte all'altra et <emph>maxime</emph> dalla parte exteriore, et per tal moto s'accende. Onde el fuoco cacciato dal suo contrario s'unisce et accresce le forze et rompe la nuvola aquosa, et in tal roptura si dimostra el baleno et el tuono, e queli due sono a un tempo. Ma prima si vede el baleno, perchè el senso del viso è più veloce che dell'audito. Il perchè se di lontano si tagla un albero veggiamo prima percuotere l'accetta, et dipoi sentiamo el colpo. Nè mi distendo a dimostrare chome di tale roptura si generano tre spetie di tuoni, et perchè alchuna volta si sente el suono sanza el baleno, cognitione certamente degna. Ma non si può in tanta et sì varia copia di chose insistere troppo prolipso ne' particulari. Nè giudico però da pretermettere nè la diversità della nuvola che contiene in sè el tuono, nè la diversità de' colori del fuoco che v'è dentro, nè della diversità del cadere della saecta. È la nuvola alchuna volta nera pel proprio freddo, el quale la condensa in forma che el razo non la penetra, et non la penetrando non la può imbianchare; et questa perchè condensa in sè fortemente et vapore et accendelo da maggior tuono. Alchuna volta si vede il nero rosseggiare; il che dimostra che nella spessa nuvola è vapore già acceso. Et questo dà più forte cholpo che la nera, ma pessima è quella che mescola verde et nero con alquanto rossore, perchè dimostra per la nigredine havere molto vapore, et pel verde havere molta acqua, et pel rosso molto fuocho. Da questa perchè fortemente vi combatte el caldo col freddo, et el seccho coll'humido, caggion saecte di gran pietre, et getta a terra ogni grande edificio, et arde gl'animali. La nuvola biancha è pocho da temere perchè contiene in sè poco dell'una et dell'altra materia. Onde la fiamma sua si spegne prima che accenda la chosa toccha, se già non è materia molto incensibile chome sono legne secche. <emph>Preterea</emph> dobbiamo con diligentia observare e colori del baleno, e quali sono quasi tre. Rosso chiaro; biancho alquanto accieso; et rosso chome è el colore del vino. El primo si genera da vapore non molto seccho, et l'humido gli dà el colore rosso chome è la fiamma nelle verdi legne. In questo perchè l'humido ristrigne insieme la materia non si spargendo quella più facilmente s'accende. La fiamma biancha è di vapor seccho, chome la fiamma nelle legne secche; et per questo non si sparge et non accende se non chose molto incendibili. El rosso perchè è di vapore molto denso et terrestre accende. Ma la saecta cade in quattro modi: el primo quando el vapore infiammato rosso cade da nuvola verde et profonda, et questo genera pietra, perchè la vaporabile conmixtione del terrestre vapore s'accende, et toccando la verde nuvola la quale già si converte in acqua si rassoda chome la farina che con l'acqua diviene pasta, perchè la molta incensione non la lascia spegnere dall'humore della nuvola, ma rassodasi per la vehementia del caldo, et diviene chome uno matton cocto; et perchè el caldo fugge l'humido la parte inferiore di tale pietra è appuntata, perchè quivi comincia a stillare el vapore. El secondo modo è quando el vapore è meno condensato nella nuvola meno acquosa, et allhora non è continuato insieme ma nientedimeno acceso esce con empito, et rompe per lo impulso, et di nuovo s'accende per la inflamatione ma non rompe se non el legno. El terzo modo è di vapore rosso chiaro et non fa pietra. Ma non sepera la fiama dal vapore. Questo non speza se non e corpi piccoli et molto densi, perchè se fussin di gran quantità resisterebbono; questo uccide gl'huomini et sentesi in loro l'odore dello arsiccio, et non si vede ferita, per la sua subtilità penetra senza rompere. Et se truova oro o argento in borsa lo fonde et non rompe la borsa, però el chuoio essendo poroso gli dà luogho. Alchuna volta el medesimo vapore quando è più raro et esce di più aquosa nuvola penetra non dividendo nè manifestamente accendendo, et nuoce molto all'uve et <emph>maxime</emph> a quelle che sono molto coperte da' pampani; et tale vaporatione non solamente nuoce cadendo adirictura, ma el suo razo offende chi toccha. Il perchè interviene che quegli che lo guatono spesso enfiono la faccia o acciechano. El quarto modo è quando el vapore biancho esce di fiamma seccha non constrecta, et per questo non si sparge per aria, ma esce con grande empito, perchè la nuvola è molto profonda nella quale è molto aquosa. Questa spezza et spezzando si spegne, et lascia bianche le cose che toccha, et non apparisce segno di combustione, et quando havessi grande empito uccide; et alchuna volta per la sua disgregatione, et perchè el vapore non è continuato, perchuote uno et non tocca un altro che gli sta appresso, ma poi un altro che gli è più lontano, et alchuna volta si reflecte da uno et non l'offende, et va a un altro et offendelo. Alchuna volta è sì debole che arde la vesta, et in quella perde la forza, et non offende l'huomo. El quinto modo è quando el medesimo vapore esce della nuvola sì debilitata che niente nuoce, perchè subito che tocca l'aria si spegne, et in un tempo cessa lo 'ncendio et la violentia. Habbiamo de' fabbri et della saecta. Sequita.</p>
<p>[55-60] <emph>et s'egli stanchi gli altri a muta a muta</emph>: cioè scambiandogli a brigata a brigata. Imperochè quando sono più a un medesimo exercitio, et non s'adoperano tutti a un tracto, ma scambionsi, si dice fare la muta; <emph>in Mongibello</emph>: è un monte in Sicilia da gl'antichi chiamato Ethna, da e moderni Mongibello, el quale perchè è cavernoso et tiene di zolfo spesso arde o getta fumo; et per questo fingono e poeti che quivi sia la fucina nella quale Vulcano fabbrichi le saecte a Giove. Et aggiugne che se Giove irato sollecitassi Vulcano a fabbricare le saecte chon quella fretta che lo sollecitava quando combattea cho giganti nella battaglia d'Alphegra dove havea bisogno di molte saecte per uccidergli tutti, nientedimeno non ne vederebbe <emph>vendecta allegra</emph>, perchè non potrebbe fare ch'io m'arrendessi o cedessi. E giganti secondo e poeti furono figluoli della terra; ma di tanta superbia perchè erono di smisurata statura, che hebbono ardire di voler cacciar Giove di cielo. Adunque tolsono tre monti di Thessaglia, Pelio, Oxa, et Olimpo, et posono l'un sopra l'altro per salire in cielo. Ma Giove gl'uccise con le saecte; et prudentemente fa mentione de' giganti nel luogho dove è punita la superbissima impietà, conciosia che pe' giganti niente altro intendono che quegli huomini e quali insuperbiti per gran potentia che hanno nelle chose terrene non si ricordando dell'humana fragilità, et chome un nuovo Lucifero insurgono contro a Dio, et voglion potere sopra la natura humana, et niente stimare Dio. Onde Cicerone nel suo <emph>Catone maggiore</emph> dice: "Nihil aliud est more gigantium adversus deos bellum gerere quam nature repugnare"; et Macrobio: "Quid aliud credimus gigantes fuisse nisi quandam impiam gentem deos negantem?". Sono adunque nati della terra, perchè niente altro pensano che chose terrene. Et in sì vilissimi pensieri vogliono potere più che Dio. Il perchè pongono monti sopra monti, cioè accumulano pensieri et imprese tumide et superbe. Ma la celeste saecta che è la divina ira gli getta per terra. Ma tornando alla favola, fu questa battaglia in Thessaglia, et secondo alquanti poeti in quel tracto di campagna dove è Pozuolo et Cuma el quale si chiama Phlegra secondo Strabone. Nientedimeno Plinio nella sua <emph>Geographia</emph> pone Phlegra non lungi da' monti posti disopra. Il che pare più verisimile.</p></div3>
<div3><head>vv.  61-69</head>
<lg><l>Allhora el duca mio parlò di forza,</l>
<l>tanto ch'i' non l'havea sì forte udito:</l>
<l>"O Capaneo in ciò che non s'ammorza</l></lg>
<lg><l>La tua superbia se' tu più punito,</l>
<l>null'altra pena fuor che la tua rabbia</l>
<l>sarebbe al tuo furor dolor compito".</l></lg>
<lg><l>Poi si rivolse a me con miglior labbia,</l>
<l>dicendo: "Quel fu uno de' septe regi</l>
<l>ch'assiser Thebe et hebbe et par che gli abbia</l></lg>
<lg><l>Dio in disdegno et pocho par che 'l pregi;</l>
<l>ma chome io dixi a llui li suoi dispecti</l>
<l>sono al suo pecto assai debiti fregi".</l>
</lg>
<p>[61-66] Udito Virgilio el superbo parlar di Capaneo, <emph>parlò di forza</emph>, cioè con acrimonia et con vehementia, et con gran grida lo riprese; in forma che Danthe afferma che anchora non l'havea udito parlar tanto acerbamente. Il che significa che lo 'ntellecto non si conturba più di nessuno altro vitio che di questa impietà; <emph>in ciò che non s'ammorza La tua superbia se' tu più punito</emph>: è verissima sententia che nessuna pena è maggiore nel superbo che la rabbia et l'ira che ha d'essere vinto et depresso, la quale tanto più cresce quanto più è conculcato; et <emph>null'altra pena</emph>, cioè furore et pena che usassi inverso di te alchuno, <emph>non sarebbe dolore compito</emph>: cioè pena sufficiente et abastanza.</p>
<p>[67-69] <emph>Poi si rivolse a me con miglor labbia</emph>: con miglior labri, cioè con miglor parole, le quali si formano in bocca dalla lingua da' denti dalle labbra; et questo è el modo del savio, perchè el vitio riprende con grave acrimonia. Ma in admonire et admaestrare l'huomo cupido di conoscere usa parole humane et amorevoli; <emph>dicendo: "Quel fu uno de' septe regi Ch'assiser</emph>, cioè che assediorono, <emph>Thebe"</emph>: Laio re d'i Thebani hebbe un figluolo chiamato Edippo; el quale secondo gl'oracoli havea a uccidere el padre; il perchè lo decte a' servi che uccidessino lui. Quegli per pietà gli donorono la vita, et infilzatolo pe' piedi con un vinco lo lasciorono nella selva, et trovato da' pastori fu dato a Polybio re di Corintho, et da quello fu nutrito per suo. Dipoi venuto ad età perfecta intese dall'oracolo d'Apolline che in Phocide di Boetia troverrebbe il vero padre. Andò adunque in Phocide, et uccise el padre non lo conoscendo. Era in quel tempo a Thebe un monstro chiamato Spynge, el quale preponeva enygmati, cioè decti obscuri, con questa condictione, che chi non gli sapessi solvere fussi ucciso, et chi gli solvessi havessi per moglie Iocasta regina di Thebe allhora vedova per la morte di Laio. Edippo solve lo enygma, el quale fu questo: quale sia quello animale, el quale primo va chon quattro piè, dipoi con due, et finalmente con tre. Et Edippo dixe questo esser l'huomo, el quale da piccolo va carponi; dipoi va in due piedi; et finalmente nella vecchiaia va con tre piedi, perchè s'appoggia chol bastone. Il perchè havendo saputo solvere lo enygma meritò che gli fussi data per mogle la regina che era Iocasta, et lui la tolse non sapendo che fussi sua madre; et di lei hebbe due figluoli Etheocle et Pollinice; et finalmente riconoscendo el padre, et la madre, et la scellerateza che haveva commessa s'acciecò et vixe in tenebre, et dopo la morte sua venne discordia tra figluoli, perchè ognuno voleva regnare; et finalmente si composono di regnare a vicenda ciaschuno el suo anno, et toccando el primo Etheocle, Pollinyce lasciando la patria al fratello per quello anno arrivò in Argos, et da Adrasto re d'Argos gli fu data la figluola per mogle; et finito l'anno, et non volendo Etheocle observare e pacti Adrasto insieme con sei altri re andorono a campo a Tebe. Furono e re Adrasto, Pollynice, Tydeo, Hippomedonte, Amphierao, Parthenopeo, et Capaneo. Chostui era sprezatore d'ogni religione, et affermava che non era idio, et che la paura era quella che havea indocto gl'huomini a credere che fussi Idio. Molto si confidava nelle forze sue, perchè era molto grande et robusto, et nella battagla data a Thebe per forza montò le mura, et gridando si vantava che vincerebbe la città a dispecto de gli dii, et provocava alla battaglia Hercole et Bacco dii thebani. Dipoi vergognandosi havere a combattere con gli dii minori invitava Iove alla battaglia. Et Giove lo percosse di saecta et ucciselo.</p></div3>
<div3><head>vv.  76-84</head>
<lg><l>Hor mi vien drieto et guarda che non metti</l>
<l>anchor li piedi nella rena arsiccia,</l>
<l>ma sempre al bosco tien li piedi strecti".</l></lg>
<lg><l>Tacendo divenimmo là 've spiccia</l>
<l>fuor della selva un picciol fiumicello</l>
<l>lo cui rossor anchor mi raccapriccia.</l></lg>
<lg><l>Quale del bullicame esce 'l ruscello</l>
<l>che parton poi fra loro le peccatrici,</l>
<l>tal per la riva giù sen giva quello,</l></lg>
<lg><l>Lo fondo suo et ambo le pendici</l>
<l>facte eran pietre et margini da llato,</l>
<l>perch'io m'accorsi che 'l passo era lici.</l>
</lg>
<p>Già sono presso al fine delle bollenti rene, perchè s'appressavono al luogho onde della selva esce un fiumicello del quale nascano tutti e fiumi infernali; et per questo admonisce Dante che insino a quel fiume non metta anchora e piedi nella rena; et dimostra che tutto quello spatio che vi restava andorono con silentio. Il che significa la contemplatione della chosa. Vuole Virgilio che Danthe el sequiti. Imperochè nella contemplatione la sensualità et ragione inferiore debba sequitare la ragione superiore, la quale admonisce che non metta e piedi nella rena, cioè che l'appetito non entri in tale concupiscentia di tal superbia, ma tenghigli nella selva, che è luogho solitario, et apto alla contemplatione. Adunque nella investigatione de' vitii la ragione inferiore debba sequitare la superiore, et non entrare con l'appetito nell'arsione et concupiscentia di quegli; ma contemplare la loro natura rea et nociva.</p>
<p>[76-78] <emph>dove spiccia</emph>, cioè dove esce fuori, <emph>un picciol fiumicello</emph>, el quale attraversava quel gyrone, <emph>el cui rossore mi raccapriccia</emph>: cioè mi dà horrore, perchè capriccio significa proprio capo arriccia; questo è quando e capegli s'arricciono in capo. Il che viene per freddo, et tal freddo spesse volte vien per paura. Dice adunque che ogni volta che si ricorda del bollore di questo fiume gle ne viene horrore.</p>
<p>[79-84] <emph>Quale del bullicame</emph>: mostra per comperatione che era chosì bollente questa acqua, chome quella che esce del bullicame di Viterbo, la quale poi dopo alquanto spatio arriva nel prostibulo, cioè nel luogo dove stanno le meretrici, et già diventata tiepida si divide per le loro habitationi, et con quella si lavano. Et è conveniente comperatione considerato chome passa, perchè chome l'acqua che escie del bollicame corre tra l'habitationi delle meretrici chosì l'acqua che escie di Phlegethonte corre per l'arena dove si puniscon l'anime peccatrici de' sobdomiti; <emph>tal per la rena giù sen giva</emph>: dal terzo gyrone et pietre faceano lo fondo, et le pendici, cioè le sponde, et dichiara meglio dicendo e <emph>margini</emph>, cioè l'extremità, <emph>facte eran pietre</emph>; non si parte in tutto dalla natura dell'acque, perchè in alchuni luoghi l'acqua genera pietre di sè chome veggiamo fare al fiume Elsa; <emph>perch'io m'accorsi che 'l passo era lici</emph>: imperochè facile era passare in su quelle pietre, et allegoricamente intendi che poi che habbiamo ritracto e desiderii nostri da gli incendii già decti con solitudine et patientia vegnamo a fermeza et dureza di non trascorrere nel vitio. Nè sanza cagione aggiugne che l'acqua s'induriva in pietra. Imperochè per contemplare el vitio sequitando Virgilio, cioè lo 'ntellecto et la morale doctrina, l'ardente cupidità nostra si raffrena, et sì chome una pietra indurisce, et più non si muove. Serve adunque alla allegoria; et chome disopra habbiamo decto non si parte al tutto dalla natura dell'acqua. Et certamente se chon diligentia consideriamo non ha insino ad questo luogho scripto el poeta alchuna chosa più notabile. Imperochè in tutti gli altri cerchi ha descripto solamente el vitio che in quel luogho si punisce, et con che generatione di pena si punisce. Ma qui ripetendo da principio l'origine della generatione humana dimostra quale sia stato el progresso di quella, et onde in noi nasca ogni peccato. Ma maraviglerassi forse alchuno, perchè tale descriptione non facessi nel principio dell'opera sua, o nello ingresso dello 'nferno, conciosia che et la natura delle chose, et la vera arte richiegga che innanzi che lo scriptore mandi alle lectere quello che ha proposto nella mente debba sempre dividere tutta la inventione sua nelle principali sue parti; et dipoi con certo et distincto ordine ciaschuna discrivere. Il perchè pare a molti che volendo exprimere el poeta diversi stati dell'humana spetie et volendo dimostrare l'origine del vitio in quella; volendo provare chome el vitio ci guida allo 'nferno; volendo distinguere el sito dello 'nferno, et e fiumi che vi corrono, fussi più conveniente porre el figmento di questa statua nel principio, perchè epsa benchè sobto allegorico velame contiene la divisione di tutta l'opera. Ma sanza molta difficultà occorrerà alla mente nostra l'absolutione di tale dubbio se ci sarà noto che altro conviene che sia el principio dello 'nferno descrivendo el sito che truova chi scende, et altro el principio del peccato speculando onde tragga sua origine. Il perchè el poeta discrivendo el sito dello 'nferno dimostrò <emph>statim</emph> dal principio di quello. Dipoi volendo porre el principio non del sito et luogho dell'inferno, ma el principio d'esso inferno, cioè del vitio che chiude l'humana spetie nello 'nferno, giudicò essere conveniente differire la statua al luogo dove sono puniti e superbi contro a Dio, perchè di qui procede l'origine del nostro peccato, perchè nessuna altra chosa traxe el primo huomo dello stato della innocentia, et contaminollo di peccato, che la superbia la quale usò di trapassare el divino precepto.</p></div3>
<div3><head>vv.  85-93</head>
<lg><l>"Tra tutto l'altro ch'io t'ho dimostrato</l>
<l>poscia che noi entrammo per la porta</l>
<l>lo cui sogliare a nessuno è negato,</l></lg>
<lg><l>Cosa non fu da gli tuoi occhi scorta</l>
<l>notabile chom'è el presente rio</l>
<l>che sopra a sè tucte fiammelle amorta".</l></lg>
<lg><l>Queste parole fur del duca mio</l>
<l>perch'io 'l pregai che mi largissi el pasto</l>
<l>di cui largito m'havea el disio.</l>
</lg>
<p>Capta somma attentione Virgilio in questo luogo dimostrando a Danthe che dal principio dell'inferno insino a qui non havessi veduto più notabil chosa.</p>
<p>[85-87] <emph>lo cui soglare a nessuno è negato</emph>: imperochè chome dice Virgilio di dì et di nocte sta aperta la porta di Plutone, onde è facile scendere allo 'nferno, perchè cadere nel vitio è facile a ciaschuno.</p>
<p>[88-93] <emph>che sopra sè tutte fiammelle amorta". Queste parole</emph>: commosso Danthe dalle parole di Virgilio, et diventato molto avido et cupido di sapere, perchè questa era la più notabil chosa, lo priegha gli dia el cibo del quale gl'ha dato el disio, cioè el disiderio. Il che non significa altro se non che gli dia la cognitione et scientia di questa mirabil chosa della quale l'ha facto disideroso; et non immerito chiama tale scientia pasto et cibo. Imperochè chome el corpo si nutrisce d'i quattro elementi de' quali è composto, chosì l'animo si nutrisce della verità, che è la doctrina et la scientia delle chose humane et divine.</p></div3>
<div3><head>vv.  94-120</head>
<lg><l>"In mezo el mar siede um paese guasto</l>
<l>- dix'egli allhora - che si chiama Creta</l>
<l>sobto el chui rege fu già el mondo casto.</l></lg>
<lg><l>Una montagna v'è che già fu lieta</l>
<l>d'acque et di frondi che si chiamava Ida.</l>
<l>Hora è diserta come cosa vieta.</l></lg>
<lg><l>Rhea la scelse già per cuna fida</l>
<l>del suo figliuolo, et per celare lo meglio</l>
<l>quando piangea vi facea far la grida.</l></lg>
<lg><l>Drento dal monte sta dritt'un gran veglo</l>
<l>che tien volte le spalle inver Dagmata,</l>
<l>et Roma guarda sì come suo speglio.</l></lg>
<lg><l>La testa sua è di fin'or formata,</l>
<l>et puro argento sono le braccia e 'l pecto,</l>
<l>poi è di rame infino alla 'nforcata.</l></lg>
<lg><l>Da indi in giuso è tucto ferro electo,</l>
<l>salvo che 'l dextro piede è terra cotta,</l>
<l>et sta in su quel più che 'n su l'altro erecto.</l></lg>
<lg><l>Ciaschuna parte fuor che l'oro è ropta</l>
<l>d'una fessura che lacrime goccia,</l>
<l>le quali accolte foran questa grotta.</l></lg>
<lg><l>Lor corso in questa valle si diroccia,</l>
<l>fanno Acheronte Stige et Phlegethonta,</l>
<l>po' sen va giù per questa strecta doccia.</l></lg>
<lg><l>Infin dove là più non si dismonta,</l>
<l>fanno Cocito, et qual sia quello stagno</l>
<l>tu llo vedrai però qui non si conta".</l>
</lg>
<p>In questi ternarii soprascripti discrive l'auctore con sua propria fictione l'origine de' fiumi infernali; et finge che nel monte Ida di Creta è una statua fessa, la quale gocciola lacrime, et queste fanno rivo, che forando el monte scende allo 'nferno.</p>
<p>[94-96] <emph>In mezo el mare</emph>, cioè nel mare Mediterraneo, et in quello che e Greci chiamano mare Egeo, et hoggi da noi è nominato arcipelago, <emph>siede</emph>, è posto, <emph>un paese guasto Che si chiama Creta</emph>: dixe guasto perchè già gran tempo vi vennono meno molte città, perchè antichamente dicevano epsa essere "ecatompolon", cioè di cento città; ma dipoi che perdè el suo principato si guastò quasi in tutto; <emph>Creta</emph>: fu ne' primi tempi decta Idea. Dipoi prese suo nome da Creta figluola d'uno de' cureti et mogle d'Hammone, et hoggi è decta Candia. Questa da septentrione ha el mare Egeo. Da mezo giorno el mare Africano, el quale arriva al mare egiptio. È per la sua longitudine dumila trecento stadii, et octo stadii fanno un miglio; la latitudine è conveniente alla longitudine. Onde el circuito suo secondo Sosicrate è cinquemila stadii, secondo Artemidoro quattromila cento. Altri la discrivono maggiore. El più alto monte di questa isola è Ida circundata da tre città in forma di ghyrlanda, et è collocata quasi in mezo l'isola. El circuito suo è secento stadii. Fu questa isola per le leggi di Rhadamantho et di Minos optimamente instituta; et per le loro leggi a civile et humano vivere ridocta fu ornata di cento terre, et per questo Homero la chiamò hecatompoli; <emph>sotto el rege fu già 'l mondo casto</emph>: sotto Saturno el quale fu re d'Olympo et di Creta; <emph>fu già 'l mondo casto</emph>: perchè chosì fingono e poeti. El padre di Saturno fu Celo, et la madre Vesta, che significa terra. Ma quegli che scrivono la sacra historia dicono lui essere stato potentissimo re, et havere posto al cielo el nome del padre suo, et alla terra quello della madre, conciosia che prima si chiamassino per altri nomi. Intendesi questo nome Saturno alchuna volta per costui chome huomo el quale secondo le historie tenne el suo reame in grande tranquillità sanza homicidii, sanza furti, sanza adulterii o altre scellerateze. Et per questo finxono e poeti che ne' tempi suoi fussi l'età dell'oro, perchè chome l'oro è puro nè mai fa ruggine, chosì quella età fu pura da ogni vitio. Alchuna volta piglamo Saturno pel primo de' septe pianeti, della cui natura tracteremo distesamente nel Paradiso. Alchuna volta Saturno significa el tempo. Onde in greco è decto Cronos, el qual nome rimosso l'aspiratione diriva da Chronos che significa tempo. Il perchè hanno fincto le favole, che lui divorò tutti e suoi figluoli excepto che Iove, Iunone, Neptunno, et Plutone, perchè el tempo consuma tutte le chose che nascano, "et omnia orta accidunt, et aucta senescunt", excepto ch'e quattro elementi, e quali benchè faccino assidua mutatione d'uno in un altro, perchè sempre le parti più sobtili del più grosso elemento si mutano nel propinquo. Adunque la terra in acqua et l'acqua in aria, et quella in fuoco si converte, et chosì per l'opposito le più grosse de' più sobtili scendono ne' più grossi in forma che 'l fuoco diventa aria, et l'aria acqua, et l'acqua terra. Nientedimeno niente perisce de' quattro elementi; ma mutasi l'uno nell'altro, et ogni chosa che di quegli si genera et compone quando perisce ritorna al suo principio; nè mai si consuma un corpo dopo la morte in forma che divenghi niente; ma chome fu composto di quattro elementi, chosì risolvendosi ritorna in quegli. Adunque ogni cosa divora el tempo excepto che Iove che è el fuoco, et Iunone che è l'aria, et Neptunno l'acqua, et Plutone che è la terra; et questo basti di Saturno; ma arrogi anchora per più manifesta cognitione di questa statua che e greci poeti hanno diviso e secoli secondo la natura di diversi metalli; et el primo dicono essere stato d'oro al tempo di Saturno, et per l'oro intendono la virtù et la innocentia. El secondo d'ariento nel quale cominciorono gl'huomini chosì a degenerare dalla virtù chome l'argento dall'oro. Sequita el terzo di rame, et el quarto di ferro.</p>
<p>[97-99] <emph>Una montagna v'è che già fu lieta</emph>: Ida è monte in Creta, dal chui nome in Troia è un altro monte, el quale da Teucro che di Creta andò ad habitare in Troia fu chiamato Ida; ma questo di Creta fu dinominato chosì da Ida nympha. Questo monte già fu culto, et mantenutovi le selve et le fonti; hora è spoglato d'ogni chosa; <emph>chome chosa vieta</emph>: cioè vecchia.</p>
<p>[100-102] <emph>Rhea la scielse già per cuna fida</emph>: Rhea mogle di Saturno havendo partorito Iove non lo porse a Saturno el qual lo voleva divorar come havea divorato gl'altri figluoli; ma in quel cambio gli porse un saxo, et Giove nascose nel monte Ida, et perchè in quello lo nutrì el poeta lo chiama cuna di Giove. Cuna significa culla, et è vocabolo trito in latina lingua. Ma dirivato dal greco perchè "cimi" significa giacere, et questa è facta perchè e piccoli fanciulli vi giacino, adunque chiama Ida cuna di Giove, perchè in quella giacque et si nutrì; <emph>et per celarlo meglio Quando piangea vi facea far grida</emph>: cioè strepito et romore acciochè non fussi sentito el pianto. Volle el poeta discrivere diversi stati dell'humana spetie, et dimostrare che tutti quegli excepto el primo furono vitiosi, et che da quegli vitii procede ogni nostra miseria et dannatione. Il che è nostro inferno; et tale documento chome poeta nasconde sobto velato et allegorico senso fingendo in Ida monte di Creta essere una statua composta di varii metalli, et da quelli nascere fiumi infernali. Et certo fu maraviglioso ingegno in Danthe, perchè a un tempo imitando la statua che in visione apparve a Nabuchodonosor re, et la fictione che feciono e greci poeti discrivendo varie età sobto figura di varii metalli induce un terzo senso el quale quadra al suo proposito.</p>
<p>[103-105] Pone adunque una statua grande d'huomo vecchio nel monte Ida; et questa statua volge le reni a Damiata, la quale è nobile città in Egypto posta in sul Nilo et il volto volge a Roma. Per questa intende el tempo el quale cominciò insieme col mondo et chol mondo finirà. El tempo niente altro è che 'l moto che è misura del moto de' cieli et delle stelle. Adunque innanzi alla creatione del mondo non era tempo; ma solo ethernità, nella quale poi venne el tempo. Finge questa statua vecchia et grande, perchè nelle chose che hanno havuto principio et haranno fine niente quasi è più vecchio che 'l tempo, et è gran chosa el tempo tra le chose mortali. Ma non semplicemente pone tale statua pel tempo, perchè insieme con quello intende exprimere la generatione humana, la quale è posta in questo fluxo et corso del tempo; et e diversi stati di quella. Per la qualchosa sarà questo vecchio el tempo. Sarà l'humana spetie. Sarà pe' metalli di che è composto e diversi stati di quella; et pone tale statua in Creta per due rispecti. El primo fu perchè Creta è la sedia di Saturno, el quale appresso de gli antichi poeti chome dicemmo nella sua favola significa el tempo. El secondo rispecto è che intendendo in quella la generatione humana la quale habita questo globo della terra diviso in tre parte Asia, Affrica et Europa, è conveniente chosa haverla conlocata nel mezo, et in quel luogo che confini con tutte e tre queste parti. Et questo si dimostra essere Creta. <emph>Preterea</emph> havendo a discrivere diversi stati della generatione humana, benchè el principio suo fussi nel primo huomo conlocato nel paradiso delle delitie, et el suo primo stato che fu della innocentia non fussi altrove che in quello, nientedimeno volle Danthe ascondere questa christiana verità sobto poetico velame, et dixe essere stato la statua in Creta, perchè secondo e poeti in quella furono gli aurei secoli di Saturno, et la grande observantia delle leggi. Il che exprime la innocentia; nè sanza cagione la pone in monte, perchè el monte significa cumulo di terra a dinotare che non la pone pe' particulari huomini; ma pel cumulo loro, cioè per tutta la massa et la spetie humana. Ad che corrisponde anchora el nome di questo monte chiamato Ida, perchè "idos" in greco significa spetie, et non individuo particulare. Et che volga le spalle a Damiata et el volto a Roma ha doppio senso allegorico. Imperochè possiamo intendere che dinoti in questo el corso de gl'imperii, el quale hebbe principio nelle parti orientali non faccendo tal principio da gli Assyrii ma da gl'Egyptii, e quali hebbono Osiris et Baccho et Hercole molto più antichi che Nino re degli Assyrii, et però pose Damiata città antichissima d'Egypto; et da questo principio trascorrendo per Asyrii, Persi, Medi, et molte altre nationi, finalmente si posò ne' Romani; et però volta le spalle all'Egypto, come a imperio già passato, et el volto a Roma, chome a imperio presente. Imperochè le chose passate ci son drieto, et quelle che veggiamo ci son presenti. El secondo senso è che per questo dinoti che tutte le chose create vanno alla morte et subito che sono prodocte volgono le spalle ad oriente, cioè al suo nascimento, et el viso a ponente, cioè al suo occaso et alla sua morte.</p>
<p>[106-111] È questa statua di quattro metalli et un piè di terra. Il che non è dissimile dalla statua di Nabuchodonosor. Vide in sogno Nabuchodonosor re di Babillonia una statua molto grande, la quale lo guatava con terribile aspecto. El capo suo era di fine oro, el pecto et le braccia d'argento. El resto insino alle gambe di rame. Le gambe eron di ferro. Et e piedi in parte erono ferro, in parte terra cocta, et stava la statua nel conspecto del re insino che una pietra taglata d'un monte sanza mani percosse e piedi suoi et tritogli et insieme furono spezati et triti, la terra cocta et el ferro et el rame et l'argento et el l'oro, et tutto fu portato via dal vento, et non trovorono alchun luogho; et la pietra che percosse la statua diventò monte grande. Questa statua significava la mutatione de' reami; et el capo d'oro dimostrava lo 'mperio di Nabuchodonosor re, el quale occupava quasi tutte le parti orientali, et era ricchissimo. Due braccia in un pecto dinotano lo 'mperio de' Persi, et de' Medi, perchè in un tempo regnava Cyro ne' Persi et Dario ne' Medi, ne' tempi de' quali furono in prezzo le dottrine significate per l'argento, el quale è splendido et sonoro; el rame dinota el regno de' Macedoni et de' Greci, perchè in quegli tempi fiorì la eloquentia significata pel rame metallo molto risonante. El ferro dimostrava lo 'mperio de' Romani, e quali per virtù militare occuporono tucti gli altri imperii. La terra mescolata col ferro ne' piedi della statua notava la discordia civile nella romana Rep., perchè chome la terra cocta non s'appicca mai bene col ferro, così nella discordia civile non è mai vera congiunctione tra cittadini. La pietra taglata del monte sanza mani è Christo nato di Maria, la quale per excellentia è agguagliato al monte, sanza mani, cioè sanza humana opera; el quale Christo muta tutti gl'imperii; ma non procederò più avanti in questa interpretazione, perchè non è della presente opera. Il perchè torno al nostro poeta, el quale con sommo ingegno congiugnendo la statua di questa visione con l'età distincte da' poeti per diversi metalli, forma una terza allegoria riducendo la fictione a vero et christiano senso; et dice che solo el capo di questa statua era d'oro, intendendo el capo e 'l principio della generatione humana e primi parenti e quali per alchuno spatio di tempo che stettono nell'orto delle delitie vixono in stato di vera innocentia. Nè altro tempo dipoi fu mai veramente innocente. Adunque solo el capo era d'oro. Dipoi pel pecto et per le braccia d'ariento pone la seconda età, la quale e poeti dicono essere stata sobto Giove, et lui intende di quella che succedecte ad Adam, la quale benchè non fussi al tutto innocente si cominciò a fare chiara et lucente chome è l'ariento per la multiplicatione della generatione. Sequita dipoi el resto insino alla inforcatura tutto di rame, et questa è la terza età, la quale pel rame metallo più sonoro che nessuno altro significa la fama che acquistò per trovare varie scientie et arti. Le coscie et gambe di ferro chosa dura et bellicosa dimostra la quarta età, nella quale multiplicando l'avaritia et l'ambitione, nacquono varie guerre per usurpare le riccheze et imperii d'altri; chome <emph>maxime</emph> cominciò Nino ne gl'Assyrii; dipoi successono Medi, Persi, Greci, Macedonici, Cartaginesi, et Romani. Dipoi aggiugne et piè ricto della statua essere di terra cocta. Il che significa la fragilità delle chose humane, et quanto debole sia el fondamento de gl'imperii et de gl'altri beni sobtoposti alla fortuna et alla morte. Dixe el piè ricto, perchè le forze de gl'imperii che sono dinotate pel piè ricto consistono tutte in chose terrene, et vacue d'ogni virtù, chosì morale chome intellectiva; et pochi principi sono che appruovino la sententia di Platone, el quale afferma che le republiche non possono essere beate, se non sono administrate da gl'huomini sapienti. Ma ogni loro fidanza è nelle forze del corpo et nelle ricchezze chose terrene.</p>
<p>[112-114] Era ropta la statua in tutte le parti excepto che nell'oro. La roptura significa el vitio, el quale ha ropto la integrità et innocentia, et chosì ha maculate tutte l'età excepto che lo stato dell'innocentia el quale fu sanza vitio; et da questa roptura sono nate le lachryme, le quali fanno e fiumi infernali, cioè le miserie humane le quali generano le pene che ci affligano. Imperochè chome la virtù fa l'huomo beato et felice, et gaudente, et lieto, chosì el vitio ci fa miseri, et mesti, et pieni di lucto. Et queste lachryme forano la grotta che sepera questa parte dove vivono gl'huomini dallo 'nferno; et certo è vero che da' nostri vitii nasce quel merore el quale ci apre la via che ci conduce alla infelicità.</p>
<p>[115-117] Ha voluto adunque el poeta porre l'origine de' fiumi infernali in quella parte dove è la tyrannica superbia, dalla quale nascono tutti gl'altri vitii, e quali ci conducono allo 'nferno. Queste lachryme fanno e quattro fiumi. Prima è Acheronte, che significa privatione di gaudio, perchè el peccato genera in noi pentimento et privaci di letitia. D'Acheronte nasce Styge, cioè tristitia, perchè dopo la privatione del gaudio è la tristitia; et dipoi sequita Phlegethonte, cioè ardore, perchè chi è constituto in merore, sempre nella mente sua sente uno incendio che ribolle per varie cure. Onde Virgilio: "Varioque irarum fluctuat estu".</p>
<p>[118-120] Et da Phlegethonte scende giù l'acqua insino al fondo dell'inferno, et fa stagnare Cocito. Imperochè dalla privatione del gaudio, et dal merore, et dallo 'ncendio delle cure si genera Cocyto, cioè el pianto, che quasi significa confermato dolore. Et però vuole che si stagni nell'ultima parte dello 'nferno, perchè el perpetuo lucto ci colloca nel profondo dell'abbisso, et quivi ci tiene in etherna miseria.</p></div3>
<div3><head>vv.  121-126</head>
<lg><l>Et io a llui: "Se 'l presente rigagno</l>
<l>si deriva chosì dal nostro mondo,</l>
<l>perchè appare pur a questo vivagno?"</l></lg>
<lg><l>Et egli a me: "Tu sai che 'l luogo è tondo,</l>
<l>et tutto che tu sia venuto molto</l>
<l>pur a sinistra giù calando al fondo,</l></lg>
<lg><l>Non se' anchor per tutto 'l cerchio volto,</l>
<l>perchè se chosa n'apparissi nova</l>
<l>non de' addur maraviglia al tuo volto".</l>
</lg>
<p>[121-123] La sententia in brevità è questa, che Danthe si maraviglia che se questo <emph>rigagno</emph>, cioè rivo, el quale chiama chosì perchè "rigo" in latino significa bagnare, <emph>diriva su dal mondo</emph>, perchè havendo lui già tanto sceso non l'ha veduto altrove che in questo <emph>vivagno</emph>, cioè in questa extremità? <emph>Vivagno</emph> significa l'orlo del panno.</p>
<p>[124-126] Et Virgilio gli risponde: <emph>Tu sai che 'l luogo è tondo</emph>, essendo distincto per cierchi, et tu scendendo se' venuto sempre a man sinistra. Adunque può essere alchuna chosa a man dextra, che tu non hai anchor veduto. Ma in che modo lui non sia ancora volto per tutto el cerchio dimostrai nel principio dell'opera sobto la pictura universale del sito di questo inferno.</p></div3>
<div3><head>vv.  130-138</head>
<lg><l>Et io allhor: "Maestro ove si truova</l>
<l>Phlegethonte et Letheo, che dell'un taci</l>
<l>et l'altro di' che si fa d'ema piova?".</l></lg>
<lg><l>"In tutte tue quistion certo mi piaci</l>
<l>- rispose - ma 'l bollor dell'acqua rossa</l>
<l>dovea ben solver l'una che tu faci.</l></lg>
<lg><l>Lethè vedrai, ma non in questa fossa,</l>
<l>là ove vanno l'anime a lavarsi</l>
<l>quando la colpa pentuta è rimossa".</l></lg>
<lg><l>Poi dixe: "Homai è tempo di scostarsi</l>
<l>dal bosco; fa' che drieto a me tu vegne,</l>
<l>li margini fan via che non sono arsi</l></lg>
<lg><l>Et sopra llor ogni vapor dispegne".</l>
</lg>
<p>[130-132] Perchè disopra in nessun luogo ha fatto mentione Virgilio nè di Phlegetonte nè di Letheo, però domanda Dante dove sono questi fiumi.</p>
<p>[133-135] Et Virgilio gli risponde che benchè non havessi dato nome disopra al fiume che bolliva, nientedimeno lui poteva per tal bollore intendere quello essere Phlegethonte, perchè "phlego" in greco significa ardere et incendere.</p>
<p>[136-138] Et Lethe dice <emph>non</emph> essere <emph>in questa fossa</emph>, cioè in questo profondo dell'inferno. Ma essere dopo el purgatorio. Imperochè quivi pone due fiumi, da sinistra Lethe et da dextra Eunoe, de' quali diremo nella seconda cantica.
</p></div3></div2>
<div2><head>XV</head>
<argument><p>CANTO .XV. DELLA PRIMA CANTICA DI DANTHE</p></argument>
<div3><head>vv.  1-9</head>
<lg><l>Hora cen porta l'un de' duri margini</l>
<l>e 'l fumo del ruscel disopra aduggia,</l>
<l>sì che dal foco salva l'acqua et gl'argini.</l></lg>
<lg><l>Quale e Fiaminghi fra Guizante et Bruggia</l>
<l>temendo el fiotto che ver lor s'avventa</l>
<l>fanno lo schermo perchè 'l mar si fuggia,</l></lg>
<lg><l>Et quale e Padovani lungo la Brenta</l>
<l>per difender lor ville et lor castella,</l>
<l>anzi che Chiarentana el caldo senta,</l></lg>
<lg><l>A tali imagini eron facti quelli</l>
<l>tutto che non sì alti nè sì grossi,</l>
<l>qual che si fussi lo maestro felli.</l>
</lg>
<p>In questo quintodecimo canto insieme col sextodecimo tracta el poeta de' violenti contro a natura; et nel principio discrive qual fussi el camino suo, et l'anime che trovò; et prima fa mentione di ser Brunecto Latini.</p>
<p>[1-3] Andavono adunque su per <emph>uno de'</emph> due <emph>margini</emph>, cioè delle due ripe del fiume, <emph>duri</emph>, perchè eron di pietra. Et dimostra che era tanto el bollore di quello <emph>ruscello</emph> che ne surgeva su tanto <emph>fumo</emph> che gli aduggiava, cioè adombrava l'aria, <emph>disopra</emph>; et era sì folto che spegneva le fiamme che piovevano; et questo è naturale, che el fummo spenga la fiamma. Imperochè ponendo una candela sopra el fumo si spegne, et questo interviene che 'l fumo caccia l'aria, sanza la quale non vive la fiamma, perchè non ha la sua exalatione. Adunque potevono passare salvi non piovendo fiamme in su gli argini. Il perchè sarà vero secondo la ragione physica che 'l fumo spenga le fiamme. Ma anchora serve all'allegoria. Dove ci ricorderemo che sempre, et in questo poeta, et in Virgilio, habbiamo posto l'acqua per l'appetito. Il perchè ponendo in questo luogo el fiume per l'appetito non del peccatore, ma del contemplatore della malvagia natura del peccato, è chosa conveniente che da tale acqua surgha vapore che spenghi le fiamme. Imperochè chome nell'acque surge vapore freddo et humido, el quale genera nuvoli che ci fanno ombra contro al caldo del sole, et fanno piova che spegne el fuoco, chosì dell'appetito dello speculatore del vitio, perchè sequita la ragione nascie obstacolo contro a gl'ardori della concupiscentia in forma che el fiume cioè epso appetito et gl'argini duri cioè el fermo proposito non sono offesi da tali fiamme.</p>
<p>[4-6] <emph>Quale e Fiaminghi tra Guizante et Bruggia</emph>: queste sono due città in Fiandra poste ne' liti del mare occeano, che è tra l'Inghilterra et la Fiandra; et l'occeano in quegli luoghi due volte in ventiquattro hore si muove da levante inverso ponente, et altre tante torna indrieto, et nel suo movimento esce del luogho suo, et entra infra terra. Pone Alberto magno nel libro <emph>De causis proprietatum elementorum</emph> che benchè tutti e pianeti produchino suoi effecti ne' corpi inferiori, nientedimeno el sole et la luna sono più potenti, et per la quantità del lume, et per la propinquità della luna alla terra. Onde regge l'humidità de' corpi inferiori, et per la connaturalità della terra et dell'acqua muove tutte le chose nelle quali signoreggia la terra et l'acque. Et el sole perchè è fonte di calore vivificante fa ribollire gl'homori, perchè l'homore naturalmente evapora inverso el caldo elevantisi. Onde gl'Egyptii dixono che 'l sole tirava l'humido per alimento delle stelle. Nientedimeno e mari hanno differenti moti. Et alchuni non si muovono chome è el mare Pisano et Genovese. Alchuni crescono dal novilunio insino al plenilunio, et da quello insino all'altro novilunio scemano. Alchuni in ciaschuno dì, cioè in spatio di ventiquattro hore due volte crescono, et due volte scemano, come el golfo Persico e 'l mare Indo, et di tutte l'isole tra questi. Et el mare che è tra Constantinopoli et Venetia, et quello che è tra l'Inghilterra et la Fiandra, et la Magna, benchè molto sieno differenti in esser più intensi et più remissi. Sono adunque quattro siti nel cielo. L'uno è l'orizonte orientale quando la stella nasce, et surge su nel nostro hemisperio. L'altro quando è montato a mezo el cielo al cenith de' nostri capi, et chiamasi l'angulo del mezo del cielo. El terzo quando è arrivata all'orizonte occidentale, et scende nell'altro hemisperio. El quarto quando è all'opposito del nostro cenith, et è l'angulo del mezo della terra et della nocte. Adunque quando la luna arriva al levante el mare alza, quando è a mezo el cielo scema et ritorna. Quando è a ponente di nuovo cresce et alza. Quando arriva all'angulo del mezo della terra scema. Adunque e Fiaminghi hanno facto argini che ritengono el <emph>fiotto</emph> che non si distenda più avanti. Fiotto chiamano e navicanti tale movimento quasi flucto; et dice Alberto magno che con lungho spatio di tempo tali argini hanno facto discostare el mare da Bruggia; <emph>lo schermo</emph>: el riparo.</p>
<p>[7-9] <emph>Et quale e Padovani lungho la Brenta</emph>: Brenta è un fiume dentro a Padova, el quale nasce in Chiarentana montagna posta negl'Alpi che dividono Italia dalla Magna, luoghi freddi, et nevosi, et ne' quali le nevi non si risolvono se non quando viene el caldo, et allhora cresce maravigliosamente la Brenta; et quando arriva alla pianura, allagherebbe assai paesi se non fussino e ripari de gl'argini. Et questo fanno <emph>anzi che la Chiarentana el caldo senta</emph>, cioè innanzi che le nevi di Chiarentana si strugghino pel caldo.</p></div3>
<div3><head>vv.  13-30</head>
<lg><l>Già eravam dalla selva rimossi</l>
<l>tanto ch'io non harei visto dov'era</l>
<l>perch'io indrieto rivolto mi fossi,</l></lg>
<lg><l>Quando scontrammo d'anime una schiera,</l>
<l>che venia lungo l'argine, et ciaschuna</l>
<l>ci riguardava chome suol da sera</l></lg>
<lg><l>Guardar l'un l'altro sobto nuova luna</l>
<l>et sì 'nver noi aguxavon le cigla,</l>
<l>chome vecchio sartor fa nella cruna.</l></lg>
<lg><l>Chosì adocchiato da cotal famigla</l>
<l>fu' conosciuto da un che mi prese</l>
<l>per lo lembo et gridò: "Qual maravigla!"</l></lg>
<lg><l>Et io quando 'l suo braccio a me distese</l>
<l>ficca'gli gl'occhi per lo cocto aspecto,</l>
<l>sì che 'l viso abruciato non difese</l></lg>
<lg><l>La conoscentia sua al mio intellecto</l>
<l>et chinando la mia alla sua faccia</l>
<l>risposi: "Siete voi qui ser Brunetto?"</l></lg>
<lg><l>Et quegli: "Figluol mio non ti dispiaccia</l>
<l>ser Brunetto Latini un pocho techo</l>
<l>ritorna 'n drieto et lascia andar la traccia".</l>
</lg>
<p>[13-15] Eravamo già tanto lontani dalla selva della quale è decto nel canto tredecimo che benchè mi fussi rivolto indrieto non l'harei veduto. Il che dinota esser differente la natura del vitio del quale si tracta qui da quello che si punisce nella selva et essere altra consideratione.</p>
<p>[16-21] <emph>Quando scontramo d'anime una schiera</emph>: per questo scontrare dell'anime dinota la contemplatione di quello vitio; et la schiera dinota el gan numero di quegli che son maculati di sì bestiale scelerateza, et ciaschuna di queste anime riguardava noi chome suole fare chi riguarda l'un l'altro già facto nocte quando la luna è nuova perchè la sera in quel tempo non è al tucto sanza luce. Ma è minima chosa di luce in forma che non si scorge l'un l'altro se non si guarda con gran diligentia, et imita Virgilio dove dice: "Quale per incertam lunam sub luce maligna, Est iter in silvis, ubi celum condidit umbra Iuppiter, et rebus nox abstulit atra colorem", et sempre l'obscurità et el manchamento della luce dello 'nferno, dinota la ignorantia et la cecità della mente dalla quale ogni vitio procede; <emph>aguzavon le ciglia</emph>: chi è vecchio et vuole guardare cosa minuta perchè ha la vista debole aguza le cigla. Gli spiriti visivi manchando impediti o da grossezza o da altra cagione quando non posson ben vedere ci constringono ad aguzar le ciglia, perchè chosì ristrigniamo in minor luogo la virtù visiva, la quale chosì unita ha più forze; et chome dice Aristotele ne' <emph>Problemati</emph> el simile fanno e balestratori quando traggono alla mira.</p>
<p>[28-30] <emph>Siate voi qui ser Brunetto?</emph>: non domanda el poeta quello che vede; ma si maraviglia che vi sia; et certo pare non picchola maraviglia che uno huomo ornato di tanta virtù et doctrina si lasci trascorrere in tanta macula. <emph>Preterea</emph> dimostra che con difficultà potessi conoscere queste anime per essere molto arse dallo 'ncendio. Il che allegoricamente dinota che l'ardore di sì bestiale cupidità guasta in forma el volto, che l'huomo non è riconosciuto, cioè leva ogni imagine d'huomo et fagli simili alle fiere. Era molto trasfigurato ser Brunecto; et nientedimeno Danthe lo riconobbe. Nè altro vuole per questo dinotare se non che gl'huomini ornati d'alchuna excellente virtù chome era chostui benchè habbi in sè alchuno vitio, nientedimeno la fama sua rimane, et fallo noto, perchè non è come dice Iovenale "Monstrum nulla virtute redemptum A vitiis". Ser Brunetto Latini fu fiorentino et huomo molto universale in molte arti liberali <emph>maxime</emph> in physica, et metaphysica, et scripse un libro el quale chiamò <emph>Thesoretto</emph>, et in noteria passò tutti gl'altri, et in quella arte accusato di falsità volle più tosto esser condennato che confessar l'errore. Per tale sdegno andò ad habitare a Parigi et qui scripse un altro libro in lingua franzese el quale chiamò <emph>Thesoro</emph>. Ma perchè fu maculato del vitio che qui si punisce el poeta finge trovarcelo. Dicono che fu excellente matematico, et veduta l'hora della natività di Dante gli predisse chome haveva arrivare al sommo grado di doctrina.</p></div3>
<div3><head>vv.  34-54</head>
<lg><l>Io dixi a llui: "Quanto posso ven precho</l>
<l>et se volete che con voi m'asseggia</l>
<l>fare'l se piace a costui che vo seco".</l></lg>
<lg><l>"O figliuol - dixe - qual di questa greggia</l>
<l>s'arresta punto giace poi cento anni</l>
<l>sanza arrostarsi quando 'l foco el feggia.</l></lg>
<lg><l>Però va oltre io ti verrò a' panni</l>
<l>et poi rigiugnerò la mia masnada,</l>
<l>che va piangendo e suoi etherni danni".</l></lg>
<lg><l>Io non osavo scender della strada</l>
<l>per andar par di lui ma 'l capo chino</l>
<l>tenea chom'huom che riverente vada.</l></lg>
<lg><l>E cominciò: "Qual fortuna o destino</l>
<l>anzi l'ultimo dì qua giù ti mena?</l>
<l>et chi è quel che ti mostra 'l camino?"</l></lg>
<lg><l>"Lassù disopra en la vita serena</l>
<l>- risposi a llui - mi smarri' in una valle,</l>
<l>avanti che l'età mia fussi piena.</l></lg>
<lg><l>Pur hier mattina li volsi le spalle;</l>
<l>questi m'apparse tornando io in quella,</l>
<l>et riducimi ad cha per questo calle".</l>
</lg>
<p>[34-36] Priegha ser Brunetto che si fermi et lui assegna la ragione perchè non può sedere.</p>
<p>[37-39] <emph>O figliuolo</emph>, chosì lo chiama perchè gli fu discepolo, <emph>qual di questa greggie S'arresta</emph>: è inventione tracta di Virgilio et traducta in altro senso; Virgilio dice che quegli e corpi de' quali non sono sepulti stanno cento anni innanzi che Charone gli passi el fiume, et el poeta finge che qualunche s'arresta in questo gyrone giace poi cento anni. Il che si può intendere che d'un peccato minore entra in un maggiore, imperochè ponendosi qui e violenti contro a natura disubidendo alla divina legge nel fermarsi havendo andare diventa de' violenti contro a Dio. Et però conviene che stia fermo chome quegli; et allegoricamente intendiamo che qualunque si ferma, cioè fa più fermo habito nel peccato non ha difensione alchuna contro a sì ardente cupidità.</p>
<p>[46-48] <emph>Qual fortuna o destino</emph>: della fortuna et destino che è fato habbiamo decto di sopra. Et par che vogla dire 'qual felice influxo celeste, o qual divina providentia'. Imperochè essendo ser Brunecto astrologo, et theologo, pone l'una et l'altra. Imperochè lo influxo celeste non repugna alla divina providentia come dimostrerremo nel paradiso. In somma domanda due chose: chome è arrivato in quel luogho, et chi ha secho.</p>
<p>[49-51] Et Danthe risponde chome <emph>nella vita serena</emph>, cioè in questa vita, la quale ad comperatione della celestiale è misera et calamitosa; ma ad comperatione della infernale dove non è mai riposo alle pene, nè luogho alla penitentia, è felice et beata, <emph>mi smarri' in quella valle</emph>: di questa valle et del cammino smarrito, et del soccorso di Virgilio dicemmo lungamente nel primo canto; <emph>l'età mia fussi piena</emph>: cioè perfecta. L'età dell'humana vita chome già habbiamo decto si dividono per numero septenario, et ne' primi septe anni finisce la infantia. Ne' secondi che arrivono a quattordici finisce la pueritia. La terza età che è l'adoloscentia va insino a ventuno. La quarta cioè la gioventù contiene due septenarii, et va a trentacinque. Due altri septenarii che pervengono a quarantanove fanno la quinta, la quale è età virile. Et questa vuole Aristotele che sia apta al governo della rep. perchè vale di forze d'animo et di corpo, et è matura et piena et perfecta. Adunque era smarrito el poeta innanzi che venissi a questa età, la quale è venuta alla perfectione alla quale non erono pervenute le prime quattro, che sono infantia, pueritia, adoloscentia, et gioventù, et in quella si ferma et non patisce diminutione, chome fanno l'altre due che sequitano, cioè la vecchiaia che con due septenarii arriva a sexantatrè, et comincia a diminuire alquanto el vigore. Et da quel tempo in là è l'età decrepita, nella quale è molta et manifesta diminutione delle forze.</p>
<p>[52-54] <emph>Pur hiermatina le volsi le spalle</emph>: per questo dimostra essere stato una nocte nello 'nferno, perchè el dì consumò nel difendersi dalle fiere, et nella venuta di Virgilio, et <emph>hiermattina</emph>, che fu la mattina del venerdì sancto, <emph>gli volsi le spalle</emph>, quando volle salire el monte già illuminato dal sole. Ma impedito dalle tre fiere ritornava in epsa se non fussi venuto Virgilio in suo aiuto. Ma questo più distesamente habbiamo dimostro nel principio nella discriptione di tutto el sito infernale. Et rectamente induxe ser Brunecto a fare tal dimanda, acciochè per la risposta aprissi meglo in questo luogho quello che el primo canto havea posto molto obscuro; <emph>questo m'apparse</emph>: è la risposta della seconda domanda. Questo m'apparse, dimostrando Virgilio, <emph>tornando io in quella</emph>, quando ripinto giù dalle tre fiere io ritornavo nella valle donde ero uscito; <emph>et riduci ad cha</emph>: cioè a casa. La casa nostra et la patria è cielo, perchè in questo mondo non habbiamo città ferma, ma in peregrinatione et continuo viaggio; et prendendo buona via ritorniamo alla chasa nostra dove fummo creati. Et piglando la captiva roviniamo giù nel basso inferno. La vera via di tornare al cielo è la contemplatione de' vitii per fugirgli, et delle virtù per sequille. Adunque bene dixe che <emph>per questo calle</emph>, cioè per questa via della contemplatione, Virgilio, cioè lo 'ntellecto illuminato di vera doctrina lo riduce alla chasa, et patria etherna.</p></div3>
<div3><head>vv.  55-78</head>
<lg><l>Et egli a me: "Se tu segui tua stella</l>
<l>non puo' fallire al glorioso porto</l>
<l>se ben m'accorsi nella vita bella;</l></lg>
<lg><l>Et s'io non fussi sì per tempo morto</l>
<l>vedendo 'l cielo a te chosì benigno</l>
<l>dato t'harei all'opera conforto.</l></lg>
<lg><l>Ma quello ingrato popolo et maligno</l>
<l>che discese da Fiesole ab antico,</l>
<l>et tiene anchor del monte et del macigno</l></lg>
<lg><l>Ti si farà per tuo ben far nimico,</l>
<l>et è ragion chè tra gli lazi sorbi</l>
<l>si disconvien fructare el dolce fico.</l></lg>
<lg><l>Vecchia fama nel mondo gli chiama orbi,</l>
<l>gente avara invidiosa et superba</l>
<l>dal lor costume fa che tu ti forbi.</l></lg>
<lg><l>La tua fortuna tanto honor ti serba</l>
<l>che l'una parte et l'altra haranno fame</l>
<l>di te, ma lungi fia dal becco l'herba.</l></lg>
<lg><l>Faccin le bestie fiesolane strame</l>
<l>di lor semente, et non guastin la pianta</l>
<l>s'alchuna surge anchor nel lor letame</l></lg>
<lg><l>In cui riviva la semente sancta</l>
<l>di que' Roman che vi rimaser quando</l>
<l>fu facto el nido di malitia tanta".</l>
</lg>
<p>Questa è la seconda parte principale di questo canto nella quale ser Brunetto risponde a Danthe et prima loda lui, et predicegli quello che gli debba venire. Dipoi usa satyra contro al popolo fiorentino, et finalmente nomina quegli e quali sono con lui.</p>
<p>[55-57] <emph>Se tu segui tua stella</emph>: come astrolago dimostra che le stelle gli promettono bene se lui le sequita, et in questo observa optima moderatione, perchè vuole inferire che da' cieli viene influentia, la quale inclina, et non dà necessità, in forma che è di nostra potestà sequire, et non sequire; et a questo modo riserba la sua forza alle stelle, et non toglie el libero arbitrio; <emph>non può fallire al glorioso porto</emph>: gloria è fama chiara et illustre con loda, chome e navicanti se bene sequitano la stella si conducon salvi a porto; chosì tu se sequiterai questa felice influentia arriverai al porto dell'honore. Imperochè da' cieli ricevi tale doctrina et eloquentia, che se t'affaticherai nello scrivere acquisterai immortale fama; <emph>se ben m'accorsi nella vita bella</emph>: è difficile nell'inferno havere cognitione delle chose nostre future se non per coniecture o astrologia o revelationi, ma el beato vede el futuro, perchè guarda in quello specchio dove è ogni cosa presente. Onde sancto Gregorio: "Quid est quod non videat qui videt videntem omnia?".</p>
<p>[58-60] Però dimostra che mentre che vivea conobe questa gloria di Danthe per la doctrina sua dell'astrologia. Et soggiugne che se di qua non glene dixe et non lo confortò al sequir l'opera rimase perchè la morte l'occupò.</p>
<p>[61-63] <emph>Ma quello ingrato popolo</emph>: è d'havere per excusato el poeta nostro se in vituperare la sua patria trapassa e termini di quella modestia, la quale debba essere in huomo philosopho et theologo; et dimentica la reverentia et pietà la quale debba havere ogni cittadino alla sua rep., perchè essendo stato a grandissimo torto poco avanti privato degl'honori, delle dignità, del patrimonio, et della patria, et finalmente relegato in duro exilio, non pote por freno a sì fresca ingiuria. Ma invero era più officio della sua sapientia parlare più modestamente. Furono lunghe controversie tra Fiesolani et Fiorentini non sanza danno d'ambo due e popoli, et finalmente e Fiorentini vinson Fiesole et disfecionla, et accomunorono la lor rep. co Fiesolani. Fu disfacta al tempo del primo Arrigo imperadore; <emph>che discese da Fiesole ab anticho</emph>: imperochè e militi syllani e quali mandati in nuova colonia habitavono Fiesole, havendo in odio l'asperità di quello monte scesono al proximo piano, et hedificorono Firenze, et per questo dixe <emph>ab antico</emph>, cioè da principio, quasi dica: nella prima hedificatione; <emph>et tiene anchor del monte et del macigno</emph>: macigno è spetie di pietra la quale si cava del monte di Fiesole per tutti gl'edificii di Firenze. Adunque <emph>tien del monte</emph>, cioè del salvaticho, <emph>et del macigno</emph>, cioè è duro et aspro chome quella pietra. Alchuni dicono che pel macigno intende la invidia, imperochè el macigno è livido et arrido.</p>
<p>[64-66] <emph>Ti si farà per tuo ben far nimico</emph>: pruova la dureza del popolo. Imperochè chome è morbido et flexibile chi prende compassione <emph>etiam</emph> di chi nol merita, per l'opposito è duro et inhumano chi persequita quegli che meriterebbon premio. <emph>Ti si farà per tuo ben far nimico</emph>: la cagione accresce la dureza. Imperochè se è duro chi diventa inimico benchè sia stato ingiuriato, pure è più duro chi non è stato ingiuriato. Adunque è durissimo chi non solamente non è stato ingiuriato, ma è stato beneficato; <emph>tra gli lazi sorbi</emph>: lazo in lingua fiorentina significa sapore el quale è insieme aspro et molto ristrectivo quale <emph>maxime</emph> è nel fructo del sorbo. Questo chiamano e medici pontico. Adunque per translatione chiama la crudeltà del popolo sorbo, et la innocentia et humanità del poeta fico. E sapori secondo Galieno sono o dal caldo o dal freddo, o dal mixto di questi due. Dal caldo che è di più sobtile substantia chome è el pepe viene sapore acuto. Da quello che ha più grossa substantia nasce l'amaro. Ma se è in mezzo tra questi due extremi produce el salso. Nella chosa fredda et di sobtile substantia è l'acetoso. Dalla grossa è el pontico. Dalla mediocre è lo stiptico sapore asciutto et ristrectivo. Ma nella chosa temperata se è sobtile fa sapore unctuoso, se grossa dolce, se mezana insipido et scioccho. Questo scrive Galieno, al quale Avicenna in octo primi sapori consente; ma el nono cioè lo insipido dice non essere sapore. Averois vuole che chome el bianco et el nero procedono hora dal caldo hora dal freddo, chosì l'amaro e 'l dolce facilmente si truovono in ambo due questi contrarii. Imperochè veggiamo alchuni pomi, benchè sieno caldi, nientedimeno acerbi sono amari et maturi dolci. Et alchuni di natura freddi, et nientedimeno maturi sono dolci. Ma "non nostrum inter hos tantas componere lites".</p>
<p>[67-69] Il perchè torno al texto che sequita: <emph>Vecchia fama nel mondo gli chiama orbi</emph>: perchè e Fiorentini sieno chiamati ciechi non truovo chosa auctentica in alchuna scriptura. Nè anchora conveniente, perchè questo popolo è acuto et ingegnoso. Se non è questo il che anchora el Boccaccio pone. Andorono già e Pisani con sì grande armata all'acquisto di Maiolica isola decta Breleare, che quasi la città loro rimaneva sanza custodia. Il perchè essendo amicissimi a' Fiorentini in que' tempi, impetrorono che vi si mandassi chi guardassi Pisa insino che tornassino, perchè temevono dell'impeto de' Lucchesi, e quali preparavano exercito contro a lloro; et chosa ignominiosa pareva lasciare la 'mpresa. Adunque con fede et diligentia si guardò da' nostri. Tornorono e Pisani victoriosi, et della vincta isola riportorono riccha preda, et in quella due nobili spogle, cioè le porte d'un tempio molto ornate, et due colonne di porphido, et volendo di queste due chose donare una a' Fiorentini, et dare loro le prese, et stimando che harebbono a eleggere le colonne, mossi da invidia col fuoco l'abbacinorono et ruppono, et dipoi le vestirono di panno rosato. I Fiorentini non stimando tal fraude le tolsono, nè s'accorsono del manchamento insino che già condocte a Firenze le scopersono. Adunque e Fiorentini per tale inadvertenza furono chiamati ciechi, et e Pisani per havere ingannato gli amici e quali con tanta fede havevono guardato la loro città furono nominati traditori.</p>
<p>[70-72] <emph>La tua fortuna</emph>: la tua felicità; <emph>tanto honore</emph>: tanta fama della doctrina tua; <emph>che l'una parte et l'altra</emph>: e bianchi et e neri di Firenxe, quasi dica: benchè sia stato cacciato per le parti, nientedimeno amendue le parti ti disiderranno; <emph>ma lungi fia dal becco l'herba</emph>: quasi dicha che non fruiranno e tuoi cittadini ad te iniqui la tua doctrina.</p>
<p>[73-75] <emph>Faccin le bestie fiesolane strame Di sua semente</emph>: sta in quello che dixe disopra, <emph>che discese di Fiesole ab antico</emph>, et chiama gl'ingrati cittadini veramente bestie, et fare <emph>strame di sua semente</emph> è piglare le biade, et farne lecto alle bestie. Imperochè strame in latino significa chosa abbattuta et distesa per terra. Et per questa translatione vuol dimostrare che el popolo fiorentino <emph>di sua semente</emph>, cioè di quegli che discendono di loro, imperochè el figluolo è semente del padre, <emph>fanno strame</emph>, cioè lo sprezano et hannolo per cosa vile, chome la paglia gittata sobto le bestie; <emph>et non guastin la pianta S'alchuna surge anchor nel lor letame</emph>: è un'altra translatione, ma riducesi alla medesima sententia, et chiama el vitioso popolo letame; et perchè di lui pure nasce qualchuno egregio et virtuoso lo chiama pianta che surga di tale letame; et dimostra che tal pianta non è gustata dal popolo, perchè le sue virtù non sono honorate.</p>
<p>[76-78] <emph>In cui ruina la semente sancta Di que' Romani</emph>: quasi dica: el popolo fiorentino nacque de' Romani huomini virtuosi et giusti. Ma tal seme è tralignato, chome quando nell'alpi si semina grano, et traligna in segale; <emph>fu facto el nido</emph>: cioè Firenze, la quale chiama nido d'ogni vitio.</p></div3>
<div3><head>vv.  79-96</head>
<lg><l>"Se fussi pieno tutto el mio domando</l>
<l>- risposi a llui - voi non saresti anchora</l>
<l>dell'humana natura posto in bando;</l></lg>
<lg><l>Che 'n la mente m'è ficto et hor m'acchora</l>
<l>la chiara et buona imagine paterna</l>
<l>di voi quando nel mondo ad hora ad hora</l></lg>
<lg><l>M'insegnavate chome l'huom s'etherna;</l>
<l>et quanto l'habbi in grado mentre io vivo</l>
<l>convien che nella mia vita si scerna.</l></lg>
<lg><l>Ciò che narrate di mio corso scrivo</l>
<l>et serbolo a chiosar con altro texto</l>
<l>a donna che 'l saprà s'a llei arrivo.</l></lg>
<lg><l>Tanto vogl'io che vi sia manifesto</l>
<l>pur che mia conscientia non mi garra</l>
<l>ch'alla fortuna chome vuol son presto;</l></lg>
<lg><l>Non è nuova a gl'orecchi miei quest'arra</l>
<l>però gyri fortuna la sua rota,</l>
<l>chome li piace, e 'l villan la sua marra".</l>
</lg>
<p>[79-81] Risponde Danthe che se fussi tutto quello che lui chiede non sarebbe posto in bando dell'humana natura, cioè sarebbe vivo. Imperochè l'huomo è congiuntione d'animo et di corpo.</p>
<p>[82-87] <emph>imagine paterna</emph>: arrechami passione alla mente la morte vostra quando mi ricordo che con affectione paterna m'amavate, et mostravatemi la via et el modo <emph>chome l'huomo s'etherna</emph>, cioè si fa etherno et immortale per fama, <emph>et quanto l'habbi in grado mentre io vivo Si scernerà</emph>: cioè si discernerà et cognoscerà <emph>nella mia lingua</emph>, quasi dica: honorificamente sempre vi nominerò.</p>
<p>[88-91] Dipoi aggiugne che lui scrive quasi manda alla memoria ciò che ha da llui udito, ma serbalo <emph>a chiosare</emph>, cioè a interpretare, et a dichiarare, a Beatrice insieme <emph>con altro texto</emph>, cioè chon quello che gli dixe Farinata. Le cui parole furono queste: "Ma non cinquanta volte fia raccesa la fiamma della donna che qui regge Che tu saprai quanto quell'arte pesa". Insomma conchiude che et le parole di ser Brunetto, et quelle di messer Farinata serba a farle dichiarare a Beatrice, et questo fa per precepti di Virgilio, che gli dixe: "La mente tua conservi quel che udito Hai contro a te - mi comandò quel saggio - Et ora attendi qui - et drizò 'l dito - Quando sarai dinanzi al dolce raggio Di quella el cui bell'occhio tutto vede. Da llei saprai di tua vita el viaggio". Questo è nel decimo canto. Et per questa intendiamo che l'intellecto del docto admonisce che benchè astrologi o altri indivini ci predichino alchuna chosa, nientedimeno non dobbiamo credere se non quanto la theologia intesa per Beatrice ci decta; <emph>s'a llei arrivo</emph>: dixe con condictionale per non parere arrogante, perchè è gran chosa potere arrivare alla vera cognitione delle chose celeste. Il che intende per Beatrice. Nè bastano le nostre forze sanza la divina gratia.</p>
<p>[91-93] Dipoi risponde che è presto a cedere alla fortuna in quanto la sua <emph>conscientia non</emph> gli <emph>garra</emph>: conscientia è conoscimento di se medesimo, et può essere in bene et in male. Ma quando è di bene fa contenta et quieta la mente. Onde l'appostolo: "Gaudium nostrum est conscientia nostra". Et certo niente altro può essere gaudio nostro che la nostra conscientia; et quando è di male l'atturba et affligge, onde Iovenale: "Nocte dieque suum gestare in pectore testem. Spartano cuidam respondit Pythia vates". Conchiude adunque essere presto a sopportare ogni adversa fortuna, et cedere a quella in tutte le chose excepto che in quelle nelle quali la conscientia perchè non fussino honeste lo rimordessi.</p>
<p>[94-96] <emph>non è nuova agl'occhi mia tale arra</emph>: dimostra quello che concedono tutti e nobili philosophi, che la premeditatione de' casi adversi ci prepara a sopportargli più facilmente quando vengono. Onde el Petrarca: "Piaga anteveduta assai men duole". <emph>Arra</emph> è dimostratione della vendita; et chome l'arra è previa al pagamento, chosì e principii dell'adversità si possono chiamare arra; <emph>però giri fortuna la sua rota Chome gli piace</emph>: quasi dica: mettami o in fondo o in sommo sempre sarò rigido custode della virtù. Nè poterà o la felice fortuna farmi elato et superbo, o l'adversa invilirmi in forma ch'io mi parta dalla vera regola del vivere; et certo l'huomo savio va "per arma iustitie a dextris et a sinistris"; <emph>e 'l villan la sua marra</emph>: quasi dica: ogni chosa facci l'ufficio suo et io perseverrò nel mio.</p></div3>
<div3><head>vv.  97-99</head>
<lg><l>Lo mio maestro allhora in su la gota</l>
<l>dextra si volse 'n drieto et riguardommi</l>
<l>poi dixe: "Ben l'ascolta chi la nota".</l>
</lg>
<p>[97-99] Virgilio <emph>si volse in su la dextra</emph>, cioè lo 'ntellecto el quale sempre va in sulla dextra si volse a Danthe, alla ragione inferiore, et dixe: <emph>ben l'ascolta</emph>, quasi bene adopera, <emph>chi la nota</emph>: et per questo intende che l'optime sententie nel parlare si voglono mettere in opera quando viene el bisogno. Et non fare chome molti che sono philosophi in parole ma non in facti. Imperochè la philosophia morale consiste nell'opera, et non nella doctrina.</p></div3>
<div3><head>vv.  100-120</head>
<lg><l>Nè pertanto di meno parlando vommi</l>
<l>con ser Brunetto et domando: "Chi sono</l>
<l>e tuoi compagni e più noti e più sommi?"</l></lg>
<lg><l>Et egli a me: "Saper d'alchuno è buono,</l>
<l>de gl'altri fia laudabile tacerci</l>
<l>che 'l tempo sare' corto a tanto sono.</l></lg>
<lg><l>Insomma sappi che tutti fur cherci</l>
<l>et licterati grandi et di gran fama</l>
<l>d'un medesmo peccato al mondo lerci.</l></lg>
<lg><l>Priscian sen va con quella turba grama</l>
<l>et Francesco d'Accorso ancor vedervi,</l>
<l>s'havessi havuto di tal tigna brama</l></lg>
<lg><l>Cho llui potevi chi dal servo de' servi</l>
<l>fu trasmutato d'Arno in Bacchillone</l>
<l>dove lasciò li mal protesi nervi.</l></lg>
<lg><l>Di più direi ma 'l venire e 'l sermone</l>
<l>più lungo esser non pò, però ch'io veggio</l>
<l>là surger nuovo fumo del sabbione.</l></lg>
<lg><l>Gente vien con la qual esser non deggio,</l>
<l>sieti raccomandato el mio <emph>thesoro</emph></l>
<l>nel quale i' vivo ancora, e più non chiegio".</l>
</lg>
<p>[100-108] Domanda Danthe ser Brunetto chi sono e suoi compagni, et lui risponde che è bene sapere d'alchuni, e quali benchè fussin maculati di tal vitio, nientedimeno furono di tal doctrina che meritano fama; et prima dice che <emph>tutti fur cherci</emph>, intendendo <emph>tutti</emph>, quasi la maggior parte; et anchora vi sono de' licterati. Et pone queste due generationi d'huomini, e quali perchè vivono con reputatione, et non si posson facilmente mescolare con le femine, caggiono più che gl'altri in tale vitio.</p>
<p>[109-111] Dipoi nomina <emph>Prisciano</emph>. Costui fu di Cesarea di Cappadocia, huomo molto exercitato in philosophia, et venne a Roma, et a requisitione di Iuliano apostata essendo anchora lui apostata scripse elegantissimamente di grammatica libri quindici, de' quali e primi .xiii. si nominano <emph>Prisciano maggiore</emph>, du' e' tracta di tutte le parti dell'oratione. E due ultimi <emph>Prisciano minore</emph>, et tracta della constructione. Non so se in alchuno luogo si legga che Prisciano fussi maculato di tal vitio. Ma credo che come nel purgatorio el poeta pose Catone per la libertà, così in questo luogo ponessi Prisciano per ogni grammatico; et perchè tali huomini sono comunemente maculati per havere copia di giovanetti, però lo pone in questo luogo. <emph>Francesco</emph> fu iurisconsulto notabilissimo figluolo di quello Accorso fiorentino el quale scripse le chiose alle leggi le quali si scrivano insieme col texto.</p>
<p>[112-114] <emph>dal servo de' servi</emph>: dal papa el quale titolo per humiltà trovò papa Gregorio primo; <emph>fu trasmutato d'Arno in Bacchillone</emph>: messer Andrea de' Mozi fu vescovo di Firenze, el quale et perchè era di molto pocha prudentia, et altutto sanza alchun sale, et disonesto sobdomita, messer Thomaso cavaliere fiorentino suo fratello curò in forma per allontanarlo da sè che fu promutato per Niccholao Orsino sommo pontefice al vescovado di Vicentia. Adunque perchè Arno fiume passa pel mezo di Firenze, et Bacchillone corre lungo le mura di Vicentia, pone e fiumi per la città. Chostui morendo a Vicentia vi lasciò el corpo, <emph>li mali protesi</emph>, cioè distesi, <emph>nervi</emph>: imperochè era quasi contracto per le gotti. O veramente intende chosa obscena et basti, et dixe <emph>male protesi</emph>, perchè contro a natura gl'exercitava.</p>
<p>[118-120] <emph>Gente chon la quale essere non deggio</emph>: qui dinota che benchè per tutto questo gyrone sieno puniti e peccatori contro a natura, nientedimeno perchè varie sono le spetie di tal peccato, perchè può essere maschio con maschio, et femina con femina, il che dimostra sancto Paolo <emph>ad Romanos</emph>, però narra che quegli che lui vede non sono di sua gregge; <emph>sieti raccomandato el mio Thesoro</emph>: dicemmo disopra che ser Brunetto scripse due opere. La prima in lingua fiorentina et in versi, nella quale tracta de' chostumi de gl'huomini, et de' casi et mutatione della fortuna, et dello stato humano, et intitilollo <emph>Thesoretto</emph>. L'altra è maggiore, et chiamala <emph>Thesoro</emph>, et è scripta in lingua franzese et in prosa, et divisa in tre libri. El primo è quasi cronica de' tempi, et delle chose facte nel vecchio et nel nuovo testamento, et de' regni de' gentili, de' propheti , de gl'apostoli, della adoptione della chiesa, et dell'imperio Ro. translato a Greci, a Franzesi, et Alamanni. <emph>Item</emph> de gl'elementi, del sito, delle regioni, et de gl'animali. Nel secondo tracta di philosophia morale. Nel terzo dà precepti rhetorici, et scrive dell'administratione delle città. El primo chiamò moneta usuale. El secondo pietre pretiose. El terzo oro purissimo. Secondo alchuni altri è ancora sua opera quella che chiamano <emph>Le chiavi del thesoro</emph>; <emph>nel quale io vivo</emph>: non dovea l'huomo dannato domandare chosa alchuna apartenente al corpo, perchè privato della vita corporale non gli sono utili in alchuna parte. Nè anchora appartenenti all'anima, perchè nel dannato non è redemptione. Restava adunque che cercassi che la fama sua durassi. Et questo poteva essere se el suo libro non perissi; et per questo lo raccomanda a Danthe. Imperochè e docti lodando alchuno libro gli danno riputatione, et e libri riputati sono scripti da molti, et in tal modo vivono.</p></div3>
<div3><head>vv.  121-124</head>
<lg><l>Poi si rivolse et parve di coloro</l>
<l>che corrono a Verona el palio verde</l>
<l>per la campagna, et parve di costoro</l></lg>
<lg><l>Cholui che vince, et non colui che perde.</l>
</lg>
<p>Decto le parole si rivolse indrieto per rigiugner la sua brigata, et corse chon quella velocità che corrono a Verona el palio di drappo verde, el quale la prima domenica di quaresima gl'huomini corrono a piè in Verona.
</p></div3></div2>
<div2><head>XVI</head>
<argument><p>CANTO .XVI. DELLA PRIMA CANTICA DI DANTHE</p></argument>
<div3><head>vv.  1-6</head>
<lg><l>Già era in loco ove s'udì el rimbombo</l>
<l>dell'acqua che cadea nell'altro gyro</l>
<l>simil a quel che l'arnie fan rombo,</l></lg>
<lg><l>Quando tre ombre insieme si partiro</l>
<l>correndo d'una torma che passava</l>
<l>sobto la pioggia dell'aspro martiro.</l></lg>
<lg><l>Venien ver noi, et ciaschuna gridava:</l>
<l>"Sostati tu ch'all'abito n'assembri</l>
<l>esser alchun di nostra terra prava".</l>
</lg>
<p>Benchè sia mutato el canto, nientedimeno amchora tracta el poeta della medesima materia, la quale ha tractato nel superiore .xv. canto. Pone chome presso al fine di questo cerchio scontrò una schiera di violenti contro a natura, e quali furono huomini militari.</p>
<p>[1-3] Era adunque arrivato all'estremità del cerchio dove l'acqua cadea nell'altro giro, et facea tal romore quale è el <emph>rombo</emph>, cioè el confuso strepito, el quale <emph>fanno l'arnie</emph>, cioè e vasi dove sono le ape overo pecchie.</p>
<p>[4-6] <emph>Quando si partirono tre ombre</emph>, cioè tre anime, <emph>da una torma</emph>: <emph>i.</emph> da una moltitudine. Ma proprio in latino "turma" significa squadra di cavagli; et però faccendo mentione d'huomini excellenti in facti d'arme dixe "turma". Ma in nostra lingua si pigla per ogni moltitudine; <emph>sobto la pioggia</emph>: del fuoco.</p></div3>
<div3><head>vv.  16-18</head>
<lg><l>Ahimè che piaghe vidi ne' lor membri</l>
<l>recenti et vecchie delle fiamme accese;</l>
<l>ancor men duol pur ch'io me ne rimembri.</l></lg>
<lg><l>Alle lor grida el mio doctor s'attese</l>
<l>volse 'l viso ver me: "Et hora aspecta</l>
<l>- dixe - a chostor si vuol esser cortese;</l></lg>
<lg><l>Et se non fussi el foco che saecta</l>
<l>la natura del loco io dicerei</l>
<l>che meglo stessi a te ch'a llor la frecta".</l>
</lg>
<p>Sequita discrivendo le pene, et aggiugne che fu confortato da Virgilio che dovessi aspectare chostoro. Il che significa che <emph>etiam</emph> la ragione vuole che habbiamo compassione de gli huomini dannati d'alchun vitio, et dobbiamo honorargli se da altra parte in loro risplende alchuna egregia virtù.</p>
<p>[16-18] <emph>et se non fusse 'l focho che saecta La natura del loco</emph>: cioè se non fussi el foco, el quale la natura del locho saecta io giudicherei che la frecta stessi meglo a te che a lloro; quasi dica: se non che l'ardenti et sfrenate cupidità di costoro ti potrebbon nuocere conversandogli molto familiarmente, io direi che tu più tosto dovresti cercare di conoscer loro per le loro virtù, che loro te. Et certo dobbiamo esser cupidi conoscere gl'huomini, ne' quali risplende alchuna virtù; ma non dobbiamo gittarci nelle fiamme nelle quali loro ardono, cioè imitare le loro ardenti libidini.</p></div3>
<div3><head>vv.  19-27</head>
<lg><l>Et comincioron chome restammo ei</l>
<l>l'antico verso, et quando a noi fur giunti</l>
<l>fenno una ruota di sè tutti e trei,</l></lg>
<lg><l>Qual solen e campion far nudi et unti</l>
<l>advisando lor presa et lor vantaggio</l>
<l>prima che sien tra lor battuti et puncti.</l></lg>
<lg><l>Chosì rotando ciaschuno el visaggio</l>
<l>drizava ad me sì che contrario el collo</l>
<l>facea a piè continuo viaggio.</l>
</lg>
<p>[19-21] Questi giunti a noi e quali ci fermamo per aspectargli dixono <emph>ei</emph>, la quale voce significa dolore, et dice <emph>l'antico verso</emph>, perchè in consuetudine havevano di lamentarsi chosì. Et dipoi perchè Danthe era fermo, et loro non si potean fermare, come disopra dimostrò ser Brunetto , s'aggiravano intorno. Il perchè tuttavolta andavono, et nientedimeno non si discostavono. Il perchè a un tracto observavon la legge dell'andare, et nientedimeno potean parlare chon Danthe.</p>
<p>[22-24] <emph>qual solen e campioni</emph>: fa comperatione di costoro a' gladiatori. E gladiatori erono appresso gli antichi huomini e quali per dar festa al popolo combattevano nel theatro variamente, et con varie armi; nella quale battaglia el vincitore uccideva el vincto se 'l popolo circunstante non lo salvava. Adunque chome nel theatro s'aggiravono e gladiatori, chosì questi tre s'aggiravono intorno a Danthe; <emph>e campioni</emph>: questo vocabolo in lingua toscana significa grande et forte. Ma forse è meglio in questo luogo intendere della palestra, cioè del giuoco delle braccia. Faceano gl'antichi molti giuochi ne' theatri, tra quali era el giuoco delle braccia chiamato palestra, nel quale huomini forti et exercitati si spoglavano, et ingegnavonsi fare tale presa l'uno dell'altro che lo potessino gittare a terra. Questi stavon nudi per non potere essere ritenuti da' panni; et ungnevonsi, acciochè quando eron presi dall'adversario chome anguilla sdrucciolevoli potessino uscirgli delle mani. Onde Virgilio: "exercent patrias oleo nitente palestras". Questi andavono intorno al theatro l'uno dietro all'altro pensando in che modo potessino abbracciare l'adversario a llor vantaggio, et abbracciatosi dipoi si diguazavono et percotevonsi et sbattevonsi in terra, et questo significa dicendo <emph>battuti et puncti</emph>.</p>
<p>[25-27] <emph>Chosì rotando</emph>: in simil modo aggirandosi queste tre anime andavono innanzi cho passi, et el collo rivolgevono sempre indrieto inverso Danthe. Adunque <emph>el chollo Facea contrario viaggio</emph> a quel del piè. Et è conveniente chosa che nell'huomo el quale procede in tale vitio el piè el quale si pone per la cupidità va innanzi et tira alla libidine, et el collo torce indrieto el capo dove è la ragione, perchè la ragione rifugge tanta scellerateza. Alquanti voglono exprimere per questo aggyrarsi la natura del vitio che qui si punisce. Imperochè chome el cerchio non ha nè principio nè fine, chosì questo vitio non ha nè principio nè fine naturale.</p></div3>
<div3><head>vv.  28-45</head>
<lg><l>Et "Se miseria d'esto loco sollo</l>
<l>rende in dispecto noi e nostri prieghi</l>
<l>- cominciò l'uno - o 'l tristo aspecto et brollo,</l></lg>
<lg><l>La fama nostra et tuo animo pieghi</l>
<l>a dirne chi tu se' che vivi piedi</l>
<l>chosì sicuro per lo 'nferno freghi;</l></lg>
<lg><l>Questi l'orme di cui pestar mi vedi</l>
<l>tutto che nudo et dipelato vada</l>
<l>fu di grado maggior che tu non credi.</l></lg>
<lg><l>Nipote fu dalla buona Gualdrada</l>
<l>Guido Guerra hebbe nome, et in sua vita</l>
<l>fece col senno assai et colla spada;</l></lg>
<lg><l>L'altro ch'apresso ad me la terra trita</l>
<l>è Tegghiaio Aldobrandi la cui voce</l>
<l>nel mondo su dovria esser gradita.</l></lg>
<lg><l>Et io che posto son con lor in croce</l>
<l>Iacopo Rusticucci fui, et certo</l>
<l>la fera mogle più ch'altro mi coce".</l>
</lg>
<p>Pone l'oratione di Iacopo Rustichucci cavaliere fiorentino, la quale è piena d'artificio, et è in genere deliberativo, et capta benivolentia et attentione dalle persone loro dimostrando che benchè al presente et el luogo misero et infelice nel quale sono, et l'aspecto deturpato dallo 'ncendio gli dimostri vili et indegni d'essere uditi, nientedimeno la fama buona acquistata nel mondo lo debba commuovere.</p>
<p>[28-30] <emph>loco sollo</emph>: sollo significa sollevato et non condensato nè rassodato. Onde diciamo nell'arme la solla quando in quella parte el ferro non è ben condensato, et era questo luogho sollo, perchè era harenoso, et l'harena non si rassoda ma sta solla; <emph>brollo</emph>: proprio significa pelato. Onde diciamo brollo huomo et spogliato d'ogni bene.</p>
<p>[34-36] <emph>questi</emph>, costui, <emph>l'orme di cui</emph>, le vestigie et pedate del quale, tu <emph>vedi pestare</emph>, perchè seguitandolo poneva el piè dove lui havea lasciato la dorma del suo, <emph>tucto che vada nudo et dipelato</emph>, cioè benchè vada nudo perchè le fiamme gli hanno levato e peli et la pelle, <emph>fu di magior grado</emph>: cioè di maggior dignità et fortuna et riputatione.</p>
<p>[37-39] <emph>della buona</emph>, cioè casta et savia, <emph>Gualdrada</emph>: fu figliuol del conte Guido figliuolo di Gualdrada. Fu questa fanciulla bellissima et figliuola di Messer Bellincion Berti de' Ravignani antichissima famiglia fiorentina, et uno de' rami degli Adimari. Et essendo Octone quarto imperadore in Firenze, et nel consexo delle donne el quale si celebra per la festa del Baptista stupefacto della belleza della fanciulla domandò chi epsa fussi. Era messer Bellincione appresso allo imperadore, et innanzi agli altri rispose esser figliuola di tale huomo che a llui darebbe l'animo di potergliene far baciare. Udì le parole del padre la fanciulla, et puncta da honesta vergognia levatasi in piè dixe: "Padre mio non siate sì liberale promettitore di me, perchè non mi bacerà mai chi non sarà mio legittimo sposo". Stupì lo 'mperadore della casta et prudente risposta della fanciulla; et di subito chiamò a sè uno de' suoi baroni nominato Guido et in quel puncto gliene fece sposare et in dota gli dette el Casentino et parte della Romagnia et fecelo conte. Et da llui hebbe orrigine la famiglia de' conti Guidi. Di Guido et di Gualdrada nacquono due figliuoli Guiglielmo et Ruggieri, et di Gulglielmo Guido Novello, el quale sequitò parte ghibellina. Di Ruggieri Guido Guerra del quale al presente si fa mentione. Chostui fu excellentissimo nell'arte militare, et di gran prudentia et consiglo. Onde nella battaglia commessa a Benevento tra Carlo et Manfredi fu riputato principale cagione della victoria di Carlo, perchè si ritrovò essere quivi capitano di quattrocento cavalieri fiorentini guelfi et exuli. E quali dopo tale ropta ritornorono in Firenze, et con l'aiuto di Carlo cacciorono e ghibellini.</p>
<p>[40-42] <emph>Tegghiaio Aldobrandi</emph>: fu chostui de gl'Adimari molto stimato, et a chasa, et ne gli exerciti per molte maraviglose opere et consigli. Chostui sconfortò la 'mpresa contro a Sanesi, dimostrando che non si poteva in quella haver victoria. Ma non fu acceptato el suo consiglo; onde ne seguì la infelicissima ropta d'Arbia o vero da Montaperti, et da quella lo exilio de' guelfi da Firenze.</p>
<p>[43-45] <emph>Iacopo Rustichucci</emph>: fu chostui cavalieri fiorentino, non di molto famosa famigla, ma abondante di riccheza et di grande animo, et pieno di liberalità. Ma hebbe mogle di sì perversi costumi, che finalmente gli fu necessario di seperarla da sè, et tal vita fu cagione che lui rimaso sanza mogle cadessi nel vitio abominevole, del quale in questo luogho è punito.</p></div3>
<div3><head>vv.  46-51</head>
<lg><l>S'io fussi stato dal foco coperto</l>
<l>gittato mi sarei con lor disobto,</l>
<l>et credo che 'l doctor l'havria soferto.</l></lg>
<lg><l>Ma perch'io mi sarei bruciato et cocto</l>
<l>vinse paura la mia buona vogla</l>
<l>che di lor abbracciar mi facea ghiotto.</l>
</lg>
<p>[46-51] Qui non è da notare altro se non che vuol dimostrare che una strecta familiarità chon gl'huomini ornati di molte virtù benchè in lor sia alchun gran vitio si debba cercare. Et se possiamo esser coperti dal fuoco, cioè difenderci dalle vitiose cupidità dobbiamo havere loro conversatione per imitargli nelle virtù, et el doctore, cioè la ragione, el concederebbe. Ma temendo el fuoco, cioè la contagione del vitio, ci asterremo da quella.</p></div3>
<div3><head>vv.  52-63</head>
<lg><l>Poi cominciò: "Non dispecto ma dogla</l>
<l>la vostra condiction dentro mi fisse</l>
<l>tanto che tardi tutta si dispogla.</l></lg>
<lg><l>Tosto che questo mio signor mi dixe</l>
<l>parole per le quali io mi pensai</l>
<l>che qual voi siete tal gente venisse.</l></lg>
<lg><l>Di vostra terra sono et sempre mai</l>
<l>l'oprar di voi et gl'honorati nomi</l>
<l>con affection ritrassi et ascoltai;</l></lg>
<lg><l>Lascio lo fele, et vo pe' dolci pomi</l>
<l>promessi a me per lo verace duca,</l>
<l>ma 'n fin'al centro pria convien che tomi".</l>
</lg>
<p>[52-54] Risponde che el loro misero stato non gl'ha ficto nel cuore dispregio di loro ma doglia et compassione.</p>
<p>[58-60] <emph>Di vostra terra</emph>, di vostra patria, <emph>sono, et sempre ritrassi</emph>: quasi dica: scripsi et mandai alla memoria d'altri. Overo <emph>ritrassi</emph> quasi imitai, chome diciamo che uno pictore ritrahe Danthe, cioè con la pictura imita la imagine di Danthe; <emph>et ascoltai</emph>: da chi diceva di voi. Et per questo dimostra havergli havuti sempre in somma veneratione. Onde sequita che al presente non gli possa havere in dispregio.</p>
<p>[61-63] <emph>Lascio lo fele et vo pe' dolci pomi</emph>: manifesta in un verso tutto el viaggio di chi va alla beatitudine. Imperochè va per lo 'nferno, cioè per la considerazione de' vitii, e quali sono fiele, per lasciarlo; et vuole per la purgatione arrivare al paradiso dov'è el <emph>dolce pome</emph> et fructo delle virtù cioè la felicità; <emph>promessi a me per verace duca</emph>: Virgilio, cioè lo 'ntellecto, quando lo eleggiamo per ducha, et sequitiamolo ci promette la felicità, et non ci mente. Ma dacciela. Il perchè è verace et non bugiardo. Ma pria ch'io vada a tali pomi, bisogna ch'io <emph>tomi</emph>, quasi vada in giù <emph>insino al centro</emph>, el quale luogho perchè è el più basso del mondo contiene el fondo dello 'nferno, cioè vadi colla cognitione insino all'infimo di tutti e vitii.</p></div3>
<div3><head>vv.  64-78</head>
<lg><l>"Se lungamente l'anima conduca</l>
<l>le membra tue - rispose quegli allhora -</l>
<l>et se la fama tua dopo te luca,</l></lg>
<lg><l>Cortesia et valor - dixe ei - dimora</l>
<l>nella nostra città sì chome sole.</l>
<l>O se nel tutto se ne getta fora,</l></lg>
<lg><l>Che Guiglelmo Borsieri el qual si duole</l>
<l>con noi et va in là co i compagni</l>
<l>assai ne cruccia con le sue parole".</l></lg>
<lg><l>"La gente nuova e subiti guadagni</l>
<l>orgoglo et dismisura han generata</l>
<l>in te Firenze sì che già te 'm piagni".</l></lg>
<lg><l>Chosì gridai con la faccia levata,</l>
<l>e i tre che ciò inteser per risposta</l>
<l>guardar l'un l'altro chome 'l ver si guata.</l>
</lg>
<p>Priega questa ombra Dante, et per piegarlo alla sua volontà gli disidera due chose, le quali e dannati posson giudicare grandissime, la prima lungha vita, la seconda perpetua fama dopo la vita.</p>
<p>[64-69] Adunque <emph>Se l'anima conduca</emph>, et quasi mantengha et conservi lungamente, <emph>le tue membra</emph>: el tuo corpo, el quale mentre v'è inclusa l'anima si conserva intero, et incorropto. Dipoi partita l'anima subito si disfa et conrompe. In somma <emph>se</emph> tu <emph>lungamente</emph> viva, o veramente <emph>conduca</emph>, quasi habbiti a pregio, <emph>et se la fama tua luca</emph>, risplenda, <emph>dopo te</emph>: dopo la vita tua, <emph>dixe</emph>, Iacopo, <emph>dimora</emph>, habita, <emph>nella nostra città cortesia et valore</emph>: liberalità et forteza overo magnanimità, le quali due virtù nella rep. mantengon la concordia, et accrescon lo 'mperio. Imperochè la prima genera concordia, et acquista amici; la seconda fa gl'huomini apti a ogni grande impresa.</p>
<p>[70-72] <emph>Guiglelmo Borsieri</emph>: alquanti dicono Borsieri perchè da principio facea le borse. Alquanti affermano Borsiere esser nome di famigla non ignobile. Comunche sia lui fu cavalieri di corte, et hebbe practica chon tutti e signori d'Italia, huomo chostumato et di nobil maniera. Era l'ufficio suo et di simil cavalieri tractare pace tra gl'huomini grandi et nobili, et interporsi a conducere matrimonii, et alchuna volta con giocose et piacevoli novelle ricreare gl'animi de gl'auditori. Dicono che essendo a Genova, et domandandogli messere Hermino Grimaldi huomo ricchissimo insieme et avarissimo che chosa potessi dipignere in una sala d'una chasa da sè nuovamente facta, la quale fussi incognita et non più veduta. Rispose: "Messere io v'insegnerò una chosa della quale voi non havesti mai cognitione, dipignetevi la liberalità", la qual parola tanto commosse l'avarissimo animo di messer Hermino che mutò natura et diventò assai liberale. Finge adunque el poeta che chostui novellamente morto habbia portato novelle fresche di Firenze; <emph>el qual si duole Con noi</emph>, cioè sopporta la medesima dogla et pena che sopportiamo noi, perchè è dannato del medesimo vitio, <emph>et va là cho i compagni</emph>: è in quella torma onde noi siamo al presente usciti; <emph>ne corruccia</emph>: ne tormenta, <emph>i.</emph> ci dà assai dolore.</p>
<p>[73-75] <emph>La gente nova</emph>: qui risponde Dante, dicendo <emph>la gente nuova</emph>, cioè rusticana et che nuovamente è venuta ad habitare Firenze, <emph>et e subiti guadagni</emph>, quasi dica: facti chon illeciti contracti, et con somma avaritia, <emph>orgoglo et dismisura</emph>: comunemente questo nasce da quello. Imperochè quando gl'huomini nuovi diventon ricchi et acquistano stato diventono orgoglosi, et pieni di dismisura, perchè sono sì arroganti che voglon più che non se gl'appartiene. Orgoglio in lingua fiorentina significa arrogante alterigia. Onde el Petrarca: "Ond'io assai mi doglio Quando un superchio orgoglio in bella donna molte virtù asconde".</p>
<p>[76-78] <emph>Chosì gridai chon la faccia levata</emph>, il che dimostra indegnatione, <emph>et questi tre Guardar l'un l'altro chome il ver si guata</emph>: quando quegli che odono alchuna chosa guardano in viso l'un l'altro par che appruovino quel che odono esser vero.</p></div3>
<div3><head>vv.  79-87</head>
<lg><l>"Se altre volte sì pocho ti costa</l>
<l>- risposon tutti - a satisfare altrui</l>
<l>felice te che sì parli ad tua posta.</l></lg>
<lg><l>Però se campi d'esti luoghi bui,</l>
<l>et torni a riveder le belle stelle</l>
<l>quando ti gioverà dicere ‘Io fui’</l></lg>
<lg><l>Fa che di noi alla gente favelle".</l>
<l>Indi rupper la ruota, et al fuggirsi</l>
<l>ale sembiavan le lor gambe snelle.</l></lg>
<lg><l>Un amen non saria potuto dirsi</l>
<l>tosto chosì chome funno smarriti,</l>
<l>perch'al maestro parve di partirsi.</l>
</lg>
<p>[79-81] La sententia è che que' tre risposono a Danthe che se ogn'altra volta era così facile a rispondere a chi lo dimanda certamente lui è felice poichè <emph>parla sì a sua posta</emph>, cioè poichè può parlare ad sua posta sì, cioè con tanto ornato et con brevità. Dipoi captata tale benivolentia per haverlo chosì lodato priegano che quando ritornerà nel mondo gli riduca a memoria degl'huomini. Possiamo anchora interpretare el già decto ternario Danthe esser felice se sì pocho gli chosta el satisfare altrui, et se parla a sua posta.</p>
<p>[82-84] <emph>quando ti gioverà dicere ‘Io fui’</emph>: cioè quando uscito di sì pericolosi luoghi et ridocto in luogo sì chiuso ti gioverà narrare le cose passate. Imperochè chome dice Cicerone, ricordarsi del passato pericolo poi che siamo ridocti nel sicuro ci dà voluptà et piacere.</p>
<p>[85-87] <emph>vidi romper la ruota</emph>: il cerchio che intorno a noi havevon facto; <emph>et le lor gambe snelle</emph>, cioè schiecte, <emph>sembiavon ale</emph>: cioè assimiglavono ale, perchè erono chosì veloci al correre chome sono l'ale al volare.</p></div3>
<div3><head>vv.  94-105</head>
<lg><l>Io lo seguivo et poco eravamo iti</l>
<l>che 'l suon dell'acqua v'era sì vicino,</l>
<l>che per parlar saremo apena uditi,</l></lg>
<lg><l>Chome quel fiume c'ha proprio camino</l>
<l>prima da Monte Veso inver levante</l>
<l>dalla sinistra chosta d'Apennino,</l></lg>
<lg><l>Che si chiama Acqua cheta suso avante</l>
<l>che si divalli giù nel basso lecto,</l>
<l>et ad Forlì di quel nome è vacante</l></lg>
<lg><l>Rimbomba là sopra san Benedecto</l>
<l>dell'alpe per cadere a una scesa</l>
<l>ove dovea per mille esser ricepto,</l></lg>
<lg><l>Chosì giù d'una ripa discoscesa</l>
<l>trovammo risonar quell'acqua tincta</l>
<l>sì che poch'ora havria l'orecchia offesa.</l>
</lg>
<p>Era già piaciuto a Virgilio di partirsi da quelle anime, perchè la ragione dimora in tali vitii quanto basta alla cognitione di quelli, poi si parte, et l'appetito et el senso la segue; et arrivorono alla fine di questo cerchio, dove è la ripa che discende nell'octavo cerchio per la quale cadendo Phlegethonte facea tanto strepito a chi v'era vicino che non potea udir l'un l'altro; et agiugne che era tale la caduta di questo fiume, quale è quella del montone.</p>
<p>[94-99] Dove è da notare che Vesulo è un monte negl'alpi sopra Monferrato, el quale parte la Provenza da Italia. Da questo si parte l'Appennino, benchè alquanti dicono che Appennino comincia a Monacho in riviera di Genova, et viensene costeggiando inverso Pietrapana lasciando da sinistra el Monferrato Torino et Vercelli et da dextra Lunigiana et parte della riviera, ivi alquanto si torce et a sinistra lascia Piacenza, Parma, Reggio, Modona, et a dextra Luni, Lucca, Pistoia. Indi procedendo a sinistra lascia Bologna, la Romagna, et la Marcha, et a dextra Firenze, Arezo, Perugia, e 'l Patrimonio insino a Roma. Indi continuando a sinistra Abruzi, Terra di bestia, Pugla, et terra d'Otranto. A dextra Campagna, Terra di lavoro, Salerno, et parte della Calavria, et da sinistra l'altra parte della Calavria insino al faro di Messina; et già continuava andando insino in Sicilia. Imperochè al dirimpetto del fin suo in Italia è Peloro monte in Sicilia, el quale gli conrisponde informa che pare costa svelta dall'Appennino; et dove in Italia Appennino è mozo dallo strecto et quivi finisce è Rheggio, el quale nome in greco dimostra el rompimento di questo monte pel mare che lo divise. Imperochè in quella lingua "Rhegmin" significa frangere et spezare. Il perchè in Persio si legge: "Sic ‘costam longo subduximus Apenino’". Et che Sicilia fussi già congiunta con Italia, et poi o per forza dell'onde assidue, o per terremoti fussi disgiunta, molti scriptori lo credono; et Virgilio: "Hec loca vi quondam et vasta convulsa ruina, Tantum evi longinqua valet mutare vetustas, Dissiluisse ferunt cum protinus utraque tellus Una foret: venit medio vi pontus et undis Hesperium siculo latus abscidit". Et perchè habbiamo di sopra facto mentione della dextra et della sinistra, intendi la dextra parte quella che è a mezo dì, et la sinistra quella che è septentrionale. Imperochè volgendoci noi al capo del mondo che è l'oriente el sito septentrionale ci rimane alla sinistra, et el meridiano alla dextra. Tutti quegli fiumi adunque e quali nascano dalla sinistra parte d'Appennino innanzi a questo entrono in Po, la cui origine è nelle radici di Vesulo, et non vanno in mare per proprio corso. Ma questo fa el contrario. Imperochè non mette in Po ma va per proprio corso. Et ordina chosì el texto: <emph>chome quel fiume el quale ha prima proprio camino</emph>, cioè è el primo el quale habbi proprio camino, <emph>da Monte Veso inver levante</emph>: non intendere che nasca in Monte Vesulo, el quale è lontano più che dugento miglia dal monte sopra Furlì onde nasce questo fiume; ma dixe <emph>da Monte Veso</emph>, cioè dalla parte di Monte Veso, si chiama Acqua cheta innanzi che scenda el monte, et <emph>divallisi</emph> cioè scenda per la valle, <emph>giù nel basso lecto</emph>, <emph>i.</emph> nel piano di Romagna, <emph>et a Forlì di quel nome è vacante</emph>: perchè non più Acqua cheta, ma Montone si chiama, et mette in mare presso a Ravenna.</p>
<p>[100-102] <emph>Rimbomba là sopra san Benedecto</emph>, perchè quivi comincia a cadere, <emph>ad una scesa</emph>: questa è una badia sopra quella parte d'Apennino che divide el Mugello dalla Romagna. Il perchè questo monte pigla el nome dalla badia; <emph>ove dovea per mille esser ricepto</emph>: scrive Giovanni Boccaccio havere udito dall'abate di questo san Benedecto che già e conti signori di quel paese tennono ragionamento di fare un castello appresso a questa caduta et ridurvi molte villate quivi vicine. Ma la morte di cholui che più che gl'altri lo disiderava interruppe el disegno. Adunque dice Danthe <emph>ove dovea esser ricepto</emph>, cioè riceptacolo et stanza et habitatione, <emph>per mille</emph>, cioè per molti.</p>
<p>[103-105] <emph>Chosì</emph>: torna al proposito et dice che chosì rimbombava quella acqua di Phlegetonte per quella valle <emph>discoscesa</emph>, cioè precipite et molto ripida; <emph>in forma che poc'hora</emph>, cioè in brieve tempo, <emph>havria offeso l'orecchia</emph>: cioè el senso dell'udire el quale s'offende dall'excesso del suono et della voce. Il che acciochè meglio intenda benchè l'anima nostra sia incorporea, nientedimeno exercita la potentia de' sensi con gli strumenti corporei. Il perchè è necessario che chome lo instrumento corporeo è finito et terminato, chosì è finito et terminato el senso. Adunque ogni excesso sensibile conviene che offenda el senso, perchè passa la sua proportione. Onde dicono che quegli che habitono dove chade el Nilo per sì grande et assiduo romore diventono sordi.</p></div3>
<div3><head>vv.  106-123</head>
<lg><l>Io havea una corda intorno cincta</l>
<l>et con epsa pensai alchuna volta</l>
<l>prender la lonza alla pelle dipincta.</l></lg>
<lg><l>Poscia che l'hebbi da me tutta sciolta</l>
<l>sì chome 'l duca m'havea comandato</l>
<l>porsila a llui aggroppata et avvolta.</l></lg>
<lg><l>Ond'e' si volse inver lo dextro lato,</l>
<l>et alquanto di lungi dalla sponda</l>
<l>la gittò giuso in quell'alto borrato.</l></lg>
<lg><l>"E' pur convien che novità risponda</l>
<l>- dicea tra me medesmo - al nuovo cenno</l>
<l>che 'l maestro con l'occhio sì seconda".</l></lg>
<lg><l>Ah quanto cauti gl'huomini esser denno,</l>
<l>presso a color che non veggon pur l'opra</l>
<l>ma per entr'el pensier miran col senno.</l></lg>
<lg><l>E' dixe a me: "Tosto verrà di sopra</l>
<l>ciò ch'io attendo, et che 'l tuo pensier sogna,</l>
<l>tosto convien ch'al tuo viso si schuopra".</l>
</lg>
<p>[106-111] Questo luogho contiene in sè una fictione assai obscura. Pone el poeta che per comandamento di Virgilio si scinse una corda che haveva cincta, et porsela ravviluppata a Virgilio. Onde alquanti dicono che Danthe in sua pueritia prese l'habito di san Francescho, et dipoi partitosi lo lasciò; et per questo pone la corda della quale era cincto per la hyppocresia. Il che nè credo, nè mi pare verisimile. Ma chosa manifesta è che in quello che sequita el poeta tracta di dieci spetie di fraude. Onde è conveniente chosa che volendo Virgilio dimostrare che chosa sia fraude a Dante chiegga che lui si scinga la corda che havea cincta. Il che dinota che volendo l'huomo rectamente conoscere la fraude, la quale è chosa più implicita et obscura più che alchuno altro vitio, non può con lo 'ntellecto vedere l'universale, se el senso non gli rappresenta qualche particulare; chome <emph>exempli causa</emph> non conoscerei io che chosa sia amicitia in genere se prima non intendessi una particulare amicitia, la quale è tra me e te, la qual fa che tra noi è una medesima volontà in tutte le cose, el quale particulare porto dal senso allo 'ntellecto fa che lo intellecto abstrae in consideratione tale particulare amicitia, et riducela in generale; et intende ch'è l'amicitia in sè non intendendo più quella che è tra Scipione e Lelio, ch'è un'altra. Ma in genere niente altro è se non un consenso di volere, et di non volere tra più huomini. Adunque in questo luogho Virgilio et Danthe è un solo huomo chome già molte volte habbiamo dimostro, el quale volendo intendere le fraude bisogna che lo 'ntellecto chiegga al senso la corda che ha cincta, et per la corda s'intende la sua particulare fraude che è nata dal senso aiutato dalla ragione inferiore. Lui se la scigne che significa volerla lasciare, et porgela allo 'ntellecto, perchè cerca con quella conoscere la sua malignità; ma porgela <emph>aggroppata</emph>, cioè annodata, <emph>et rinvolta</emph>, cioè ravviluppata, perchè la fraude è sempre piena di nodi et di viluppi. O veramente diremo che el senso et la ragione inferiore porge la corda inviluppata, perchè non è sufficiente per sè a explicare la natura di tal vitio. Ma puolla explicare lo intellecto, et però la porge a llui. Et rectamente pone la chorda per la fraude. È la corda facta di canapa chosa apta a inviluppare et a impedire; et la medesima natura è nella fraude. Poi è torta et composta di più fila; et similmente la fraude torce et compone insieme più malitie, et niente è semplice et aperto in quella. Nè è quella differentia in lingua toscana tra fune et corde che è in latino. Imperochè e Latini chiamano fune quella che è facta di canape, o d'altra simile materia apta a legare. Chorda è nome greco et significa le minugie chon le quali suonano viuole arpe et liuti et simili instrumenti, et in quella medesima significatione l'usano e Latini; ma noi pigliamo fune et chorda quasi per una medesima chosa. Adunque dixe <emph>corda</emph>, cioè fune. Nè si discosta el poeta dal psalmista, el quale ponendo la fune per la fraude dixe: "Funes peccatorum circumplexi sunt me"; et Isaia: "Ve qui transitis iniquitatem in funiculum vanitatis"; <emph>et con epsa pensai alchuna volta Prender la lonza</emph>: havendo dimostro el poeta che s'era scincto la propria fraude, subgiugne al presente due chose. La prima che tale fraude non era stata circa e peccati molto gravi chome è usare fraude in avaritia o in superba ambitione. Ma solamente in luxuria havendola usata per prender la lonza, cioè in chose amatorie et lascive, perchè la lonza dimostrammo porsi per la luxuria. Onde sequita che quanto el peccato della luxuria è men grave che gl'altri, tanto è meno detestabile tale fraude. La seconda è che anchora in luxuria poche volte l'haveva pensato. Onde dice <emph>alchuna volta</emph>, adunque non havea facto habito, il perchè era facile a scignersene, <emph>i.</emph> a diporla.</p>
<p>[112-114] <emph>Ond'e' si volse inver lo dextro lato</emph>: sempre la ragione si volge in sul lato dextro, cioè in su pensieri diricti et virtuosi, et gittò la chorda <emph>di lungi dalla sponda</emph>, quasi nel mezo, <emph>in quell'alto</emph>, cioè profondo, <emph>borrato</emph>, fossato. Borrato diciamo quel fiumicello el quale per essere in un vallone profondo et strecto ha le ripe alte da ogni banda. Gittolla nel mezo per trovare el centro d'epso vitio, dal qual centro tutte le linee nascano.</p>
<p>[115-117] <emph>E' pur convien che novità risponda</emph>: Danthe chome prudente stimava tra se medesimo che Virgilio non faccia alchuna chosa sanza somma consideratione. Adunque d'ogni sua operatione si debba aspectare chosa egregia et nuova. Et admonisce noi che sempre prestiamo fede a' più savi. Imperochè come scrive Cicerone nel secondo <emph>De officiis</emph>: "Iis fidem habemus quos plus sapere quam nos arbitramur; et quos futura prospicere credimus"; <emph>che 'l maestro chon l'occhio sì seconda</emph>: è optima congiectura che Virgilio non habbia gittato a caso, ma con consideratione la chorda, perchè <emph>sì seconda con l'occhio</emph>, cioè perchè la sequita con l'occhio. Adunque sta attento per aspectare el fine di tal chosa.</p>
<p>[118-120] <emph>Ah quanto cauti</emph>: è optimo precepto che quando siamo appresso de gl'huomini savi et licterati, et e quali stimiamo niente fare a chaso o sanza exquisita ragione dobbiamo con somma attentione observare et notare non solamente e facti et le parole, ma ogni minimo gesto et cenno, perchè chostoro non veggono solamente l'opra, cioè quello che è presente, ma con gl'occhi della mente mirano l'effecto che ne debba sequire.</p>
<p>[121-123] <emph>El dixe a me</emph>: in un medesimo tempo pensava Virgilio quello che havea a sequire della chorda gictata, et confortava Danthe che presto s'havea a manifestare quello che lui aspectava, et quello che Danthe sognava. Et certo lo 'ntellecto della causa prevede l'effecto chome chosa certa et quello aspecta; ma il senso et la ragione inferiore non lo vede perchè più tosto conosce la causa pell'effecto che l'effecto pella causa. Onde innanzi che l'effecto segua benchè habbi veduto la causa non lo antivede. Ma va imaginando chose diverse simile a un che sogni, et rade volte s'appone.</p></div3>
<div3><head>vv.  124-136</head>
<lg><l>Sempre a quel ver c'ha faccia di menzogna</l>
<l>de' l'huom chiuder la bocca fin ch'e' puote</l>
<l>però che sanza colpa fa vergogna.</l></lg>
<lg><l>Ma qui tacer nol posso et per le note</l>
<l>di questa comedia lector ti giuro</l>
<l>s'elle non sien di lunga gratia vote,</l></lg>
<lg><l>Ch'io vidi per quell'aer grosso et scuro</l>
<l>venir notando una figura in suso</l>
<l>maraviglos'ad ogni cor sicuro,</l></lg>
<lg><l>Sì chome torna cholui che va giuso</l>
<l>talhora a sciogler l'anchora ch'aggrappa</l>
<l>a scoglo o altro che nel mare è chiuso,</l></lg>
<lg><l>Che 'n su si stende et dapiè si rattrappa.</l>
</lg>
<p>[124-129] Optimamente et con grande artificio havendo a dire chosa incredibile dimostra che intende che non si debba narrare chose incredibili benchè sieno vere se la necessità non ci strigne, perchè ci fanno vergogna a torto, perchè dicendo el vero siamo tenuti bugiardi. Et perchè poche chose sono più opposite et contrarie alla natura dell'huomo che la bugia, conciosia che quella ci ha dato el parlare, il che non è d'alchuno altro animale acciochè possiamo exprimere et manifestare di fuori quello che habbiamo conceputo nella mente et noi l'usiamo nel contrario, però debba l'huomo non solamente non dir bugia, ma <emph>etiam</emph> non dire quel che pare bugia se la necessità nol costrigne. Adunque Dante per acquistare fede a quello che di sua natura pare incredibile dimostra conoscere quanto habbiamo decto, ma esser constrecto da necessità di dirlo, perchè sanza quello in questo luogho resterebbe la chosa imperfecta. Dicelo adunque, et per dargli fede l'afferma con giuramento di quelle chose che gli sono carissime, et giura in questa sententia, chosì sieno piene <emph>di lunga gratia le note</emph>, cioè le parole, <emph>di questa comedia</emph> ch'io scrivo chom'io vidi venire questa bestia. Questo è efficace giuramento. Perchè nessuna chosa è che tanto disideri lo scriptore, quanto che l'opera scripta habbi gratia. Et <emph>maxime</emph> lo disidera Danthe non per vanagloria, ma perchè scrivendo chose necessarie alla salute dell'huomo, disidera esser lecto acciochè le sue laboriose vigilie produchino optimo fructo a molti.</p>
<p>[130-132] <emph>Ch'io vidi per quell'aer grosso et scuro Venir notando una figura in suso</emph>: molti sono rimasi ingannati credendo perchè lui dice <emph>venir notando</emph> quel luogho esser ripieno d'acqua, et non s'accorghono che lui imita Virgilio, el quale fa reciproca translatione dal mare all'aria. Onde dixe "mare velivolum", <emph>i.</emph> "per quod velis volatur", et volare è solo nell'aria, et chosì dall'aria al mare, onde in Mercurio dixe "remigio alarum", benchè e remi sieno solamente del mare. Similmente Danthe dixe <emph>venir notando</emph> benchè el notatore sia proprio nell'acqua, et certo è mirabile fictione et al tutto degna della divinità di tanto ingegno. Vuole discrivere la fraude, et dice <emph>io vidi una figura</emph>, ma non vide anchora che figura si fussi, il che dinota che la fraude si vede, et da prima non si conosce. Vedevono e Troiani Sinone, et udivono le parole; ma non conoscevano a che fine fussi venuto. <emph>Preterea</emph> vide <emph>per l'aere grosso et schuro</emph>, il che non solamente dinota che nello 'nferno, cioè nell'habito de' vitii, sia obscurità, <emph>i.</emph> ignorantia, ma vuole dimostrare che la fraude è sempre aombrata et scurata in modo che non si può discernere. Veniva notando per l'aere per significare che non sta in luogho sodo et fermo cioè nel vero; ma nuota, perchè varia et muta sempre le chose el fraudulento, et quando credi sia in un luogho è in uno altro. Veniva in suso, perchè la fraude da luogho nascoso quando che sia viene in luce; et è <emph>maraviglosa a ogni chuore sicuro</emph>, perchè nessuno è di sì invitto animo che non tema la fraude. Imperochè la forza la quale ci è inferita manifestamente dà alchuno spatio al provedere alla difensione. Onde el magnanimo prende confidenza; ma la fraude prima ci percuote che la possiamo prevedere. Il perchè non può l'huomo generoso exercitare o dimostrare alchuna sua forza per repugnare a quelle, et per questo molto teme di tali assalti. Intendi adunque perchè Danthe la vedea per l'aere obscuro et grosso, perchè venia notando, perchè venia dal basso in alto, perchè era paventosa <emph>etiam</emph> a gl'huomini sicuri.</p>
<p>[133-136] Et finalmente dimostra che venendo in su faceva chome chi è ito nel fondo dell'acqua per sferrare una anchora attacchata o a scoglo o ad altra chosa coperta dall'acqua, el quale tornando in su distende le prime parti, cioè el collo, et le braccia, et l'ultime che sono le gambe <emph>rattrappa</emph>, cioè rannicchia; et veramente el fraudulento sempre distende le prime parti, perchè comincia da alchuna cosa vera, et quella vuole che sia manifesta. Dipoi nel fine aggiugne el falso, et questo rannicchia, et rinviluppa, acciochè stia nascoso, et non sia inteso.
</p></div3></div2>
<div2><head>XVII</head>
<argument><p>CANTO .XVII. DELLA PRIMA CANTICA DI DANTHE</p></argument>
<div3><head>vv.  1-18</head>
<lg><l>"Ecco la fiera con la choda aguza</l>
<l>che passa monti et rompe mura et armi</l>
<l>ecco colei che tutto el mondo apuza".</l></lg>
<lg><l>Sì cominciò el mio duca a parlarmi</l>
<l>et accennolla che venissi a proda</l>
<l>vicin'al fin de' passeggiati marmi.</l></lg>
<lg><l>Et quella soza imagine di froda</l>
<l>se 'n venne et arrivò la testa e 'l busto,</l>
<l>ma 'n su la proda non traxe la coda;</l></lg>
<lg><l>La faccia sua era faccia d'huom giusto</l>
<l>tanto benigna havea di fuor la pelle</l>
<l>et d'un serpente l'uno et l'altro fusto.</l></lg>
<lg><l>Due branche havea pilose insin l'ascelle</l>
<l>lo dosso e 'l pecto et ambedue le choste</l>
<l>dipincte havea di nodi et di rotelle.</l></lg>
<lg><l>Con più color commesse et sopraposte</l>
<l>non fer mai drappi tartari nè turchi</l>
<l>nè fur tal tele per Aragne imposte.</l>
</lg>
<p>In questo canto .xvii. pone l'auctore la forma di Gerione, la quale intende che sia in figura di fraude, perchè ha a tractare de' fraudulenti.</p>
<p>[1-3] Et prima dimostra quella havere la coda sì aguza che chon epsa può trapassare e monti, et rompere muri et armi; et certamente la fraude non dimostra nocumento se non nella coda cioè nel fine. Imperochè el fraudulento cela et asconde el pensiero et consiglo suo, et sobto coverta d'alchun bene t'inganna. Et sempre el fine della fraude è nocevole. Nè ti puo' accorgere dello 'nganno se non nella fine. Onde è nato el proverbio che nella coda sta el veleno; et è tanto potente la fraude <emph>che passa monti</emph>, cioè vince ogni gran potentia, <emph>et rompe mura et arme</emph>, il che dinota che nessun riparo vale contro a quella, nè di difensione, nè d'offensione; <emph>questa è colei che tutto il mondo appuza</emph>: è il mondo in buono odore, et incorropto quando gl'huomini observono la fede et amano la verità. Et di questi dice el psalmista: "Innocens manibus et mundo corde qui non accepit in vanum animam suam, neque iuravit in dolo proximi sui"; et chosì per l'opposito si corrompe et apuza per la perfidia, et per le fraude.</p>
<p>[4-6] <emph>et accennolla che venissi a proda</emph>: la fiera era nell'aria, perchè la fraude non ha alchuna stabilità, nè si può comprendere nè tenere, ma chome aria ti sdrucciola. Ma Virgilio la chiama all'argine, el quale è di marmo chosa dura. Imperochè lo 'ntellecto considera et contempla la fraude fondando in vere et stabili ragioni, et falla venire in sul saxo.</p>
<p>[7-9] Ma quella vi pone <emph>la testa e 'l busto</emph>, ma non la coda, perchè chome habbiamo decto e principii de' fraudulenti si posono in sul vero, et per non mutare exemplo Sinone per ingannare e Troiani comincia la narratione sua delle chose vere dimostrando lo 'nganno d'Ulixe nella morte di Palamede. Dipoi sobto questa verità occulta la sua bugia fingendo l'odio che gli portava Ulixe, et molte altre chose. Adunque le prime parti nella fraude sono in sul saxo, cioè in chosa soda et vera; et la coda rimane nell'aria chosa mobile.</p>
<p>[10-12] <emph>La faccia sua era faccia d'huom giusto</emph>: havea questo monstro la faccia d'huomo, el resto del corpo di serpente, et la choda di scorpione. Il che alchuni dicono significare tre spetie di fraude. Una nelle parole, et questa si dinota per la faccia humana, perchè solo l'huomo usa el sermone. La seconda nelle chose, cioè nell'arti, et nelle merce; et questa dinota pel serpente el quale è astuto animale et di varii colori, chome tali fraude sono varie et diverse. La terza nel facto, sì chome sono ladroni et assassini, e quali chome lo scorpione danno puncte avelenate. Ma giudico essere più vera allegoria che ogni fraude sia composta di queste tre forme; et se rectamente si considera la fraude ha faccia, cioè la prima sua apparenza, d'huomo giusto, perchè el fraudulento da principio dimostra humanità, benivolentia, et ogni parte di giustitia; et come dice Salustio, una chosa ha prompta nella lingua, et un'altra chiusa nel pecto. Et da simili priegha David el signore che lo difenda quando dice: "libera animam meam a labiis iniquis et a lingua dolosa"; <emph>tanto benigna havea di fuor la pelle</emph>: a dinotare che tanta benignità non è dentro, cioè in facti, ma nella pelle cioè in apparenza. Onde Persio: "ego te intus et in cute novi"; <emph>et d'un serpente tutto l'altro fusto</emph>: cioè tutto el resto del corpo era serpente. El serpente è astuto animale et prudente, et perchè l'astutia et callidità può essere in virtù quando sanza fraude et danno del proximo ci sforciamo difenderci dalla malitia d'altri, et rectamente administrare le chose nostre, et può essere in vitio quando tale astutia usiamo in fraude. Però el serpente alchuna volta è posto in bene, chome quando la verità nello Evangelio dice: "estote prudentes sicut serpentes et simplices sicut columbe". Alchuna volta in male, onde nel primo del <emph>Genesi</emph> è scripto la tentatione diabolica al primo huomo in figura di serpente el quale havea faccia humana a dinotare quanto habbiamo decto. Nè posso sanza sommo stupore considerare la grandeza dello 'ngegno di questo poeta, el quale in un medesimo luogo mescola le chose de' gentili chon le christiane, et arroge da sè, et di diversissime chose fa tale temperamento, che optimamente exprime sua intentione et riservando somma gravità v'aggiugne maraviglosa giocondità. Adunque el fraudulento ha el principio pieno d'humanità et di bonità in apparenze per allectare ad sè gli animi de gl'huomini et rimuovergli da ogni opinione di dovere essere ingannati dipoi el processo suo è serpentino astuto et vario infino che arrivi al fine d'adempiere la fraude, el quale è coda di scorpione perchè sommamente nuoce.</p>
<p>[13-15] <emph>Due branche</emph>: per queste intendiamo due spetie d'astutia, cioè fraude che è in facto, et dolo nelle parole; <emph>pilose</emph>, quasi coperte et occultate, perchè sempre è coperto et occulto el consiglio del fraudulento; et anchora è pieno di crudeltà; <emph>infin l'ascelle</emph>: insino alle spalle, le quali chiama ascelle da questo vocabolo latino "axilla"; <emph>lo dosso e 'l pecto et ambedue le choste</emph>: in sententia tutto el resto del corpo era coperto di pelle di serpente la quale è piena di nodi et di rotelle, et questo allegoricamente significa le simulationi che sono sempre inplicite et inviluppate et colorate, et e modi nelle fraudi son varii et implicati insieme, sì che dell'uno s'entra nell'altro, et sono circulari sì che si torna donde si comincia.</p>
<p>[16-18] <emph>Chon più colori</emph>: chi ha veduto simili drappi intende la comperatione essere optima; <emph>nè fur tal tele per Aragne imposte</emph>: dicono le favole che in Lydia fu una femina decta Aragne nata in piccola villa et di vile lignaggio; ma sì docta nell'arte del richamare, et in ogni artificio d'agho et di tela che di lungo intervallo vinceva tutte l'altre. Il che la fece sì arrogante, che non contenta di superare e mortali volle ghareggiare chon gli dii, et contendere chon Pallas dea della sapientia. Ma Pallas la vinse et spezogli et tagliogli la tela et convertilla in ragno. El quale animale anchora non cessa fare artificiose tele. Per questa favola si dimostra che Aragne, <emph>i.</emph> l'humana fraude, vince tutte l'altre excepto che Pallas la quale è dea della sapientia, perchè la sapientia divina conosce la fraude dell'huomo, et è Idio "scructator cordium". Per la qual chosa non creda alchuna Aragne vincere Pallas. Imperochè epsa vincerà lei et spezeragli ogni tela, cioè conoscerà Idio la nostra fraude, et romperà tutti e nostri disegni.</p></div3>
<div3><head>vv.  19-27</head>
<lg><l>Chome tal volta stanno a rriva e burchi</l>
<l>che parte stanno in acqua et parte in terra</l>
<l>et chome là tra li Tedeschi lurchi</l></lg>
<lg><l>Lo bevero s'assetta a far sua guerra,</l>
<l>chosì la fiera pessima si stava</l>
<l>su l'orlo ch'è di pietra e 'l sabbion serra,</l></lg>
<lg><l>Nel vano tutta sua coda guizava</l>
<l>torcendo in su la venenosa forca</l>
<l>ch'a guisa di scorpion la puncta armava.</l>
</lg>
<p>[19-27] Chosì stava quella bestia parte nell'aria et parte in terra chome stanno e burchi o chome stanno e beveri. Questo animale è chiamato da' Greci "fibro", et dice Plinio che per naturale instincto cognoscendo che 'l cacciatore lo cerca per havere e suoi granelli, e quali sono medicinali <emph>maxime</emph> al parletico, et al morbo caduco, lui medesimo cho denti se gli tagli. Il perchè Isidoro scrive che e Latini lo chiamano castore perchè si castra. È di terribil morso, et non altrimenti tagla gl'alberi cho denti che l'huomo col ferro; et se imbocca uno huomo, non lo smorsa prima che senta havere macinato l'ossa del membro che lui morde; è simile alla lontra, et chome quella habita la terra et l'acqua, ma ha e piedi di drieto chome d'oca, cho quali è molto dextro al notare. La coda ha larga et squamosa chome pesce, et sempre la tiene nell'acqua et questa sola è cibo pretioso, l'altre membra sono d'abominevole lezo; fa in su e fiumi artificiose chase et con più palchi, acciochè benchè l'acqua cresca et scemi lui possa tenere la coda nel fiume, et el resto del corpo in seccho. Pascesi di pesci et di scorza d'alberi. Quegli che hanno più forza si fanno schiavi e più deboli, et fannogli andare rovesci pel fiume et tra le gambe di drieto et la pancia gli charicono di legni per lo hedificio delle loro chase, et per la coda gli tirono al luogo electo. Alberto magno scrive esser falso che si castrino, perchè hanno e granelli appicchati in forma alla spina o voglamo dire al filo della schiena che non si possono spiccare sanza lor morte. El medesimo afferma Diascoride. Della pelle di questi si fanno utili cappelli; <emph>tra li Tedeschi lurchi</emph>: cioè tra golosi et di gran pasto, et dice chosì perchè el Dannubio dove si truovono e beveri scorre per questi popoli; <emph>a far sua guerra</emph>: contra a' pesci de' quali si ciba; <emph>su l'orlo ch'è di pietra e 'l sabbion serra</emph>: era l'argine del fiume di pietra el quale strignea el sabbione che non fussi roso dal fiume. Apparivono manifeste fuori dell'acqua et erono in su la pietra. Imperochè e principii della fraude chome dixi sono da chose vere et sode, ma poi el resto guiza, perchè sono chose coperte, et vane, et torcono la forca in su, perchè finalmente apparisce el veleno.</p></div3>
<div3><head>vv.  28-42</head>
<lg><l>Lo duca dixe: "Hor convien che si torca</l>
<l>la nostra via un poco insino a quella</l>
<l>bestia malvagia che cholà si corcha".</l></lg>
<lg><l>Però scendemmo alla dextra mammella,</l>
<l>et dieci passi femmo in su lo 'xtremo</l>
<l>per ben cessar l'arena et la fiammella;</l></lg>
<lg><l>Et quando noi a llor venuti semo</l>
<l>poco più oltre veggo in su la rena</l>
<l>gente seder propinqua al luogho scemo</l></lg>
<lg><l>Quivi el maestro: "Acciochè tutta piena</l>
<l>experientia d'esto luogo porti</l>
<l>- mi dixe - va, et vedi la lor mena.</l></lg>
<lg><l>Li tuoi ragionamenti sien là corti,</l>
<l>mentre che torni parlerò con questa</l>
<l>che ne conceda e suoi homeri forti".</l>
</lg>
<p>Dimostra Virgilio che era necessario andare insino alla bestia, perchè a volere havere intera cognitione de' fraudulenti era necessario venire alla consideratione dell'astutia.</p>
<p>[28-30] <emph>convien che si torca La nostra via</emph>: questo dice perchè infino a qui havean girato a sinistra mano excepto che alchuna volta per attraversare chome hora; et già di sopra habbiamo dimostro perchè questo finge.</p>
<p>[31-33] <emph>Però scendemmo alla dextra mammella</emph>: a dinotare che la consideratione dell'astutia era per guardarsene, et non per usarla; <emph>et dieci passi femmo in sull'extremo</emph>: intendi in su l'orlo del septimo cerchio. Per <emph>dieci passi</emph> intende dieci spetie d'astutia delle quali tracterà successivamente nell'octavo cerchio. Dipoi Virgilio manda Danthe a conoscere le genti che vi sono, et lui rimane a ragionare con la fiera. Il che significa che alla cognitione delle chose particulari basta la ragione inferiore; ma al considerare tutta la natura dell'astutia in universale bisogna Virgilio, cioè la ragione superiore, et lo 'ntellecto el quale persuade alla fiera che gli pongha in su gl'homeri suoi forti et trapassigli nell'octavo cerchio. Imperochè non può andare lo 'ntellecto nostro alla cognitione delle pene che sono in quel cerchio, se non conosce l'astutie et le sue spetie, et non sa distinguere e luoghi secondo le spetie.</p>
<p>[34-36] <emph>gente seder propinqua</emph>: una medesima pena, cioè fiamme da ciel cadenti, punisce e soddomiti et gl'usurieri, perchè ciaschuno di questi fa violentia alla natura. Ma e soddomiti vanno et gl'usurieri seggono, a dimostrare che l'usura è maggior peccato, perchè fa violentia non solo alla natura ma anchora all'arte.</p>
<p>[37-39] <emph>quivi el maestro</emph>: già disopra habbiamo dichiarato questo luogo; <emph>la lor mena</emph>: e lor portamenti, le loro actioni et movimenti, perchè menare significa commuovere, onde diciamo e' mena el capo.</p>
<p>[40-42] <emph>Li tuoi ragionamenti sien là corti</emph>: imperochè conosciuto che habbiamo la natura dell'usura ci dobbiamo di subito partire da tale consideratione; <emph>mentre che torni parlerò</emph>: già è dichiarato che solo la ragione superiore intende l'universale.</p></div3>
<div3><head>vv.  43-51</head>
<lg><l>Chosì anchor su per l'extrema testa</l>
<l>di quel septimo cerchio tucto solo</l>
<l>andai ove sedea la gente mesta</l></lg>
<lg><l>Per gli ochi fuori scoppiava el lor duolo</l>
<l>di qua di là soccorrean colle mani</l>
<l>quando al vapore et quando al caldo solo.</l></lg>
<lg><l>Non altrimenti fan di state e cani</l>
<l>hor col ceffo hor col piè quando son morsi</l>
<l>da pulci da mosconi o da tafani.</l>
</lg>
<p>Dimostra come solo andò insino a gl'usurieri, et dimostra come seggono et non vanno, et noi habbiamo di sopra decto la ragione. Fa comparatione che come e cani del continuo si difendono da' morsi de' vermi che gli offendono, chosì loro si difendono colle mani hora dalle fiamme che piovevono hora dal <emph>caldo solo</emph>, cioè dalla calda terra. Et perchè siamo arrivati a tale peccato diremo con brevità dell'usura. È usura vendita d'uso delle chose che non hanno uso, o di quelle che solamente si consumano per uso. Et è da notare che certe chose hanno uso, certe no. Hanno uso quelle che sono utili alla vita humana o necessariamente o a bene essere. Chome pane vino et vestimenti. Non hanno uso quelle sanza le quali possiamo vivere commodamente chome sono le gemme, et non hanno multiplicatione, perchè oro non fa oro nè gemma gemme. <emph>Preterea</emph> delle chose che hanno uso alchune si consumano in epso uso solamente chome è pane et vino. Alchune in tempo chome chase, et vestimenti et simili. Adunque chi pigla prezo della pecunia prestata, pecca, perchè non ha uso. Similmente chi prende prezo di pane o vino prestato commette usura, perchè si consuma in epso uso. Ma prestando la chasa che si consuma per tempo et per uso non commette usura piglandone prezo, perchè si peggiora nell'uso, et è necessario che di tempo in tempo si ripari; ma dell'usura dicemmo nell'undecimo capitolo.</p></div3>
<div3><head>vv.  61-63</head>
<lg><l>Po che nel viso a decti gl'occhi porsi</l>
<l>nel qual el doloroso focho casca,</l>
<l>non ne conobbi alchun ma io m'accorsi</l></lg>
<lg><l>Che dal collo a ciaschun pendea una tascha</l>
<l>c'havea certo colore et certo segno</l>
<l>et quindi par ch'allor l'occhio si pasca</l></lg>
<lg><l>Et chom'io riguardando tra llor vegno</l>
<l>a una borsa gialla vidi azurro,</l>
<l>che di lion havea faccia et contegno</l></lg>
<lg><l>Poi procedendo di mio guardo el curro</l>
<l>vidine un'altra chome di sangue rossa</l>
<l>mostrando un'ocha biancha più che burro.</l>
</lg>
<p>Dimostra che questi erono sì abruciati dal fuocho che non si poteano cognoscere. Intendendo allegoricamente che questo vitio dell'usura fa gl'huomini infami, et privagli d'ogni buon nome et fama, et appresso a gli animi generosi et a gl'huomini prudenti non sono in prezo alchuno, et non si degnono di conoscergli. Et certo benchè l'ambitione sia gran vitio, nientedimeno ha qualche generosità d'animo. La luxuria ha qualche spetie di benivolentia. Ma l'avaritia è chosa sordida et vile et ignobile. Il perchè finge che gli conobbe da tasche le quali haveano al collo. Il che dimostra che tali huomini non sono conosciuti per alchuna loro virtù. Ma solamente pel cumulo delle pecunie illecitamente ragunate, et in queste tasche eron dipincte l'armi di questi tali, perchè in nessuna altra chosa consiste loro dignità. Pel lione azurro nel campo giallo dimostra cholui essere della chasa de' Gianfigliazzi.</p>
<p>[61-63] <emph>Poi procedendo di mio guardo el curro</emph>: quasi un trascorrimento. Imperochè l'occhio procede continuando di chosa in chosa chome el carro procede nel suo viaggio. Et per l'oca bianca nel campo rosso intende la famigla de gl'Ubbriachi, la quale già fu molto honorata nella nostra republica.</p></div3>
<div3><head>vv.  70-72</head>
<lg><l>Et un che d'una scrofa azurra et rossa</l>
<l>segnato havea lo suo sacchetto bianco</l>
<l>mi dixe: "Che fa' tu in questa fossa?</l></lg>
<lg><l>Hor te ne va, et perchè se' vivo ancho</l>
<l>sappi che 'l mio vicino Vitaliano</l>
<l>sederà qui dal mio sinistro fiancho</l></lg>
<lg><l>Chon questi fiorentini son padovano</l>
<l>et spesse fiate mi 'ntruonon gl'orecchi</l>
<l>gridando "Venga el cavalier sovrano""</l>
<l>[lacuna: vv. 73-75]</l></lg>
<p>Sequitando pone messer Rinaldo degli Scrovigni cavalieri padovano. Questa famiglia havea in campo biancho una troia azurra et rossa, et in somma dimostra che l'usuraio da sè non ha alchuna fama, ma solo quella della pecunia et della famiglia.</p>
<p>[70-72] <emph>mi 'ntronon gl'orecchi</emph>, perchè gridono, <emph>venga el cavalier sovrano</emph>: per hironia quasi utile et avaro, et intende di messer Giovanni Baiamonte, e quali portano per arme tre becchi.</p></div3>
<div3><head>vv.  79-81</head>
<lg><l>Et io temendo che 'l più star crucciasse</l>
<l>lui che di pocho star m'havea admonito</l>
<l>torna'mi indrieto dall'anime lasse.</l></lg>
<lg><l>Trovai el duca mio ch'era salito</l>
<l>già 'n sulla groppa del fiero animale</l>
<l>et dixe a me: "Hor su fiero et ardito.</l></lg>
<lg><l>Homai si scende per sì facte schale,</l>
<l>monta dinanzi ch'io vogl'esser mezo</l>
<l>sì che la coda non ti faccia male".</l>
</lg>
<p>Non si può mai andare salvo per lo 'nferno, et quivi uscire pel purgatorio insino al cielo, se Danthe in tutti e precepti non ubbidisce a Virgilio. Adunque perchè era stato admonito che fussi brieve torna di subito, et già truova Virgilio esser salito in su la fiera, perchè a volere passare per questi cerchi de' fraudulenti bisogna che Danthe, cioè la ragione inferiore et la sensualità, conosca e particulari, et Virgilio, cioè la ragione superiore, conosca epsa astutia in genere, et montivi su, cioè sobtomettila ad sè, et voglia che anchora Danthe la cavalchi, cioè che anchora l'appetito la domi et sobtomettisela.</p>
<p>[79-81] <emph>Trovai el duca mio ch'era salito Già in sulla groppa</emph>: mentre che Danthe considera l'astutia in questo et in quello huomo particulare Virgilio la conosce in genere abstracta da ogni particulare, et conosciuta la cavalcha chome habbiamo decto; et era <emph>in su la groppa</emph>, cioè era nell'ultima spetie dell'astutia; <emph>et dixe ad me: "Hor su"</emph>: monta su, perchè bisogna che la sensualità sia exortata dalla ragione che non si lasci corrompere dal vitio. Et mettesi Virgilio tra la coda della fiera et Danthe, acciochè quella non l'offenda. Imperochè quando la sensualità ha conosciuto l'astutia strucciolerebbe forse a sequitarla; et in questo modo el fin suo sarebbe dannoso se la ragione non vi s'interponessi.</p></div3>
<div3><head>vv.  85-93</head>
<lg><l>Quale colui che s'appressa al ribrezo</l>
<l>della quartana c'ha già l'unghie smorte</l>
<l>et triema tutto pur guardando el rezo,</l></lg>
<lg><l>Tal divenn'io alle parole porte,</l>
<l>ma vergognar mi fen le sue minaccie</l>
<l>che 'nnanzi al buon signor fan servo forte.</l></lg>
<lg><l>Io m'assettai in su quelle spallaccie</l>
<l>sì volsi dire ma la voce non venne</l>
<l>chom'io credecti: "Fa che tu m'abbracci".</l>
</lg>
<p>Non è da maraviglarsi che Danthe impaurissi vedendo dove havea a salire. Imperochè benchè la sensualità ubbidisca alla ragione, nientedimeno insino a tanto che non è facto fermo habito della forteza conviene che l'appetito nelle 'mprese grandi sbigottisca.</p>
<p>[85-87] Dice adunque che udendo le parole di Virgilio tremava pensando havere a salire in su quella fiera, come triema <emph>colui che s'appressa al ribrezo</emph>, cioè al capriccio, <emph>della quartana</emph>; <emph>el rezo</emph>: l'ombra.</p>
<p>[88-90] <emph>ma vergognar mi fen le sue minaccie</emph>: non l'ha minacciato Virgilio, ma intendiamo che ogni precepto ha inchiuso minaccie in sè, perchè quando chi è havuto da te in somma reverentia ti comanda pare che tali precepti sieno minaccie; <emph>che 'nnanzi a buon signor fa servo forte</emph>: quando el servo conosce havere buono, cioè giusto et discreto, signore, et sentesi da quello minacciare, lui pigla animo, perchè sa che non gli comanderebbe chose che non potessi fare, et che non gli fussi utile; <emph>sì volsi dire</emph>: chosì volsi dire, cioè fa che tu m'abbracci; ma la paura m'impedì in forma che la voce non uscì della bocca; et qui pone l'affecto della paura, la quale spesso impedisce el parlare. Di qui Virgilio: "pars tollere vocem Exiguam: inceptus clamor frustratur hiantes".</p></div3>
<div3><head>vv.  94-114</head>
<lg><l>Ma epso ch'altra volta mi sovvenne</l>
<l>ad alto tosto forte ch'io montai</l>
<l>con le braccia m'avvinse et mi sostenne;</l></lg>
<lg><l>Et dixe: "Gerion muoviti homai</l>
<l>le rote larghe et lo scender sia pocho</l>
<l>pensa la nuova soma che tu hai".</l></lg>
<lg><l>Chome la navicella escie del loco</l>
<l>indrieto indrieto sì quindi si tolse,</l>
<l>et po' ch'al tutto si sentì ad giocho,</l></lg>
<lg><l>Dov'era il pecto la coda rivolse,</l>
<l>et quella presto chome anguilla mosse,</l>
<l>et cholle branche l'aer ad sè raccolse;</l></lg>
<lg><l>Maggior paura non credo che fosse</l>
<l>quando Phetonte abbandonò gli freni</l>
<l>perchè 'l ciel chome pare anchor si schosse</l></lg>
<lg><l>Nè quando Icharo misero le reni</l>
<l>sentì spennar per la scaldata cera</l>
<l>gridando el padre a llui: "Mala via tieni"</l></lg>
<lg><l>Che fu la mia quando vidi ch'i' era</l>
<l>nell'aer d'ogni parte et vidi spenta</l>
<l>ogni veduta fuor che della fiera.</l>
</lg>
<p>[94-96] <emph>Ma epso</emph>: dimostra che la ragione per se medesima soccorre alla sensualità; <emph>con le braccia m'avvinse et mi sostenne</emph>: quasi dica che la forza della ragione soccorre alla fragilità della sensualità.</p>
<p>[97-99] <emph>Et dixe Gerione</emph>: è stato mirabile lo 'ngegno del poeta, el quale chon sommo artificio tutti e mostri discripti da' poeti commodamente conduce a suo proposito, in forma che non si partendo dalla christiana religione di quegli exorna el suo poema. Adunque perchè truovò nello 'nferno virgiliano Gerione posto tra monstri dove dice "Gorgones Arpieque, et forma tricorporis umbre"; et perchè oltra alla favola si legge nella historia chostui essere stato astuto, però l'accomodò in questo luogho acciochè come negl'altri chosì in questo cerchio fussi monstro conveniente a exprimere el vitio quivi punito. Dicono che Gerione fu re d'Hispagna, et hebbe tre corpi. Il che fingono perchè fu re di tre isole cioè di due Baleare che sono Maiolica et Minolica et d'Hebuso, et che Hercole combattendo seco in tre volte l'uccise in ciaschuna volta uccidendo un corpo. Il che dinota che l'huomo virtuoso può spegnere quelle tre spetie di fraude già di sopra dimostrate; <emph>muoviti homai Le rote larghe et lo scender sia pocho</emph>: quando voglamo chon più facilità scendere o salire alchuna erta soglamo non andare adirictura, ma fare larghe circuitioni in modo che vegnamo a scendere pocho per volta, et <emph>maxime</emph> quando habbiamo bestia molto charicha. Adunque dice el poeta ‘Essendo tu charico di Danthe el quale havendo corpo pesa più che l'anime sanza corpo non scendere alla scondescesa, ma va girando’, et allegoricamente dimostra che a volere menare la sensualità per la cognitione della fraude è mestieri procedere chon più lento passo, perchè l'huomo non intende sanza discorso, et non ha quella celerità nel comprendere, che ha lo spirito incorporeo.</p>
<p>[100-102] <emph>Chome la navicella</emph>: optima comperatione et tanto aperta che non bisogna altra expositione; <emph>a giuocho</emph>: diciamo l'uccello essere ad giuocho quando è in luogho sì aperto che può volgersi dovunche vuole, et similmente diciamo della nave quando fuori di porto et di luogo strecto si può expeditamente voltare.</p>
<p>[103-105] <emph>Dove era el pecto</emph>, cioè alle sponde del septimo cerchio, <emph>la choda rivolse</emph>, andò adunque indrieto insino quivi et poi si volse, <emph>et quella presta</emph>: cioè prestamente, et mossela per l'aria chome l'anguilla per l'acqua.</p>
<p>[106-111] <emph>Maggior paura non credo che fosse</emph>: la sententia è ‘io non credo che nè Phetonte havessi maggior paura quando sbigottito già lasciò e freni a' cavagli. Nè Icaro quando si sentì privare delle penne dell'ale. Il che acciochè meglio s'intenda brievemente narreremo l'una et l'altra favola. Phethonte fu figluolo del Sole et di Climene; era ne' medesimi tempi Epapho figluolo di Giove, el quale superbo per tanto padre sprezava Phethonte, et neghava lui essere nato di Phebo. Dolsesene con la madre Phethonte, et da llei admaestrato andò alla casa di Phebo, et a llui chiese gratia innominata. Giurò Phebo che impetrerebbe ciò che chiedessi. Allhora el temerario giovanetto chiese che per un giorno gli concedessi guidare el suo carro. Pentissi Phebo havere giurato et tentò di dissuaderlo; ma infine stando lui nel temerario suo proposito gli concesse el solare carro, el quale e poeti fingono esser guidato da quattro cavagli. Questi sono Pyroo, Eoo, Ethone, et Phlegone. Era già a mezo el cielo Phethonte quando e cavagli non temendo sì debole governatore lasciorono el quarto cielo nel quale el sole si volge et scesono non solamente sobto el terzo cielo di Venere, et el secondo di Mercurio, ma sobto la luna la quale è nel primo. Sentì la terra la troppa propinquità del sole; et ogni chosa ardea. Il perchè mosso a commiseratione Giove perchosse Phethonte con celeste fulgore, et pinselo nel Po, et quivi morì non sanza exemplo di tutti gl'huomini, el quale admonisce che non faccino impresa sopra le proprie forze. Icaro fu figluolo di Dedalo del quale troppo prolipso sarebbe narrare ogni historia; ma non potendo altrimenti fuggire di Chreta, perchè era di somma industria et arte in moltissime chose fabbricò ale ad sè, et al figluolo, quello admonendo che nè troppo alto volassi, nè troppo basso, perchè nelle superiori parte el caldo struggerebbe la cera che tenea le penne, et nelle inferiori l'humidità l'aggraverrebbe troppo. Volorono adunque ambodue salvi insino che el figluolo tenne drieto al padre. Ma dopo alquanto spatio stimolato Icaro da troppa cupidità del volare in alto divenne inobediente a' salutari precepti del padre. Salì chome aquila tanto alto che, liquefacta la cera che tenea le penne rimase sanza ale, et cadde in quel mare, el quale dal suo nome fu poi nominato Icario.</p>
<p>[112-114] Tale pavento hebbe adunque Danthe vedendosi portare allo 'ngiù per aria da Gerione, quale hebbe Phethonte, et Icaro quando rovinavono a terra. Per questi due intendono e poeti tutti quegli e quali mossi da troppa presumptione di sè medesimi, et da temerità ardiscono a fare imprese sopra le forze et le facultà loro. Onde interviene che non posson condurre tale impresa al debito fine, et caggion tra via sobto la soma. Chosì adunque la sensualità elevata dalla contemplatione dell'astutia sbigottiva di poter conseguire tal cognitione. Imperochè non vedere altro che aere significa la contemplatione dell'astutia in genere non circunscripta nè da luogho nè da tempo, la quale è al tutto incorporea, cioè non solamente denudata dalla materia, ma <emph>etiam</emph> da gl'accidenti della materia.</p></div3>
<div3><head>vv.  115-126</head>
<lg><l>Ella se 'n va notando lenta lenta</l>
<l>rota et distende, ma non me n'accorgho</l>
<l>se non ch'al viso disobto mi venta.</l></lg>
<lg><l>Io sentia già dalla man dextra el gorgo</l>
<l>far sobto noi un orribile scroscio</l>
<l>perchè chon gl'occhi in giù la testa sporgo</l></lg>
<lg><l>Allhor fu' io più timido allo scoscio</l>
<l>però ch'io vidi fuochi et senti' pianti</l>
<l>perch'io tremando tutto mi rascoscio;</l></lg>
<lg><l>Et vidi poi che nol vedea davanti</l>
<l>lo scender e 'l girar per li gran mali</l>
<l>che s'appressavan da diversi canti.</l>
</lg>
<p>[115-117] Quanto al texto dimostra la facilità dello scendere. Imperochè chi ruota, cioè fa molte circuitioni, va adagio, scende facilmente. Et quanto all'allegoria dimostra che la cognitione dell'huomo non scenda sanza la circuitione del discorso della ratiocinatione, et non chon quella celerità che le substantie seperate; <emph>ma io non m'accorgo</emph>: non s'avvedea che scendessi, se non che nel calare sentiva vento al viso, chome sentirebbe uno che scendessi per fune; et allegoricamente dimostra che la fraude conduce in forma che l'huomo non se n'accorge.</p>
<p>[118-120] <emph>Et sentia già dalla man dextra el gorgo</emph>: adunque la fiera è ita a sinistra, et passando havea lasciato el gorgo, cioè el fiume, a man dextra; <emph>far sobto noi un horribile scroscio</emph>: cioè suono, che nascea per la caduta dell'acqua. Il <emph>perchè io sporgo</emph>, cioè fo infuori, <emph>la testa con gl'occhi in giù</emph>, con gl'occhi chinati.</p>
<p>[121-123] <emph>Allhor fu' io più timido</emph> che prima <emph>allo scoscio</emph>, alla caduta dell'acqua, perchè conobbi quanto era el precipitio.</p>
<p>[124-126] <emph>Et vidi poi che nol vedea davanti</emph>: chi è o in acqua o in aria in forma che non veggha terra da alchuna parte non s'accorge che quella cosa che lo porta si muove. Ma quando comincia a vedere la terra allhora s'accorge del moto; et se sei in mare tu vedi riguardando una isola se la nave va diricta o se s'aggira. Et allegoricamente dimostra che quando noi ci apressiamo a' fuochi et a' pianti, cioè al danno al quale ci conduce la fraude, allhora ci accorgiamo del girare, et dello scender della fiera, cioè cognosciamo le circuitione et le rivolture della fraude.</p></div3>
<div3><head>vv.  127-136</head>
<lg><l>Chome 'l falcon ch'è stato assai in sull'ali</l>
<l>che sanza veder logoro o l'uccello</l>
<l>fa dire al falconieri: "Omè tu cali"</l></lg>
<lg><l>Discende lasso onde si muove snello</l>
<l>per cento ruote, et da lunga si pone</l>
<l>dal suo maestro disdegnoso et fello,</l></lg>
<lg><l>Chosì ne pose al fondo Gerione</l>
<l>ad piè ad piè della staglata roccha,</l>
<l>et discarcate le nostre persone</l></lg>
<lg><l>Si dileguò chome da chorda choccha.</l>
</lg>
<p>[127-132] Per questa comperatione dimostra che Gerione el quale era ito un pezo volteggiando et sostenendosi in su l'ale pocho era sceso poi si calò chome 'l falcone, el quale poi che è stato un pezo in aria, et non vede uccello da ferire si chala sanza che sia allectato o con uccello o col logro; <emph>discende lasso</emph>, cioè stanco, <emph>onde si muove snello</emph>: cioè da quel luogo, dal quale s'era partito; <emph>snello</emph>: cioè dextro et veloce; <emph>per cento ruote</emph>: cioè per molti cerchi, et ponsi di lungi dal falconieri sdegnato et infellonito. Et questo allegoricamente è vero nel fraudulento, el quale tiene la chosa sospesa un tempo in modo che non intendi quello si vogla fare, et con sue rivolture ti conduce al fondo, et condoctoti quivi ti sparisce dinanzi et lasciati nel fondo.</p>
<p>[136] <emph>Si dileguò</emph>: sparì con quella velocità che la coccha della ghiera si parte dalla chorda. Imperochè benchè tu t'accorga della fraude lui è prima sparito che tu ne possa prender vendecta. Conduxe Theseo Adriana nell'isola di Naxo. Nè s'accorse del tradimento la fanciulla se non quando desta intese Theseo essere già sparito, et havere lei lasciata sanza navigio, chol quale lo potessi sequire.
</p></div3></div2>
<div2><head>XVIII</head>
<argument><p>CANTO .XVIII. DELLA PRIMA CANTICA DI DANTHE</p></argument>
<div3><head>vv.  1-9</head>
<lg><l>Luogo è d'inferno decto Malebolge</l>
<l>tutto di pietra et di color ferrigno</l>
<l>chome lo cerchio che d'intorno el volge.</l></lg>
<lg><l>Nel dricto mezo del campo maligno</l>
<l>vanneggia un pozo assai largo et profondo</l>
<l>di cui suo loco conterà l'ordigno.</l></lg>
<lg><l>Quel cerchio che rimane adunque è tondo</l>
<l>tra 'l pozo e 'l piè dell'alta ripa dura,</l>
<l>et è distincto in dieci parti el fondo.</l>
</lg>
<p>In questo decimo octavo canto comincia l'auctore a tractare dell'octavo cerchio dove è punita la fraude inverso el proximo non confidente. Imperochè nel precedente canto discripse l'astutia in genere in figura di Gerione, pel quale furon trasportati dal cerchio de' violenti ad quel de' fraudulenti; et quivi gli posò Gerione. Il che dinota che doppo la contemplatione della fraude in genere cominciorono a considerare le sue spetie et particularità. Et perchè dieci sono le spetie della fraude però questo cerchio similmente si divide in dieci bolge. Ma nel presente canto si tracta solamente della prima, et cominciassi la seconda.</p>
<p>[1-3] Discrive adunque prima el sito di questo octavo cerchio, et dice che <emph>è luogho d'inferno decto</emph>, cioè nominato, <emph>Male bolge</emph>: bolgia significa ripostiglo et seno et golfo et riceptacolo. Il perchè è conveniente nome che sia chiamato mal ripostiglo et riceptacolo el luogho della fraude. Et molto quadra che e fraudulenti sien puniti in valli et luoghi rinchiusi, perchè la fraude sempre sta rinchiusa, et non viene mai in luogho aperto, ma cerca latebre et tenebre; <emph>tutto di pietra</emph>: perchè è duro cuore et vacuo d'ogni carità et fraudolento; <emph>et di color ferrigno</emph>: di color di ferro. Imperochè non solamente è vacuo di carità, ma è armato di crudeltà. Puossi anchora dimostrare per questo che la fraude è coperta di doppia dureza. Imperochè 'l violento solamente pecca per fare contro al proximo; ma el fraudulento oltre a questo al danno arroge lo 'nganno.</p>
<p>[4-6] <emph>Nel dricto mezo</emph>: mezo si pigla in due modi, cioè inpropriamente quando diciamo mezo ogni chosa che è tra due extremi, et propriamente quando diciamo mezo quella parte la quale ugualmente è distante da ogni extremo. Adunque dixe <emph>nel dricto mezo</emph>, cioè nel vero e proprio mezo. Adunque <emph>nel</emph> proprio <emph>mezo del campo maligno</emph>, di questo piano dell'octavo cerchio veramente maligno, perchè niente è che più nuoca che la fraude; <emph>vaneggia un pozo</emph>: è un luogo concavo et cupo vano, cioè vacuo. Et questo è el nono cerchio, el quale per la sua strecteza et profondità a comperatione de gl'altri pare un pozo; <emph>assai largo</emph>: a dinotare che perchè habbia decto pozo; nientedimeno è largho, perchè punisce in sè tre spetie di traditori, <emph>et profondo</emph>, perchè va insino al centro della terra, <emph>et l'ordigno</emph>, cioè l'artificioso sito di questo, <emph>dicerà</emph>, dirà, <emph>suo locho</emph>: perchè nel suo luogho quando tracterà del nono cerchio s'intenderà.</p>
<p>[7-9] <emph>Quel cerchio</emph>: dimostra l'octavo cerchio el quale rimane cincto dalle parte interiore dal nono, et dalla exteriore della ripa che lo divide dal septimo; et questo è diviso in dieci bolge. Questo sito intenderai apuncto nella topographia, la quale ponemmo nel principio del libro.</p></div3>
<div3><head>vv.  10-18</head>
<lg><l>Quale dove per guardia delle mura</l>
<l>più et più fossi cingon li castelli</l>
<l>la parte dove son rendon sicura,</l></lg>
<lg><l>Tal imagine quivi facean quelli,</l>
<l>et chome a tal forteze da llor sogli</l>
<l>dalla riva di fuor son ponticelli,</l></lg>
<lg><l>Chosì da imo della roccha scogli</l>
<l>muove che ricidien l'argini e fossi</l>
<l>infino al pozo che i tronch'e raccogli.</l>
</lg>
<p>Chome intorno a una forteza si fanno assai fossi, et nientedimeno dalla porta di tale forteza insino fuori di tutti e fossi sono ponti, chosì tutti questi fossi, e quali erono intorno al nono cerchio erono ricisi da scogli, e quali erono in luogho di ponti. Questi fossi dinotano la profondità della fraude; et è conveniente chosa che chome la fraude sempre sta in profondo nè mai si mostra in luogho aperto, chosì in luogho profondo sieno puniti e fraudulenti. Et lo schoglio che attraversa e fossi, et fa ponte pel quale passa Virgilio et Danthe, significa el processo della speculatione, el quale è in chosa soda, et ferma, perchè è fondato in su la verità; et questo schoglio, el quale è uno, et continua dal fondo della ripa nel quale Gerione gl'havea scesi insino al pozo ricidendo, cioè attraversando tutti e fossi, et non è in nessuno luogho interropto, dimostra che una medesima volontà di contemplatione ci porta continuato discorso per la cognitione di tutte le chose.</p></div3>
<div3><head>vv.  19-39</head>
<lg><l>In questo luogho della schiena schossi</l>
<l>di Gerion trovammoci e 'l poeta</l>
<l>tenne a sinistra et io drieto mi mossi.</l></lg>
<lg><l>Alla man dextra vidi nuova pieta,</l>
<l>nuovi tormenti, et nuovi frustatori</l>
<l>di che la prima bolgia era repleta.</l></lg>
<lg><l>Nel fondo erono nudi e peccatori</l>
<l>dal mezo in qua ci venien verso 'l volto,</l>
<l>di là con noi, ma con passi maggiori,</l></lg>
<lg><l>Chome e Romani per l'exercito molto</l>
<l>l'anno del giubileo su per lo ponte</l>
<l>hanno a passar la gente modo tolto,</l></lg>
<lg><l>Che dall'un lato tutti hanno la fronte</l>
<l>verso 'l castello, et vanno ad sancto Pietro</l>
<l>dall'altra sponda vanno verso 'l monte,</l></lg>
<lg><l>Di là di qua su per lo saxo tetro</l>
<l>vidi demon correnti con gran ferze</l>
<l>che li battien crudelmente di retro.</l></lg>
<lg><l>Ah chome facen lor levar le lerze</l>
<l>alle prime percosse et già nessuno</l>
<l>le seconde aspectava nè le terze.</l>
</lg>
<p>[19-21] Gerione scotendo la schiena si scarichò di noi nel luogo sopradecto. Il che dinota che dopo la consideratione della fraude in genere cominciorono a considerare e particulari chome pocho prima dicemmo. Et el poeta tenne a sinistra per la ragione la quale già habbiamo disopra allegato, et Danthe gli tenne drieto.</p>
<p>[22-27] <emph>Alla man dextra</emph>: imperochè attorniando el luogho dalla man sinistra epso luogho dove erono e peccatori rimanevono alla dextra; <emph>nuovi tormenti</emph>: perchè anchora non havea trovato anime che fussin frustate, nè dimoni frustatori di decte anime. <emph>Nel fondo erono gnudi e peccatori</emph> e quali erono battuti. Et dimostra che questa bolgia era divisa in due parti. Imperochè dalla parte di verso Danthe e peccatori venivono all'incontro. Gl'altri che erono nell'altra parte andavono in là chome noi, ma chon passi maggiori che noi.</p>
<p>[28-33] Adunque era questa bolgia divisa chome el ponte a sancto Angelo l'anno del giubileo, el quale diviso per lo lungho da una parte riceve quegli e quali vanno verso castel Sanctagnolo, et verso san Piero, dall'altra quegli che vengono da san Piero; <emph>l'anno del giubileo</emph>: iubileo in lingua hebrea significa anno di rimessione et liberatione. Imperochè gl'hebrei finito el septimo septenario de gl'anni che è el cinquantesimo anno liberavono tutti e servi, et rimettevano et cancellavono tutti e debiti, et tale anno chiamavono iubileo. Ad cui similitudine dipoi la chiesa christiana ordinò che ogni cinquantesimo anno el sommo pontefice liberassi da' suoi peccati concedendo plenaria indulgentia tutti quegli che confessi et contriti visitassino le romane chiese; et perchè in questo anno è infinito concorso d'huomini nella città di Roma, et gran turba si fa nel ponte a sancto Angelo da quegli che vanno o venghono da sancto Pietro in Vaticano, instituì papa Bonifatio nell'anno .M.ccc. che el ponte si dividessi per la sua longitudine, et una parte servissi a quegli che andassino a sancto Petro, et l'altra a quegli che tornassino. Chosì adunque è diviso questa via di Male bolge, et per l'una parte vanno quegli che hanno corropte le femmine o con parole o con prezo per subministrarle ad altri; et pell'altra quegli che nel medesimo modo l'hanno corropte per haverle per sè.</p>
<p>[34-36] Chostoro adunque non sono lasciati mai posare; ma hanno drieto demoni e quali chon ferze gli battano et cacciano. Imperochè chome loro non hanno lasciato vivere nella sua pace le femine, ma con ferze o di lusinghe o di premii l'hanno pincte alla loro vogla, chosì testè e demonii caccion loro, et possiamo rectamente pe' demonii intendere e rimorsi della conscientia, che sempre affannano chi è maculato di tale vitio; <emph>di qua di là</emph>, cioè et dove sono quegli che vanno, et dove sono quegli che vengono, <emph>su per lo saxo tetro</emph>, nero et bructo, <emph>vidi demoni</emph>: e quali correndo loro drieto gli battevono crudelmente in forma che gli facean velocemente correre.</p>
<p>[37-39] Et sempre alla prima ferzata saltavon via; <emph>levar le lerze</emph>: le gambe. Qui è da notare che dimostra la pena de' seducitori, et seductione è per inganno indurre alchuno a far quello che non debba; et benchè la seductione sia di molte spetie, nientedimeno qui tracta della seductione che induce al vitio della carne. Et questa si commette in due modi o seducendo alchuna femmina in forma che consenta ad alchuno altro, o veramente ad se medesimo. Et perchè el vitio della luxuria è el men grave peccato tra' peccati mortali, però pone la seductione in questo vitio men grave che ne gl'altri.</p></div3>
<div3><head>vv.  58-66</head>
<lg><l>Mentre io andavo gl'occhi miei in uno</l>
<l>funno scontrati, et io sì tosto dixi:</l>
<l>"Già di veder costui non son digiuno".</l></lg>
<lg><l>Perciò a ffigurallo gli ochi affissi</l>
<l>e 'l dolce duca mio sì si ristecte,</l>
<l>et assentì ch'alquanto indrieto gissi;</l></lg>
<lg><l>Et quel frustato celar si credecte</l>
<l>bassando 'l viso ma poco li valse</l>
<l>ch'io dixi: "Tu che gl'occhi ad terra gette</l></lg>
<lg><l>Se le faction che porti non son false</l>
<l>Venetico se' tu Caccianimico;</l>
<l>ma che ti mena ad sì pungente salse?"</l></lg>
<lg><l>Et egli ad me: "Mal volentier lo dico,</l>
<l>ma sforzami la tua chiara favella</l>
<l>che mi fa sovvenir del mondo anticho.</l></lg>
<lg><l>Io fui cholui che la Ghisola bella</l>
<l>conduxi a ffar la vogla del marchese</l>
<l>chome che suoni la sconcia novella;</l></lg>
<lg><l>Et non pur io qui piangho bolognese</l>
<l>ancho n'è questo luogho tanto pieno</l>
<l>che tante lingue non son hora apprese</l></lg>
<lg><l>A dicer ‘sipa’ tra Savena et Rheno</l>
<l>et se di ciò vuoi fede o testimonio</l>
<l>rechati a mente el nostro avaro seno".</l></lg>
<lg><l>Chosì parlando el percosse un demonio</l>
<l>chon la sua scuriata, et dixe: "Via</l>
<l>ruffian qui non son femmine da conio".</l>
</lg>
<p>Qui induce haver trovato messer Venetico de' Caccianimici da Bologna. Et non sanza cagione induce che chostui s'ingegnassi d'occultarsi. Imperochè tal vitio è si abominevole non solamente tra buoni, ma anchora tra rei, che non è sì impudente nè sì sfacciato che non si vergogni esser notato di tale infamia. Sono molti vitii, che benchè sieno da fuggirgli, nientedimeno hanno in sè alchuna ombra di virilità. Ma questo è notato per vilissimo <emph>etiam</emph> de' vilissimi. Messer Venetico de' Caccianimici da Bologna fu mezano che el marchese Obizo da Esti signore di Ferrara hebbe una sua sorella, la quale fu chiamata Ghisola bella.</p>
<p>[58-63] <emph>Et non pure io qui piangho bolognese</emph>: dinota che molti bolognesi sono lordi di tal vitio dicendo che tante lingue non sono <emph>apprese</emph>, cioè apparecchiate, <emph>a dicer ‘sipa’ tra Savena et Rheno</emph>: quasi dica: non sono tante lingue in Bologna dove si dice "sipa" in luogho di "sì", la qual Bologna è in mezo di due fiumi, de' quali l'uno è decto Savena lontano da Bologna circa due miglia verso Romagna dalla parte orientale. L'altro Rheno del quale fa mentione Plinio quando narrando delle cannuccie apte a far freccie da archo, scrive nessuno calamo essere più acto alle saecte che quel che nasce nel Rheno di Bologna, perchè ha assai medolla, et veloce pondo, questo è dalla parte occidentale a Bologna inverso Lombardia; <emph>et se di ciò vuoi fede o testimonio Rechati a mente el nostro avaro seno</emph>: dimostra che avaritia et cupidità di pecunia conduce gl'huomini a sì vile et abominevole vitio. Il perchè è gratissima all'avaro la sententia del satyro: "unde habeas querit nemo, sed opportet habere".</p>
<p>[64-66] <emph>qui non son femmine da conio</emph>: cioè da pecunia la quale si conia. Et questo dice perchè chi vuole corrompere la femmina non ha maggior mezo che la pecunia. È notissimo che l'avaritia nasce da viltà et timidità d'animo. Il perchè e vecchi et le femmine perchè sono di poco animo, questi per accidente dell'età, quelle per natura sempre sono avari. Et di questo infiniti exempli potrei riferire, perchè molte si sono trovate simili ad Eriphile, la quale corropta per doni manifestò el marito suo Amphierao, el quale stava occulto per non essere constrecto andare alla guerra Thebana, nella quale secondo suoi augurii haveva a essere morto.</p></div3>
<div3><head>vv.  67-72</head>
<lg><l>Io mi raggiunsi con la scorta mia;</l>
<l>poscia con pochi passi divenimmo</l>
<l>dov'uno scoglo della ripa uscia.</l></lg>
<lg><l>Assai leggiermente quel salimmo,</l>
<l>et volti a dextra sopra la sua scheggia</l>
<l>da quelle cerchie eterne ci partimmo.</l>
</lg>
<p>[67-69] <emph>dove uno scoglio</emph>: uno arco di ponte di quegli che furon decti disopra; <emph>della ripa</emph>: la quale dimostrò che cignea el septimo cerchio, et la prima bolgia dell'octavo.</p>
<p>[70-72] <emph>Assai leggiermente</emph>: quanto alla lectera dimostra el camino non essere faticoso; et allegoricamente significa che havendo havuto la cognitione della fraude in genere facile chosa era conoscere questa spetie; <emph>a man dextra</emph>: secondo la lectera era necessario tenere in su la man <emph>dextra</emph>, ritta, volendo salire al ponte; et allegoricamente sempre va a mano dextra chi cerca la cognitione delle cose; <emph>sopra la sua scheggia</emph>: sopra el dosso di tale scoglio, el quale era una scheggia che uscia d'una ripa. Nè potea altrimenti vedere l'altra turba dell'anime, le quali venendo chon loro gli voltavono le spalle; <emph>da quelle eterne cerchie</emph>: cioè ci discostammo dal cerchio più exteriore el quale abbraccia tutti gl'altri chome disopra fu dimostro. Adunque insino a qui non era anchora Danthe entrato nel primo ponte, ma era anchora nell'argine overo ripa, la quale chiude in sè tutte le bolge, et andando a sinistra scontrò Venetico, dal quale partito al presente arriva nella prima entrata del primo ponte, overo del primo archo del ponte.</p></div3>
<div3><head>vv.  73-81</head>
<lg><l>Quando noi fumo là dov'e' vaneggia</l>
<l>disotto per dar passo agli sferzati</l>
<l>lo duca dixe: "Attendi et fa che seggia</l></lg>
<lg><l>Lo viso in te da questi altri mal nati</l>
<l>a' quali anchor non vedesti la faccia</l>
<l>però che sono insieme con noi andati".</l></lg>
<lg><l>Dal vecchio ponte guardavan la traccia</l>
<l>che venia verso noi dall'altra banda,</l>
<l>et che la ferza similmente caccia.</l>
</lg>
<p>La sententia è ‘quando noi fumo in sul mezo del primo cerchio, el quale disobto ad sè è voto chome veggiamo tutti gl'archi de' ponti, et per quello vacuo passavono l'anime, le quali anchora non haveano vedute in viso, Virgilio mi fe' fermare et guardare da quella sponda del ponte dalla quale loro entravono, acciochè potessi vedere loro la faccia’.</p>
<p>[73-78] <emph>là dove</emph> el ponte <emph>vaneggia di sobto</emph>: cioè è vacuo; <emph>per dar passo a gli sferzati</emph>: imperochè loro passavono sobto el ponte pel vano del primo archo; <emph>attendi</emph>: sta attento et voltato inverso loro in forma che <emph>el viso</emph>, cioè la vista la quale viene <emph>da questi mal nati</emph>, cioè nati a questa miseria; <emph>seggia</emph>: ferisca in te. Imperochè essendo volto inverso loro la vista loro ti verrà allo 'ncontro.</p>
<p>[79-81] <emph>Dal vecchio ponte guardavam la traccia</emph>, quasi dica la moltitudine, <emph>che veniva verso noi</emph>: insino a qui questa moltitudine non era venuta inverso Danthe, ma insieme chon Danthe. Ma hora perchè Danthe havea attraversato loro la via salendo in sul ponte sobto el quale loro passavono, et riguardando dalla banda donde entravano, et non donde uscivano, veramente può dire che venia verso noi; <emph>dall'altra banda, Et che la ferza similmente caccia</emph>: perchè chome gl'altri decti disopra erono battuti da demonii. Imperochè essendo uno medesimo peccato meritamente era punito con la medesima pena.</p></div3>
<div3><head>vv.  85-99</head>
<lg><l>E 'l buon maestro: "Sanza mia domanda</l>
<l>- mi dixe - guarda quel grande che vene</l>
<l>et per dolor non par lachrime spanda,</l></lg>
<lg><l>Quanto aspecto reale ancho ritene;</l>
<l>quel è Iason che per cuore et per senno</l>
<l>e Cholchi del monton privati fene;</l></lg>
<lg><l>Esso passò per l'isola di Lenno</l>
<l>poi che l'ardite femmine et spietate</l>
<l>tutti li maschi loro a morte denno;</l></lg>
<lg><l>Ivi con cenni et con parole ornate</l>
<l>Isypyle ingannò la giovinetta,</l>
<l>che prima havea tutte l'altre ingannate.</l></lg>
<lg><l>Lasciolla quivi gravida et solecta,</l>
<l>tal colpa a tal martirio lui condanna</l>
<l>et ancho di Medea si fa vendecta;</l></lg>
<lg><l>Con lui sen va chi da tal parte inganna</l>
<l>et questo basti della prima valle</l>
<l>saper et di color che 'n sè assanna".</l>
</lg>
<p>In questa seconda spetie di seductione &lt;...&gt;, e quali hanno con lusinghe tirato le femine nella loro volontà; pone per exemplo Iasone et molte favole insieme intricha, le quali nè a pieno al presente narreremo, perchè non patisce el luogho tanta lungheza; nè al tutto le lasceremo indrieto, perchè non resti el lectore al tutto indocto di quelle. Furono in Thessaglia due frategli, Pelia re di quella regione, et Esone; et d'Esone nacque Iasone, el quale perchè era et di corpo molto formoso, et robusto, et d'animo grande et excellente disiderava fare chosa degna di memoria. Ad che anchora el zio l'accendea non tanto per favorire alla sua gloria, quanto perchè temeva non havendo lui figluoli maschi, che insieme chol padre non machinassi fraude per torgli el reame. Et sperava che mettendosi Iasone a cose ardue et piene di pericoli facilmente potessi perire. Il perchè lo confortò che facessi impresa di torre l'aureo vello del montone di Phrixo el quale era in Cholchi città di Ponto. Ma acciochè anchora dell'aureo vello brievemente facciamo mentione, d'Athamante et Neiphila nacquono Phrixo, et Helle, e quali dipoi per la falsità della loro matrigna Ino furono dal padre cacciati, et Iunone gli comandò che salissino in sul montone dell'oro, el quale el padre havea dato loro, et con quello passassino el mare; ma in questo transito Helle paurosa fanciulla cadde in mare, et da llei dipoi tal mare è decto Hellesponto. Phryxo si conduxe in Cholchi dove regnava Eta, et consacrò la pelle del montone e Marte. Questo volea Iasone; et per questo fabbricò nel monte Pelio la nave, la quale fu decta Argos dall'artefice el quale la compose. Overo dalla sua velocità, perchè "argos" in greco significa veloce. Con lui andorono e principali della Grecia; tra quali furono Hercole, Talamone, Orpheo, Castor, et Pollux; et prima arrivorono in Lemno, la quale isola era sanza maschi. Imperochè essendo loro iti contro a' Thracesi facto prima sacrificio a tutti gli dii excepto che a Venere, volle vendicarsi Venere, et per questo di tanto furore accese quelle donne che di comune consiglo prima uccisono que' pochi che erono rimasi nell'isola, dipoi tornando con victoria gl'altri, aspectorono la nocte et giuntogli al somno ciaschuna uccise el suo, excepto che Isyphyle, o a dir meglo Hisypyle, la quale mossa ad compassione del padre suo Thoante re furtivamente lo mandò fuor dell'isola, fingendo con honorevoli exequie che già l'havessi morto. In Lemno stectono uno anno mescolandosi con le donne; et Iasone per havere Hisypyle allhora regina, promisse torla per mogle, et tornare di quivi, et lasciolla gravida di due figluoli Thoante et Euneo. Nè mai dipoi a llei ritornò. Giunse in Colcho, nè potea havere el velo dell'oro se prima non uccideva el grande serpente che lo guardava, et non domava due thori bravi, e quali havevano piedi di bronzo, et gittavono fiamme per le nari, et chon quegli dipoi era necessario che seminassi e denti del già morto serpente. Di tale seme nascevano huomini armati e quali gl'era mestiero uccidere. Nè poteva a sì horrenda guerra bastare humana forza. Usò adunque l'astutia, et con sue lusinghe tirò Medea figluola del re nel suo amore, et promesse farsela mogle. Lei che era grandissima magha, et potendo più nel pecto suo l'amore inverso Iasone, che el vincolo et obbligo paterno, con sue herbe et incanti fece vincitore Iasone, et rapito el vello chon lui se n'andò. Ma Iasone giunto a Choranto pocho grato del beneficio anzi ingratissimo ripudiò Medea, et tolse per moglie la figluola di Creonte re di Chorantho decta secondo Lactantio Glauce, secondo Seneca Creusa. Questa ingratitudine constrinse Medea a porre per cibo a Iasone due figluoli, e quali epso di lei havea generati, et con doni amaliati mandati a Creusa arse lei et el suo palazo. La corruptela adunque di queste due femmine fa che Iasone è punito in questa bolgia.</p>
<p>[85-87] <emph>che per cuore et per senno</emph>: per grandeza d'animo et per prudentia. Nè potea altrimenti fare sì egregio facto, se non havessi havuto grande animo in sì gravi pericoli; et gran prudentia nel condurre. Imperochè chome dice Salustio: "prius consulto, et ubi consulueris mature facto opus est". Adunque nelle chose grandi è necessaria la prudentia la quale ti mostri prima se è da fare o no; et se è da fare con che via et con che modo. Dipoi bisogna havere forteza et francheza d'animo, acciochè la difficultà et pericolo che v'è non t'invilisca. Il perchè non essendo verisimile che sanza queste due virtù Iasone havessi facto sì gran chose, però el poeta glene attribuisce. Ma anchora Diodoro Siculo el medesimo di lui scrive, et molte chose egregie di lui sono state mandate alle lectere, per le quali gli furono attribuiti divini honori, et edificati tempi, e quali Alexandro magno mosso credo da invidia fece gittare a terra.</p>
<p>[88-90] <emph>Indi passò pell'isola di Lemno</emph>: Lemno è isola nella quale cadde Vulcano quando Iunone sua madre parendogli bructo lo gittò di cielo.</p>
<p>[97-99] <emph>della prima valle</emph>: della prima bolgia, nella quale sono tormentati e lusinghieri delle femmine, e quali le tirano a fare la vogla o d'altri o sua.</p></div3>
<div3><head>vv.  100-114</head>
<lg><l>Già eravam dove lo strecto calle</l>
<l>con l'argine secondo s'incrocicchia</l>
<l>et fa di quello ad un altro archo spalle</l></lg>
<lg><l>Quindi sentimo gente che si nicchia</l>
<l>nell'altra bolgia che col muso sbuffa,</l>
<l>et se medesma colle palme picchia;</l></lg>
<lg><l>Le ripe eron grommate d'una muffa</l>
<l>pell'alito di giù che vi s'appasta,</l>
<l>che cho gl'occhi et col naso facea zuffa;</l></lg>
<lg><l>Lo fondo è cupo sì che non ci basta</l>
<l>l'occhio a veder sanza montare al dosso</l>
<l>dell'archo, ove lo scoglo più sovrasta.</l></lg>
<lg><l>Quivi venimmo, et quindi giù nel fosso</l>
<l>vidi gente attuffata in uno sterco</l>
<l>che da gl'human privadi parea mosso.</l>
</lg>
<p>Discrive la seconda bolgia, et dimostra che già erono passati la prima, et arrivati in su l'ultima choscia del primo archo la qual si fonda in su l'argine che divide la prima bolgia dalla seconda, et da quel medesimo argine nasce el principio del secondo archo, el quale va sopra la seconda bolgia.</p>
<p>[100-102] <emph>lo strecto calle</emph>: la strecta via, cioè el vano del ponte; <emph>s'incrocicchia</emph>: si congiugne in croce, perchè questi archi non vanno pel verso delle valli, ma attraverso et fa forma di croce; <emph>et fa di quello</emph> argine <emph>spalle a uno altro</emph> cerchio, cioè al secondo.</p>
<p>[103-105] Discripto la via che gli conduxe sopra la seconda bolgia, discrive che spetie di supplicio in quella si contiene. Dimostra adunque tal bolgia esser piena di sterco humano, et in quello esser tuffate l'anime, le quali <emph>sì</emph>, cioè in tale forma, <emph>nicchiano</emph>, cioè si rammarichano, et proprio nichiare significa con voce sommessa et querula rammaricharsi; <emph>sbuffa</emph>: soffia; sbuffare è soffiare in forma che l'alito esca con empito et a scosse. Il perchè quando l'adirato a un tempo si duole, et con arroganti parole vitupera, et minaccia , diciamo che lui sbuffa.</p>
<p>[106-108] <emph>Le ripe eron grommate d'una muffa</emph>: interviene ne' luoghi humidi et chiusi che e vapori e quali si levono da tale humidità non potendo exalare rimangono appicchati alle mura et fanno muffa; chosì in questo luogho l'alito, cioè la exalatione che si levava dal fondo, surgea sì grossa che s'appicchava alle ripe, et facea tal gromma <emph>che facea zuffa chol naso et con gl'occhi</emph>, cioè offendeva el naso pel tristo odore, et gl'occhi per la sua bructeza. Et era el fondo sì cupo che non si potea ben vedere se non si montava in sul dosso dello scoglio el quale era chome uno archo di ponte. Onde a piombo si potea guardare in giù. In sì vile et sordido luogho sono puniti gl'adulatori, e quali in lingua fiorentina sono chiamati moinieri. Nè è altro adulatione, se non sermone el quale contiene false lode per voler compiacere et acquistare la gratia di quello che è lodato. Nè procede tal vitio se non da animo vile et servile. Et nel quale non è vestigio alchuno di libertà; et veramente si possono chiamare la feccia de gl'huomini, perchè in loro non resta altro che corruptione. Et chome nel corpo dell'animale la feccia non è altro che la parte corropta, la quale nella prima digestione che fa lo stomacho la natura sepera dall'incorropto nutrimento, et mandalo giù nel basso ventre, chosì dall'incorropta verità la quale nutrisce l'animo et mantiene la vita morale si sepera l'adulatione chome chosa corropta et noxia alla vita humana. Meritamente adunque si può dire che l'adulatore sia sobmerso nella feccia, et quella inghiottisca e rigetti. Perchè essendo l'adulatore pieno di bugie, non è altro che corruptione, nè d'altro si pasce, nè d'altro pasce altri. Chostui dimostra amicitia et benivolentia, et è pessimo inimico. Nè più pernitiosa chosa truova qualunche è constituito in degnità et in signoria che l'adulatione, la quale per compiacere gli persuade esser bene et giusto quello che è male, et di qui procedono molti errori che spesso sono cagione della ruina de' principi et de' grandi huomini. Imperochè credendo loro alle false lode, non solamente non si correggono del male, ma si confermano nella loro stultitia, perchè essendo in prospera fortuna si reputano quasi dii, et nessuna chosa è sì grande che non credino di se medesimi. Di qui dixe Giovenale: "nihil est quod credere de se Non possit cum laudatur diis equa potestas". Et rectamente Diogene cynico domandato qual bestia mordessi più ferocemente rispose: "nelle salvatiche el detractore, et nelle domestiche l'adulatore, perchè con le sue false lode ti conduce alla ruina"; et aggiugneva che le parole composte non per aprire el vero, ma per compiacere, sono un capresto melato. Et Platone dimonstra che tale differentia è tra el vero emico et l'adulatore, quale tra 'l medico e 'l chuoco. Imperochè el medico nel dare e cibi non cercha di piacere al gusto, ma alla salute; et el chuoco attende solamente a piacere al gusto, nè cura se è salubre o nocevole. Chosì el vero amico solamente ha rispecto di dire el vero all'amico suo per conservarlo nella virtù, et per indurvelo. Ma l'adulatore non si cura che altri erri. Ma solo gli basta dir chosa che piaccia per conseguirne suo comodo. Il perchè Cicerone nel suo libro <emph>De officiis</emph> ci ammonisce: "atque etiam in secundissimis rebus maxime utendum est consilio amicorum, iisque maior etiam quam antea tribuenda auctoritas. His denique temporibus cavendum est ne assentatoribus patefaciamus aures, neve adulari nos sinamus, in quo falli facile est. Tales .n. nos putamus, ut iure laudemur, ex quo innumerabilia nascuntur peccata cum homines inflati opinionibus turpiter irridentur, et in maximis versantur erroribus". Possiamo anchora dire che el poeta gli ponga a tal supplicio per punire le superflue dilicateze et troppe lautitie et splendide vivande, le quali con loro adulationi et moine cercavano quando erono in vita, perchè optimamente un contrario si punisce coll'altro contrario.</p></div3>
<div3><head>vv.  115-117</head>
<lg><l>Et mentre che là giù con gl'occhi cercho</l>
<l>vidi un col capo sì di merda lordo,</l>
<l>che non parea s'era laico o chercho.</l></lg>
<lg><l>Que' mi gridò: "Perchè se' tu sì ingordo</l>
<l>di riguardar più me che gl'altri bructi?"</l>
<l>Et io a llui: "Perchè se ben ricordo</l></lg>
<lg><l>Già t'ho veduto cho capegli asciutti,</l>
<l>et se' Alexo Interminegli da Lucca,</l>
<l>però t'adocchio più che gl'altri tutti".</l></lg>
<lg><l>Et egli allhor battendosi la zuccha:</l>
<l>"Qua giù m'hanno sobmerso le lusinghe</l>
<l>ond'io non hebbi mai la lingua asciutta".</l></lg>
<p> Pone in questo luogho messere Alexo Interminegli cavalieri lucchese grandissimo adulatore.</p>
<p>[115-117] <emph>laico o chercho</emph>: questi due vochaboli sono greci. Dove è da notare che e christiani si dividono in due spetie, cioè sacerdoti et secolari. E sacerdoti sono la chiesa appostolica, et sono la parte electa per dovere reggere e secholari, et instituirgli d'optimi precepti, et honesta vita. Il perchè sono detti clerici, cioè electi. Ma per iscorrectione diciamo cherici. E secolari sono la chiesa chattolica, cioè universale, et hanno nella vita spirituale a ubbidire a' sacerdoti; et però sono chiamati laici quasi plebei. Il che conchiude che la doctrina debba essere ne' sacerdoti, per la qual chosa grande infamia è in quegli che al tutto sono indocti.</p></div3>
<div3><head>vv.  130-136</head>
<lg><l>Appresso ciò lo duca: "Fa che pinghe</l>
<l>- mi dixe - el viso un poco più avante</l>
<l>sichè la faccia ben con gl'occhi attinghe,</l></lg>
<lg><l>Di quella soza scapiglata fante,</l>
<l>che là si graffia con l'unghie merdose</l>
<l>et hor s'accoscia, et hora in piedi stante</l></lg>
<lg><l>Thaid'è la puttana che rispose</l>
<l>al drudo suo quando dixe ‘Ho i' gratie</l>
<l>grandi <emph>apud te</emph>?’, ‘anzi maraviglose’.</l></lg>
<lg><l>Et quinci sieno le nostre viste satie".</l>
</lg>
<p>Thais è meretrice Terentiana; alla quale Trasone huomo militare donò una ancilla, o vuoi schiavetta, et domandando dipoi Gnatone pel quale gl'havea mandato l'ancilla, se el dono era stato grato a Thaide, et se lei gli referiva grande gratie, Gnatone per adularlo rispose: "Non grandi, ma grandissime". Fu adunque l'adulatore Gnatone, ma el poeta pone qui Thaide, et perchè di volontà di quella lui usò l'adulatione; et perchè ogni meretrice perchè non amano l'huomo, ma la pecunia sua sempre sono piene di moine et adulationi; et perchè sono due generationi d'adulatori, alchuni di qualche nome et dignità, benchè chon sì vile vitio la macchino; et alchuni al tutto infimi, et a infimo guadagno intenti, adunque pose Alexo pe' primi, et Thais pe' secondi.</p>
<p>[130-132] <emph>scapiglata fante</emph>: la pena del luxurioso ornato de' capegli è che hora fussi scapiglata. Et la pena della ritrosa superbia inverso gl'amatori suoi, che sia fante et schiava del tormento. Et l'unghia lorde di feccia punischono e troppi exquisiti odori che in vita cercava. Et che hora s'accosciassi et hora stessi in piè ha la sua allegoria. Ma è meglo a lasciare inviluppato nella sua obscurità quello che honestamente non si può explicare.
</p></div3></div2>
<div2><head>XIX</head>
<argument><p>CANTO .XIX. DELLA PRIMA CANTICA DI DANTHE</p></argument>
<div3><head>vv.  1-9</head>
<lg><l>O Simon magho o miseri sequaci</l>
<l>che le chose di Dio che di bontade</l>
<l>debbon essere spose, et voi rapaci</l></lg>
<lg><l>Per oro et per argento adulterate,</l>
<l>hor convien che per voi suoni la tromba</l>
<l>però che nella terza bolgia state.</l></lg>
<lg><l>Già eravamo alla sequente tomba</l>
<l>montati dello scoglo in quella parte</l>
<l>ch'appunto sovra 'l mezo el fosso piomba.</l>
</lg>
<p>È questo el decimonono chanto, nel quale dimostra che nella terza bolgia sono puniti e simoniaci; è simonia vendita o compera delle chose sacre et spirituali con denari et chon chose equivalenti a denari. Adunque chi vende o compera e sacramenti della chiesa, o alchuna degnità spirituale, o benificii, o altre chose simili, delle quali el vero prezo è non oro nè argento, ma sanctità di vita et di costumi, et virtù, et doctrina, è simoniaco, el quale nome viene da Simon Magho, el quale fu el primo che tentò questa scellerateza nel nuovo testamento. Il che acciochè più apertamente s'intenda è scripto ne' gl'<emph>Acti degl'appostoli</emph> che dopo la morte del prothomartyre Stephano Philippo predicava <emph>verbum Dei</emph> in Samaria, et convertiva molti per gli incredibili miracholi che facea. Era nel medesimo tempo in quella città Simone philosopho et magho, el quale per le chose che facea con sue arti maghe era in somma auctorità et reputatione. Chostui insieme chon gl'altri credecte a Philippo et baptezossi. Ma anchora ne' baptezati di Samaria non era lo Spirito sancto; ma venuti poi Pietro et Ioanni ororono pe' baptezati, et dopo l'oratione posono loro le mani adosso, et quegli ricevettono lo Spirito sancto. Il perchè parendo gran chosa a Simone che pel porre della mano lo Spirito sancto venissi, offerse pecunia a gl'apostoli, et loro gli dessino tale potestà, che ponendo la mano adosso al baptezato gli venissi lo Spirito sancto, al quale rispose Piero: "La pecunia tua sia teco in perditione. Et certo perchè tu stimasti che el dono di Dio si potessi havere per pecunia tu non hai parte nè sorte in questo sermone, et el cuor tuo non è diricto nel conspecto di Dio. Tienti la tua pecunia, et priegha Idio se possibile è che questa cogitatione si parta dal cuor tuo, perchè io ti veggo essere nel fiele dell'amaritudine, et nel vincolo della iniquità". Da questo Simone adunque sono decti simoniaci nel nuovo testamento quegli che contractano chon prezo le chose sacre; chome nel testamento vecchio erono denominati da Giezi servo d'Heliseo propheta. Curò Heliseo propheta dalla lebbra Naaman principe della militia del re di Syria in virtù di Dio. Nè volle ricevere alchun premio da lui, benchè gl'havessi arrechati assai thesori. Ma Giezi servo d'Heliseo partitosi già Naaman gl'andò drieto et raggiunselo, et finxe che due de' figluoli de' propheti fussino venuti a llui dal monte Ephraim, et domandò per loro un talento d'argento, et due veste mutatorie. Naaman gli decte le veste et due talenti. Chonobbe Heliseo la fraude et avaritia del servo, et predixegli che la lebbra di Naaman s'appiccherebbe a llui, et rimarrebbe nella sua generatione; et di subito diventò biancho di lebbra. Chostoro adunque fanno contro lo evangelio di Matheo, el quale nel decimo capitolo scrive: "Quod gratis donante Deo accipiunt gratis dent". Comanda adunque Christo per Matheo che le chose spirituali le quali loro ricevono sanza prezo da Dio, similmente le dieno a chi le merita sanza prezo.</p>
<p>[1-6] <emph>O Simone</emph>: primo auctore et principe nella chiesa christiana di tanta scellerateza, et chosì el primo in questa bolgia a riceverne conveniente supplicio; <emph>magho</emph>: cioè incantatore; magho in lingua persiana significa savio. Il perchè quegli e quali appresso de' Greci furono chiamati philosophi, e Persi chiamano magi. Et di questa spetie di philosophi furono quegli tre che vennono a adorare Hiesù chon offerta d'oro d'incenso et di myrra. Ma perchè Zoroastre uno di questi magi fu el primo che trovò tale arte, però è decta arte magica, et quegli che l'exercitano sono chiamati magi; <emph>o miseri sequaci</emph>, o altri tutti e quali per havere sequitato le vestigie di chostui vi trovate in somma miseria, <emph>che</emph>, e quali, <emph>adulterate</emph>, corrompete, <emph>le chose di Dio</emph>, le chose dedicate a Dio chome pocho avanti dicemmo, <emph>che</emph>, cioè le quali, <emph>debbono essere spose di bontade</emph>: cioè della virtù et della doctrina, et dell'honesta vita, et costumi. Adultero è quello el quale corrompe et congiugnesi con quella che ha marito. Marito è quello el quale si congiugne con quella la quale per legiptimo matrimonio è facta sua. Et perchè le dignità spirituali et e beneficii meritamente si debbono conferire a buoni et docti sacerdoti. Noi per certa similitudine chiamiamo tali chose spose di tali huomini, et quegli legiptimi mariti di quelle; et per l'opposito tutti quegli e quali l'acquistano non per virtù alchuna, ma per prezo sì chome l'adultero si congiugne con l'adultera per corruptela, sono meritamente decti adulteri. Onde l'aquinate Thomaso scrive che 'l simoniaco procura che la chiesa la quale è sposa di Christo diventi gravida d'altri che dello sposo, et la simonia fa che dovendo epsa ingravidare dello Spirito sancto ingravida dello spirito maligno. Il perchè fa che Idio nutrisce e figluoli e figluoli adulterini, et direda e legittimi, perchè e corruptori posseggono e benefici e quali comperano con pecunia, et e buoni et docti a quali si doverrebbono dare le degnità, rimangono sanza alchuno beneficio; <emph>hor convien che per voi suoni la tromba</emph>: cioè è necessario ch'io vi manifesti et publichi ne' miei versi, et è translatione da' banditori, e quali quando hanno a publicare alchuna chosa chol suono della tromba invitano e circunstanti a udire.</p>
<p>[7-9] <emph>Già eravam</emph> montati <emph>alla sequente tomba</emph>: dicemmo che tomba significa sepultura. Adunque qui meritamente chiama sepultura questo profondo luogho dove l'anime perchè sono dannate in eterna morte si possono dire sepulte; <emph>dello scoglo</emph>: el quale faceva ponte; <emph>ch'apunto sovr'al mezo el fosso piomba</emph>: cioè a linea corrisponde sopra el mezo del fosso; piombare dicono e muratori quando chol piombino dirizano alchuna pietra o canto di muro, acciò che surga su a linea recta.</p></div3>
<div3><head>vv.  10-30</head>
<lg><l>O somma sapientia quant'è l'arte</l>
<l>che mostri 'n cielo in terra et nel mal mondo</l>
<l>et quanto giusta tua virtù comparte</l></lg>
<lg><l>Io vidi per le coste et per lo fondo</l>
<l>piena la pietra livida di fuori</l>
<l>d'un largho tutti et ciaschuno era tondo;</l></lg>
<lg><l>Non mi parean meno ampi nè maggiori</l>
<l>che que' che son nel mio bel san Ioanni</l>
<l>facti per luogho de' baptezatori.</l></lg>
<lg><l>L'uno de' quali anchor non son molti anni</l>
<l>rupp'io per uno che dentro v'annegava</l>
<l>et questo sia suggel ch'ogn'huomo sganni.</l></lg>
<lg><l>Fuor della bocca a ciaschun superchiava</l>
<l>d'un peccatore e piedi, et delle gambe</l>
<l>infino al dosso et l'altro dentro stava.</l></lg>
<lg><l>Le piante erono a tutti incese intrambe</l>
<l>perchè sì forte guizavon le giunte,</l>
<l>che spezate haverien ritorte et strambe,</l></lg>
<lg><l>Qual suole el fiameggiare delle cose uncte</l>
<l>muoversi pur su per l'extrema buccia</l>
<l>tale era lì da' calcagni alle punte.</l>
</lg>
<p>[10-12] Optima exclamatione dimonstra che el sommo Dio per sua infinita <emph>sapientia</emph> ha saputo et per somma <emph>virtù</emph>, cioè forteza, ha potuto creare el mondo, el quale con admirabile iustitia administra distribuendo con optima proportione a ogni creatura quanto se gli viene, o di premio o di pena. Adunque beatifica gl'angeli. <emph>In terra</emph> dà spatio et comodità d'operare in forma che meritiamo il cielo, <emph>et nel mal mondo</emph>: cioè nello 'nferno punisce e peccatori con più o men gravi pene secondo el delicto.</p>
<p>[13-15] <emph>Io vidi per le coste</emph>, cioè per le ripe della bolgia, <emph>et per lo fondo</emph>, cioè giù nel basso, <emph>la pietra</emph>: quello scoglio pieno di fori tondi et non più larghi che si bisogni a ricevere un huomo solo.</p>
<p>[16-18] Et per meglo exprimersi aggiugne che erono a similitudine di quegli quattro pozetti e quali nel tempio del Baptista Giovanni sono intorno alla fonte posta nel mezo del tempio facti perchè vi stieno e preti che baptezano, acciochè stieno più presso all'acqua.</p>
<p>[19-21] <emph>L'uno de' quali</emph>: intervenne che essendo più fanciulli nel tempio di san Giovanni, et scherzando sì come è di lor costume, uno cadde in uno de' pozzi doppio, et non se ne potendo per altra via cavare vi s'abbactè Danthe, et di sua mano ruppe el pozo, et scampò el fanciullo; <emph>et questo sia sigillo ch'ognuno sganni</emph>: questo dice acciochè nessuno creda che volessi violare le chose sacre, o che per impietà havessi ropto quel pozo, ma per scampare el fanciullo.</p>
<p>[22-24] <emph>Fuor della boccha</emph>, di decti pozi, <emph>a ciaschuno</emph>, cioè pozo, <emph>superchiava</emph>, avanzava e piedi et le gambe, <emph>insino al grosso</emph>: insino alla polpa dove la ghamba comincia a ingrossare. Et certo pone pena molto conveniente a questo vitio. Imperochè essendo creato l'huomo per contemplare Idio et le cose celesti; et per questo essendo stato prodocto con la faccia elevata al cielo, la quale e bruti chinono alla terra, el simoniaco el quale per avaritia vende le chose divine per havere oro et argento el qual nasce sobto terra, perverte l'officio dell'huomo contemplando le chose terrene per le celesti. Adunque è giusta chosa che ficchi la faccia in terra.</p>
<p>[25-30] <emph>intrambe</emph>: <emph>i.</emph> tra l'una et l'altra, quasi "intra ambas"; <emph>guizavano</emph>, con prestezza movevano, <emph>le giunte</emph>: le giunture. Dimostra che non potendo muover le gambe perchè erono rinchiuse nel pozo muovevono e piedi nella giuntura la quale gli congiugne chon le gambe. Questo licteralmente dimostra gran dolore, perchè veggiamo che chi sente gran dolore distorce e piedi. Ma allegoricamente intendiamo pe' piedi la cupidità delle chose terrene, et pel veloce moto de' piedi intendiamo la molta cupidità, et pel fuoco l'ardore di tale cupidità; <emph>qual suole</emph>: optima comperatione per la quale dimostra che chome la fiamma sequita l'unto in su la superficie, chosì costoro hanno sequitato el grasso externo, cioè e beni mondani, et non lo interno, cioè e beni celestiali; <emph>ritorte</emph>: vermene torte per legare e fasci; <emph>strambe</emph>: cioè funi facte di stramba, la quale e latini dicono "spartum".</p></div3>
<div3><head>vv.  31-45</head>
<lg><l>"Chi è colui maestro che si cruccia</l>
<l>guizando più che gl'altri suoi consorti</l>
<l>- dix'io - et cui più rossa fiamma succia?"</l></lg>
<lg><l>Et egli ad me: "Se tu vuoi ch'io ti porti</l>
<l>là giù per quella ripa che più giace</l>
<l>da llui saprai di sè et de' suoi torti".</l></lg>
<lg><l>Et io: "Tanto m'è bel quanto a te piace;</l>
<l>tu sei signore, et sai ch'io non mi parto</l>
<l>dal tuo voler et sai quel che si tace".</l></lg>
<lg><l>Allhor venimmo in su l'argine quarto</l>
<l>volgemo et discendemo a mano stancha</l>
<l>là giù nel fondo foracchiato et arcto.</l></lg>
<lg><l>Lo buon maestro anchor della sua ancha</l>
<l>non mi dispose sì mi giunse al ropto</l>
<l>di quel che si piangea cholla zancha.</l>
</lg>
<p>[31-36] Domanda Danthe <emph>chi è</emph> quello <emph>che più che gl'altri si cruccia</emph>, et Virgilio dice non haver notitia, ma promettegli di portarlo insino a llui. Il che significa chome più volte habbiamo decto che la scientia non dà cognitione de' particulari, ma ben ti mena insino a quegli, chome <emph>verbi gratia</emph> non dimostra la scientia che Bonifatio sia simoniaco, ma dimostrando questo universale, che qualunche vende le chose sacre et divine per denari è simoniaco, conduce el senso et la ragione inferiore a conoscere che Bonifatio el quale vendè le chose sacre et divine per danari è simoniaco. Adunque Virgilio porta Danthe nel fondo dove lui era, cioè lo 'ntellecto porta la ragione inferiore nella cognitione di quel vitio in genere, nel qual Danthe vede poi Bonifatio, cioè conosce e particulari; <emph>guizando più che gl'altri suoi consorti</emph>: cioè gl'altri e quali son posti a una medesima sorte di pena; <emph>più rossa fiamma</emph>: quanto più rossa è la fiamma maggior vivacità, et forza dimostra; <emph>succia</emph>: rectamente detto, imperochè el caldo tira ad sè l'humido; adunque lo succia; <emph>che più giace</emph>: che è più profondo; <emph>di sè et de' suoi torti</emph>: cioè de' suoi errori et vitii. Imperochè chome ogni virtù ha rectitudine, chosì ogni vitio è torto.</p>
<p>[37-39] <emph>Tanto m'è bello</emph>, cioè tanto mi par bello, <emph>quanto a te piace</emph>: la sententia è che tanto mi par bella chosa quanto epsa piace a te; quasi dica che secondo che più o meno ti piace, a me par più et men bella, cioè desiderabile. Dove l'auctore dimostra che la ragione inferiore, et el senso, al tutto s'è sobtomesso alla ragione superiore. Il che quando interviene non è mai discordia nell'animo; ma sempre ha recto et vero giudicio. La qual chosa acciò che meglo s'intenda, pognamo due de' quali nell'uno la sensualità al tutto sia concorde con la ragione, et nell'altro sia in discordia; vedremo che in questo saranno due diversi giudicii. Imperochè giudicherà che si debba stimare più le chose divine che la pecunia; et la sensualità giudicherà che le pecunie si debbono preporre alle cose divine. In quegli la sensualità è tanto obediente alla ragione che sempre appruova el suo giudicio. Adunque solamente quella chosa è bella et buona a Danthe, <emph>i.</emph> alla sensualità, che piace a Virgilio, cioè allo 'ntellecto; <emph>tu signore</emph>: perchè la ragione superiore debba comandare, et la sensualità ubbidire; nè mai si parte quando è bene disposta dal voler suo. <emph>Preterea</emph> la ragione perchè ha vera cognitione quando la sensualità è congiunta seco intende non solo quel che dice, ma anchora quello che cogita, benchè lo taccia; <emph>tanto è bello</emph>: cioè amabile et desiderabile, perchè amore secondo Platone non è altro se non desiderio delle chose belle; <emph>tu sei signore et sai ch'io non mi parto Dal tuo volere</emph>: dichiara più apertamente quel medesimo; <emph>et sai quel che si tace</emph>: imperochè la ragione può comprendere e pensieri dell'animo. Il che anchora di sopra significò quando dixe: "Ah quanto cauti gl'huomini esser denno Contro a color che non veghon pur l'opra, Ma per entro 'l pensier miran col senno".</p>
<p>[40-42] <emph>in su l'argine quarta</emph>: la quale è tra la terza et la quarta bolgia. Et non lo pose giù el maestro prima che arrivassi al pozo, perchè la scientia non ci lascia insino che arriviamo a' particulari.</p>
<p>[43-45] <emph>zancha</emph>: significa ghamba.</p></div3>
<div3><head>vv.  46-57</head>
<lg><l>"O qual che se' che 'l di su tien disobto</l>
<l>anima trista chome pal commessa</l>
<l>- comincia' io a dir - se puoi fa motto".</l></lg>
<lg><l>Io stavo chome 'l frate che confessa</l>
<l>lo perfido assessin che poi che è ficto</l>
<l>richiama lui per che la morte cessa.</l></lg>
<lg><l>Et el gridò: "Se' tu già chostì ricto,</l>
<l>se' tu già costì ricto Bonifatio?</l>
<l>Di parecchi anni mi mentì lo scripto</l></lg>
<lg><l>se' tu sì tosto di quell'haver satio</l>
<l>per lo qual non temesti torre a 'nganno</l>
<l>la bella donna, et dipoi farne stratio?".</l>
</lg>
<p>[46-48] Perchè la cognitione dell'huomo consiste nella faccia, però non potea Danthe conoscere chostui, el quale non monstrava el viso, ma e piedi, però che teneva di sobto <emph>el di su</emph>, cioè la parte la quale debba star di sopra. Et certo gl'huomini e quali stanno a capo ficto, cioè tucte le loro cogitationi et speculationi le quali debbono elevare al cielo per avaritia sommergono nella terra, cioè nella cupidità delle chose terrene ci celono la faccia in forma che non gli possiamo conoscere. Il che non significa altro se non che trasformano sì e costumi che piutosto paiono crudelissime fiere che huomini. Nè si può conoscere che sieno huomini perchè non vivono secondo la ragione, la qual sola ci fa huomini; ma secondo l'appetito, el quale ci è comune con tutte le bestie. Detteci adunque la natura che soli tra tutti gl'animali havessimo elevato el volto al cielo, per dimostrare che le nostre cogitationi dovevono essere delle chose celesti; et a' bruti decte el volto chino a terra, perchè essendo sanza ragione non possono raguardare altro che chose terrene. Per la qual chosa volge el capo sobtosopra qualunche lasciando la cogitatione delle chose alte mira solamente le basse. Tutto questo apertamente dimostra Ovidio in questi versi: "pronaque cum spectent animantia cetera terram Os homini sublime dedit celumque tueri Iussit et erectos ad sidera tollere vultus"; <emph>chome pal commesso</emph>: cioè ficto in terra chome si ficca un palo.</p>
<p>[49-51] <emph>Io stavo</emph>: assessino è colui el quale per denari uccide l'huomo, et è da questo verbo latino "assideo" che significa fermarsi presso a qualche chosa. Imperochè questi tali si mettono in aguato appresso a luogho dove stimano che habbi a passare quello che voglono uccidere. La pena de gl'assessini è che sieno propaginati. Adunque interviene che l'assessino poichè ha el capo ficto nella fossa, perchè non muore di subito spesso richiama el frate perchè l'ascolti alchuno peccato rimaso indrieto. Onde convien che 'l chonfessoro chini l'orecchio a terra se vuole udire la voce la quale esce di sobto la terra; et chosì bisognava che facessi Danthe volendo udire quella anima. Et certo chi vuole considerare la natura del simoniaco conviene che ficchi gl'occhi et gl'orecchi a terra, cioè che riconosca in lui le cogitationi delle cose terrene.</p>
<p>[52-57] <emph>Et el gridò</emph>: maravigloso ingegno del poeta che volendo dannare papa Bonifatio della simonia, et non possendo trovarlo nell'inferno perchè anchora vivea fa che questa anima pronostichi la sua venuta dimostrando che l'oppinione sua è stata ingannata in questo che lui sia morto prima alchuno anno che non stimava. Questo fa perchè vuole che quell'ombra stimassi il vero; ma fussi ingannata dalla voce di Danthe; <emph>Se' tu sì tosto di quell'haver satio</emph>: danna per queste parole la stultitia degl'huomini, e quali tanto s'affatichano per acquistare thesori, de' quali la morte in brieve tempo gli satia. Papa Nicholao de gl'Orsini vixe pontefice anni tre, mesi octo, dì venti. Chostui per lasciare ricchi e parenti fu gran simoniaco. Et in vita intese per revelatione di prophetia che Bonifatio havea a essere grande simoniaco et stare nel papato anni octo, et mesi nove. Dopo Nicchola succedecte Martino huomo, se non fussi stato goloso, nell'altre sue actioni di laudabile vita; et a Martino succedecte papa Celestino, del quale dicemmo disopra nel terzo canto, et a Celestino Bonifatio; <emph>di parecchi anni mi mentì lo scripto</emph>: se tu sei già chostì la prophetia non si verifica, perchè a octo anni et nove mesi manchano anchora anni due et mesi nove. Imperochè questo tempo vixe Bonifatio dopo el dì che Dante finge essere sceso allo 'nferno, che fu nell'anno della salute nostra millesimo tricentesimo, et Bonifatio morì dipoi nel trecentesimo tertio; <emph>torre a 'nganno la bella donna</emph>: perchè con fraude occupò el ponteficato della christiana chiesa, la quale chiama bella donna. Il che acciochè apertamente s'intenda, dico che nell'anno di Christo nonagesimo quarto sopra mille dugento, erono e cardinali in Perugia, et molto aspreggiati da' Perugini, perchè per loro discordia erono stati già più che due anni sanza pontefice. Adunque dopo molte altercationi elexono frate Pietro da Sulmone huomo di vita sancta, et molto aspera, et el quale viveva con penitentia in Murrone el quale è monte non lontano da Sulmone. Chostui fu Celestino .V. et del mese di septembre creò .xii. cardinali quasi tutti oltramontani per compiacere a Carlo secondo. Dipoi andò con la corte a Napoli cercando di rinuntiare al pontificato, perchè era huomo molto semplice et poco apto al governo. Era nel collegio de' cardinali messer Benedecto di Nania huomo molto efficace, et di gran prudentia et astutia, cupidissimo d'imperio, et di grande animo. Chostui conosciuta la volontà de' cardinali et di Carlo che sommamente desideravono mutare pontefice, persuase a Celestino che facessi una decretale, per la quale a ciaschun papa fussi lecito rinuntiare al pontificato. La qual facta Celestino nella celebratione di sancta Lucia et nel conspecto de' cardinali rinuntiò al papato. Et con gran gaudio si ritornò al suo chiostro a far l'usata sua penitentia poi che era seduto nel pontificato mesi cinque et dì octo. Dipoi pel favore di Carlo al quale havea promesso mettere tutte le forze della chiesa per ricuperargli la Sicilia, fu electo in sommo pontefice el già da noi decto messer Benedecto, et fu Bonifatio octavo. Chostui vedendo che di ragione non valeva la rinuntia di Celestino, et che ogni buon christiano lo stimava vero pontefice, lo tolse dal monte a sancto Angelo di Pugla dove s'era ridocto a sancta solitudine, et incarcerollo nella roccha di Sulmonte, dove in brieve tempo morì, et fu sepellito in piccola chiesa di Sulmonte de' frati del suo ordine, et messo sobto più di dieci braccia, acciochè non si ritrovassi. Bonifatio fu più cupido d'imperio che non si conviene al sacerdote, et con sua prudentia accrebbe lo stato della chiesa. Molto fu avido di pecunia sanza alchuna conscientia, et havea in proverbio che per exaltatione della chiesa era lecito fare ogni chosa; <emph>non temesti torre a inganno</emph>: perchè fraudulentemente persuase a Celestino che rinuntiassi; <emph>la bella donna</emph>: cioè la romana chiesa, la quale chiama donna perchè è sposa di Christo, et de' suoi vicari; <emph>et dipoi farne stratio</emph>: perchè non la tenne chome sposo, ma chome adultero con sue simonie vendendola.</p></div3>
<div3><head>vv.  58-87</head>
<lg><l>Tal mi fec'io quali color che stanno</l>
<l>per non intender ciò ch'è lor risposto</l>
<l>quasi scornati, et risponder non sanno.</l></lg>
<lg><l>Allhor Virgilio dixe: "Digli tosto</l>
<l>"Non son colui non son colui che credi"".</l>
<l>Et io risposi chome a me fu imposto.</l></lg>
<lg><l>Perchè lo spirto tutti storse e piedi</l>
<l>poi suspirando con voce di pianto</l>
<l>mi dixe: "Adunque che a me richiedi?</l></lg>
<lg><l>Se di saper ch'io sia ti chal cotanto</l>
<l>che tu habbi però la ripa corsa,</l>
<l>sappi ch'i' fu vestito del gran manto,</l></lg>
<lg><l>Et veramente fui figluol dell'orsa</l>
<l>cupido sì per avanzar gli orsatti</l>
<l>che su l'havere et qui mi messi in borsa.</l></lg>
<lg><l>Di socto al capo mio son gl'altri tracti</l>
<l>che precedecton me simoneggiando</l>
<l>per la fessura della pietra piacti;</l></lg>
<lg><l>Là giù cascherò io altresì quando</l>
<l>verrà colui, ch'io credea che tu fussi</l>
<l>allhor ch'io feci el subito domando;</l></lg>
<lg><l>Ma più è 'l tempo già ch'e piè mi cossi</l>
<l>et ch'io son stato chosì sobtosopra</l>
<l>ch'ei non starà piantato cho piè rossi.</l></lg>
<lg><l>Che dopo lui verrà di più laida opra</l>
<l>di ver ponente un pastor sanza legge</l>
<l>tal che convien che lui et me ricopre</l></lg>
<lg><l>Nuovo Iason sarà di chui si legge</l>
<l>ne' Machabei et chome a quel fu molle</l>
<l>suo re, chosì fia a llui chi Francia regge".</l>
</lg>
<p>[58-60] Interviene a ciaschuno che domanda, che se gli è risposto chosa che non intenda rimane con iscorno et in ambiguità.</p>
<p>[61-63] <emph>Allhor Virgilio</emph>: bisognava con la ragione superiore, la quale quando circa e particulari non troviamo el vero, ritornare a gl'universali. Et però finge che Virgilio gl'insegna tal risposta perchè è chosa universale, che quando uno ti stima un altro ti dimostri che lui è lontano dal vero.</p>
<p>[67-69] <emph>Se di saper ch'io sia ti chale cotanto</emph>: risponde adunque essere stato sommo pontefice.</p>
<p>[70-72] <emph>Et veramente fui figluol dell'orsa</emph>: cioè fui della chasa de gl'Orsini; ma meritamente mi posso chiamare orso, perchè come questo animale è insatiabile nel cibo, et <emph>maxime</emph> perchè n'avanzi a' figluoli, chosì io fui nella pecunia <emph>per avanzarla a gl'orsatti che io su</emph>, cioè nel mondo, <emph>messi l'havere in borsa</emph>, perchè accumulai pecunia, <emph>et qui</emph>, nello 'nferno, <emph>missi in borsa me</emph>: chiamando la borsa di sè el foro nel quale era.</p>
<p>[73-75] <emph>Di sobto al capo mio sono gli altri</emph>: cioè pontefici simoniaci, <emph>che</emph>, cioè e quali, <emph>precedectero</emph>: antecedectono, et furono miei antecessori; <emph>tracti</emph>: tirati al fondo per questa fessura nell'entrata della quale io sono posto.</p>
<p>[76-78] <emph>Là giù cascherò io</emph>: caderò al fondo; <emph>altresì</emph>: similmente come loro, et lascerò questa entrata vacua per Bonifatio, el quale io credevo che tu fussi. Ma lui starà men tempo che non sono stato io chosì piantato, perchè dopo lui <emph>immediate</emph> verrà delle parti occidentali pastore di più laide et bructe opere di lui, in forma che la infamia trista di me et di Bonifatio si ricoprirrà per la sua. Queste parole dixe Ioanni Guatano de gl'Orsini. El quale nel .M.cc.lxxvi. fu creato papa Nicholao tertio. Chostui innanzi che pervenissi al pontificato fu di laudabile vita. Ma dipoi crescendogli l'animo pel caldo de' consorti attese a extollere quegli, et apertamente permesse che loro usassino ogni spetie di simonia, et facevagli ricchissimi, et signori di molte terre. Fece septe cardinali romani quasi tutti a llui attenenti. Et tra questi fu Iacopo Colonnese per conciliarsi quella famigla, acciochè non si collegassi con gl'Hanibalesi suoi inimici non sanza stupore et offensione di molti, perchè la famiglia de' Colonnesi era stata dannata, et privata d'ogni degnità ecclesiastica per Alexandro tertio, perchè essendo la loro origine della Magna haveano favorito Federigo primo contro alla chiesa. Fece ampli palazi appresso a sancto Pietro. Occupò Bologna, et tutto el contado di Romagna, el quale Ridolfo imperadore obbligò se non passava in Italia. Il che fu reputato ingiusta chosa. Essendo manifesto a tutti che non la volontà, ma e grandi impedimenti vietorono che Ridolfo non passassi. Constituì adunque Bertoldo Orsino suo nipote conte di Romagna. Et Latino Branchaleoni figluolo d'una sua sorella, già cardinale, mandò legato a Bologna.</p>
<p>[82-84] <emph>di ver ponente un figluol sanza legge</emph>: dopo Bonifatio fu Benedecto undecimo huomo et di lectere et di chostumi excellente, et morì chome molti credono nel nono mese, et fu sepellito in Perugia. Dopo el quale stectono mesi octo e cardinali in contentione, perchè erono divisi in due parte, et dell'una era capo Matheo Orsini, et Francesco Gatano nipote di Bonifatio. Dell'altra Napoleone Orsino dal Monte, et Nicolao da Prato el quale innanzi al cardinalato era stato dell'ordine de' predicatori, huomo et per doctrina et per prudentia molto stimato. Chostui alle forze aggiunse l'astutia, et in secreto persuase a Francesco Gatano che consentissi in Ramondo de Grotto arcivescovo di Burdogalia, el quale era Guascone inimico del re di Francia. Et dipoi scripse di subito al re che era Philippo Bello a Parigi, che se disiderava ricuperare lo stato chon la chiesa, et sublevare e Colonnesi suoi amici, si riconciliassi Ramondo già electo papa chome suo inimico. El re scripse di subito a Ramondo che per chose importantissime gli venissi incontro, et lui cavalcando con celerità el sexto giorno fu con lui, et giurato fede l'uno all'altro in sull'altare, el re prima con parole convenienti lo rappacificò con Carlo di Valoes chiamato Carlo sanza terra suo fratello. Dipoi dixe che era in sua potestà farlo papa, et che lo farebbe se gli prometteva alchune chose. Ramondo cupidissimo di tanta dignità si gittò a' piedi del re, et sommamente lo ringratiò, che gli volessi rendere ben per male, et promissegli esser sempre prompto a ogni sua domanda. Chiese el re prima che ricomunicassi lui et e suoi sequaci dell'excesso che haveva commesso contro a Bonifatio. Secondo che gli donassi le decime del regno suo per anni cinque per supplire alle spese facte nella guerra di Fiandra. Tertio che spegnessi et anullassi la memoria di Bonifatio. Quarto che restituissi nel cardinalato Iacopo et Piero Colonnesi privati per Bonifatio. Quinto che spegnessi l'ordine de' templarii. La sexta gratia si reserbò nel pecto suo. Consentì Ramondo et chome scelerato simoniaco con questo prezo comperò el papato; el re riscripse al cardinale di Prato che dessi opera che quegli della sua parte consentissino Ramondo a Francescho Gatano et a' suoi. Con questa fraude fu creato Ramondo et chiamato Clemente quinto. El dì quinto di giugno .M.ccc.v. Essendo già vacata la chiesa mesi sei et dì .x. Et dipoi nel giorno undecimo di novembre fu coronato a Lione del Rhodano, et observò al re di Francia le promesse. <emph>Preterea</emph> fece dodici cardinali parte guasconi, parte franzesi. Ma tutti huomini del re.</p>
<p>[85-87] <emph>Nuovo Iason</emph>: chostui fu hebreo, fratello d'Onia sommo sacerdote et huomo buono. Ma Iason ambitiosissimo et desideroso torre el sommo sacerdotio al fratello andò ad Antiochio re di Siria, el quale teneva Hierosolima, et promesse dargli trecento sexanta talenti d'argento, et octanta dell'altre entrate, et oltre a questi altri cento cinquanta talenti se lui gli concedessi el principato. El quale optenuto abbandonò e sacrificii antichi, et le mosaiche leggi, et instituì el culto de' gentili, et palestre, et ginnasii dove faceva exercitare lascivamente e giovani; et nel postribulo tenea e fanciulli. Et finalmente havea tradocti tutti e sacerdoti a' giuochi de' gentili, et ad ogni generatione di luxuria. Nè si vergognò mandare in Tyro a' giuochi quinquennali .ccc. di drachme per fare sacrificio a Herchole. Ma dopo tre anni perdè el principato ingannato da Menelao chome lui havea ingannato el fratello, et andò in exilio in Ammanire. Sarà adunque Clemente nuovo Iasone, perchè acquisterà el pontificato per simonia chome Iasone acquistò el sommo sacerdotio.</p></div3>
<div3><head>vv.  88-102</head>
<lg><l>Io non so s'io mi fu' qui troppo folle</l>
<l>ch'io pur risposi a llui per questo metro:</l>
<l>"De hor mi dì quanto thesoro volle</l></lg>
<lg><l>Nostro Signore prima da san Pietro</l>
<l>ch'e' ponessi le chiavi in sua balia?</l>
<l>Certo non chiese se non "vienne retro".</l></lg>
<lg><l>Nè Pier nè gl'altri tolsero a Mathia</l>
<l>oro o argento quando fu sortito</l>
<l>al luogo che perdè l'anima ria.</l></lg>
<lg><l>Però ti sta che tu sei ben punito,</l>
<l>et guarda ben la mal tolta moneta,</l>
<l>ch'esser ti fece contro a Carlo ardito</l></lg>
<lg><l>Et se non fussi ch'ancor lo mi vieta</l>
<l>la reverentia delle somme chiavi,</l>
<l>che tu tenesti nella vita lieta,</l></lg>
<lg><l>Io userei parole anchor più gravi,</l>
<l>che la vostra avaritia el mondo attrista</l>
<l>chalcando e buoni, et sollevando e pravi.</l>
</lg>
<p>[88-90] Pare da dubitare se lo 'nferiore debba riprendere el superiore; et per questa cagione prende el poeta scusa, acciochè sanza arroganza possa con somma libertà riprendere l'extrema avaritia et scelerata simonia de gl'ingiusti pastori e quali adulterano la sposa di Christo; <emph>de hor mi dì quanto thesoro volle Nostro Signore</emph>: qui dimostra che Christo non vendè el suo vicariato a Pietro, oro nè argento, nè altro gli chiese, se non che lo sequitassi. Imperochè lo evangelio di Matheo dice che Christo date le chiavi a Piero dixe solamente: "sequere me", et vieni drieto a me significa sequita la mia doctrina, et observa gli miei precepti.</p>
<p>[94-96] <emph>Nè Piero nè gl'altri</emph>: potrebbe dire alchuno Christo non chiese oro a Pietro, ma la fragilità et indigentia humana non si può agguaglare alla divinità; et per questo sogiugne che ne anche gl'appostoli venderono a Matthia el luogho dell'appostolato, el quale l'anima ria di Giuda perdè. Imperochè volendo gl'appostoli undici eleggere uno in luogho di Giuda tolsono Ioseph decto Barnaba et Matthia, et dipoi gittate le sorte tocchò a Matthia. Et rectamente si può quasi equiperare el simoniacho a Giuda perchè Giuda vendè Christo, et el simoniaco vende la gratia dello Spirito sancto.</p>
<p>[97-99] <emph>Però ti sta tu Nicholao</emph>: quasi dica: non se' degno che alchuno habbi compassione de' tuoi giusti supplicii; <emph>et guarda ben la mal tolta moneta</emph>: questa è amara irrisione, et la quale meritamente si conviene a sì scelerato simoniaco, perchè confortandolo che guardi el thesoro ingiustamente acquistato, il che non può fare, perchè di qua si lascia ogni ben terreno, et di là non si può usare, non è altro che rimproverargli la sua stultitia, che lui volessi preporre le chose transitorie all'eterne. Et è questo uno colore rhetorico che si chiama concessione. Chome quando Virgilio dice: "i sequere Italiam ventis pete regna per undas"; <emph>ch'esser ti fece contro a Carlo ardito</emph>: prese tanto animo Nicolao per le sue riccheze che fe' richiedere Carlo primo, el quale fu del reale sangue di Francia, che dessi una sua nipote al nipote suo. Ma Carlo rispose che benchè lui havessi e piedi rossi non era però degno di fare parentado col sangue di Francia. Queste parole concepectono tanto sdegno nel pecto di Nichola, che tolse a Carlo el vicariato di Toscana, et in processo di tempo consentì alla rebellione di Sicilia della quale ricevette gran pecunia per le mani di messer Giovanni di Procida capo et auctore della rebellione. Et in questo modo perdè Carlo la Sicilia, la quale haveva havuta dalla chiesa, et acquistatola non sanza molto sangue.</p>
<p>[100-102] <emph>Et se non fussi</emph>: dimostra che la riverentia del pontificato el quale e' tenne non lo lasci usare più acerbe parole; et usa un color rhetorico decto occupatione. Imperochè dimostra non voler dire quello che dice.</p></div3>
<div3><head>vv.  106-120</head>
<lg><l>Di voi pastor s'accorse el vangelista</l>
<l>quando colei che siede sopra l'acque</l>
<l>puttaneggiar cho regi a llui fu vista;</l></lg>
<lg><l>Quella che con le septe teste nacque,</l>
<l>et dalle dieci corna hebbe argomento</l>
<l>fin che virtute al suo marito piacque.</l></lg>
<lg><l>Facto v'havete dio d'oro et d'argento.</l>
<l>Et che altro è da voi all'idolatre,</l>
<l>se non ch'egli uno, et voi n'orate cento?</l></lg>
<lg><l>Ah Constantino di quanto mal fu matre</l>
<l>non la sua conversione ma quella dote</l>
<l>che da llui prese el primo ricco patre".</l></lg>
<lg><l>Et mentre io gli cantavo cotai note</l>
<l>o ira o conscientia che 'l mordessi</l>
<l>forte springava con ambo le piote.</l>
</lg>
<p>[106-111] Vuole in questo luogho interpretare el poeta un texto dell'<emph>Appocalypse</emph>, cioè della revelatione di Giovanni evangelista, dimostrando tutto quello esser decto contro la simonia et gl'altri vitii de' pastori. Scrive adunque Ioanni nella sua <emph>Appocalypse</emph>: "venit unus de septem angelis qui habebant septem phialas et locutus est mecum dicens ‘Veni ostendam tibi dannationem meretricis magne que sedet super aquas multas, cum qua fornicati sunt reges terre, et inebriati sunt qui inhabitant terram de vino prostitutionis eius’, et abstulit me in desertum in spiritu. Et vidi mulierem sedentem super bestiam plenam nominibus blasphemie habentem capita septem et cornua decem; et mulier erat circundata purpura et inaurata auro et lapide pretioso, et margaritas habens sciphum aureum in manu sua plenum abhominatione et inmunditia fornicationis eius; et in fronte eius erat scriptum Babylon magna mater fornicationum terre". Adunque questa meretrice ornata d'oro, et di gemma, la quale sopra l'acque siede in su una bestia la quale ha septe capi et dieci corna è in figura della chiesa carnale corropta da simonia, et da luxuria. Siede questa donna sopra l'acque, cioè sopra e popoli, perchè la scriptura figura spesso l'acqua pe' popoli, la quale mentre che piacque al suo sposo Christo era ben collocata in su la bestia rossa nel sangue de' martiri, et con septe capi che sono e septe sacramenti: Baptesmo, Chrisma, Eucharistia, Penitentia, Ordinatione, Matrimonio, et Extrema unctione. Overo septe doni dello Spirito sancto, dono di pietà contro alla 'nvidia; di timore contro alla superbia; di scientia contro all'accidia; di forteza contro all'ira; di consiglo contro all'avaritia; d'intellecto contro alla luxuria; di sapientia contro alla gola. Overo septe virtù, quattro morali, Prudentia, Iustitia, Forteza, et Temperanza. Et tre theologice: Fede Speranza et Carità. Questa hebbe argomento dalle dieci corna, cioè hebbe dimostratione et fu figurata da' dieci comandamenti dati a Moisè mentre che <emph>la virtù piacque al suo marito</emph>: il che significa mentre che la virtù piacque al pontefice el quale è marito della chiesa. Imperochè mentre che e pontefici vixono virtuosamente et sanza avaritia et luxuria si verificava che questa donna sedessi sopra la bestia delle dieci corna. Ma dipoi cominciò a puttaneggiare co' re cioè a diventare meretrice de' re temporali, perchè per denari vendeva la sua degnità et benefici et la sua libertà come la meretrice per denari vende el suo corpo et la sua castità.</p>
<p>[112-114] <emph>Facto v'havete dio d'oro et d'argento</emph>: perchè postposta ogni religione et timore di Dio riputate la pecunia dio; <emph>et che altro</emph>: non è differentia da voi a quegli che adorano gl'idoli, <emph>se non che</emph> loro adorono <emph>uno</emph> idolo, <emph>et voi n'adorate cento</emph>, et pone cento numero finito per lo infinito, perchè voi adorate e denari e quali sono infiniti. Di questi parla Osea propheta: "ipsi regnaverunt et non ex me principes extiterunt et non cognovi. Aurum suum et argentum suum fecerunt sibi idola ne interirent". Et el psalmista: "simulacra gentium argentum et aurum".</p>
<p>[115-117] <emph>Ah Costantino</emph>: inferisce che mentre che la chiesa fu povera, et non havea beni proprii, vixe sempre in somma sanctità. Ma poi che cominciò a possedere beni proprii le ricchexe induxono ogni generatione di vitii. Il perchè con giusta indegnatione insurge el Petrarcha contro alla chiesa apostolica dicendo: "già non fustù nutrita in piume al rezo, Ma nuda al vento et scalza tra gli stecchi; Hor vivi sì che a Dio ne vengha lezo". Adunque perchè Constantino convertito da Silvestro papa, et facto christiano fu el primo che dotò la chiesa, si duole el poeta non della conversione sua, ma della dote che decte al papa padre de' christiani, el quale venne a essere el primo riccho, perchè gl'altri erono vivuti in somma povertà. Sequita el poeta la più vulgata et universale opinione di Salvestro papa et Constantino imperadore. Ma perchè sono varie opinioni della conversione di chostui et della dota della chiesa, et ciaschuna ha auctori gravissimi, non mi voglo tanto arrogare ch'io c'interponga mia sententia. Et per questo lasceremo la lite indeterminata; et l'ultimo giudicio a' più docti.</p>
<p>[118-120] <emph>mentre ch'io gli cantavo cotai note</emph>: cioè apertamente gli dicevo tali parole; et dixe <emph>note</emph> per stare nella translatione. Imperochè chi canta usa le note; <emph>o ira</emph>: alla quale lo 'ncitavano l'aspre parole di Danthe; <emph>o conscientia</emph>: della sua simonia, qualunche fussi di queste due chose; <emph>forte springava</emph>: cioè guizava; <emph>con ambo le piote</emph>: cioè piante. Springare è muovere forte le gambe per percuotere. Onde diciamo el cavallo springhare e calci.</p></div3>
<div3><head>vv.  121-133</head>
<lg><l>Io credo ben ch'al mio duca piacessi</l>
<l>con sì contenta labbia sempre attese</l>
<l>lo suon delle parole vere expressi.</l></lg>
<lg><l>Però con ambo le braccia mi prese</l>
<l>et poi che tutto su mi s'hebbe al pecto</l>
<l>rimontò per la via onde discese.</l></lg>
<lg><l>Non si stanchò d'havermi ad sè ristrecto</l>
<l>sì men portò sopra 'l colmo dell'arco</l>
<l>che dal quarto al quinto argine è tragecto.</l></lg>
<lg><l>Quivi soavemente pose el carco</l>
<l>soave per lo scoglo sconcio et erto</l>
<l>che sarebbe alle capre duro varcho.</l></lg>
<lg><l>Ind'un altro vallon mi fu scoverto.</l>
</lg>
<p>[121-123] Accorsesi Danthe che a Virgilio piacque la riprensione data al pontefice, perchè <emph>con attenta labbia</emph>, cioè con labbra attente ascoltava; il che significa udire con silentio. Adunque dimostra che molto sempre piace all'intellecto, che nelle operationi humane, et nella vita activa la prudentia con gran libertà riprenda, et danni e vitii scelerati.</p>
<p>[124-124] Et che lui lo riportassi in sul monte dimostra che poi che la ragione inferiore ha inteso alchuno particulare lo 'ntellecto la riduce a gl'universali per via erta, cioè per difficile speculatione, et portandolo se lo stringea al pecto dove sta la cogitatione, a dinotare che la cogitatione de gl'universali è quella che ci dà vera cognitione.</p>
<p>[130-133] Nè sanza cagione fa comperatione alle capre. Imperochè questo animale nel pascersi sempre monta et non scende. Onde el segno che fa el tropicho hiemale è decto capricorno, perchè el sole quivi comincia a montare. Et similmente qualunche procede nella contemplatione sempre debba salire alle chose più excelse, et non scendere.
</p></div3></div2>
<div2><head>XX</head>
<argument><p>CANTO .XX. DELLA PRIMA CANTICA DI DANTHE</p></argument>
<div3><head>vv.  1-6</head>
<lg><l>Di nuova pena mi convien far versi</l>
<l>et dar materia al vigesimo canto</l>
<l>della prima canzon che io sommersi.</l></lg>
<lg><l>Io ero già disposto tutto quanto</l>
<l>a riguardar nello scoperto fondo</l>
<l>che mi bagnava d'angoscioso pianto.</l>
</lg>
<p>Sequita el poeta nella descriptione delle bolge, et pone che nella quarta sono puniti gli 'ndivinatori di qualunche spetie sieno. Et certo fu antichissima opinione confermata dal consenso di tutte le natione che tra gl'huomini sia una certa presumptione et scientia delle cose future, la quale e Latini chiamano divinatione, e Greci mantica. Questa è o naturale o artificiosa. La divinatione naturale ha in sè furore divino et sogno. Imperochè molti mossi da divino furore chome appresso de' gentili gl'oracoli, et appresso de gl'Hebrei e propheti predicevono le chose future. El sogno è di tre spetie. Imperochè alchuna volta si sogna quello che ha essere; ma ha di bisogno d'interpretatione. Chome quello che sognava priemere l'uva nella coppa, et Ioseph interpretò che diventerebbe pincerna del re, et servirebbelo a mensa di coppa. Alchuna volta si sogna di vedere la chosa in quel medesimo modo che sarà, et è decta visione. Alchuna volta apparisce nel sogno chi ti narra le chose apertamente chome saranno; et questo chiamano oracolo. Ma spesse volte sono insieme chome nel Virgiliano Enea, el quale vide Hectorre in forma molto mesta et luctuosa, et udì le parole nelle quali lo confortava a fuggire. La divinatione artificiosa contiene in sè aurispicina, augurii, astrologia, et sorte. Aurispicina contiene in sè quella divinatione che piglavono dalla forma sito et colore delle interiora dell'animale el quale sacrificavono, chome la mattina del dì che Cesare fu morto non si vide el cuore del bue che lui sacrificò. Augurio è la divinatione facta o dal gusto o dal garrito de gl'uccegli. Imperochè gl'auguri alchuna volta porgevano l'esca a' polli che per questo tenevono rinchiusi; et secondo che di quella si pascevano così interpretavono el fine della cosa. Alchuna volta guardavano in aria el volare et il canto de gl'ucciegli et secondo la generatione di quegli giudicavono; perchè altro augurio dà el corvo, altro la cornacchia, altro el picchio, altro gl'altri; et altro cantare et volare a un modo, et altro a un altro. Et altro se vengono a dextra, et altro se a sinistra. Nè solamente gl'uccegli; ma anchora gl'altri animali danno buoni, et mali augurii, chome sono lupi, volpi, cani, et serpenti, et simili. Nè sono molto differenti da questi e monstri et portenti, e quali vengono contro a natura. Onde nell'exercito di Xerxe perchè la cavalla partorì una lepre, annuntiorono gl'augurii la timida fuga di quello exercito. Astrologia predice le cose future secondo varii corsi delle stelle, ne' quali sono coniunctioni oppositioni sextili trini quadrature et altri aspecti, et di questa voglono che sia spetie geomantia, della quale tracteremo nel purgatorio, et sorte trovate secondo gl'antichi nella città di Preneste hoggi decta Pelestrina. E pyromantia facta chol fuoco. Necromantia cho corpi morti a' quali si rivoca l'anima. Hydromantia facta con l'acqua. Chyromantia la quale si considera nelle linee della mano. Tutte queste chose richiederebbono prolipsa oratione se volessimo per suo ordine explicarle. Ma non basta el tempo a chi si propone sì lungha et diversa materia.</p>
<p>[1-3] <emph>Di nuova pena</emph>: quasi inusitata et inaudita et maggior che l'altre, et fa l'auditore attento promettendogli chose inusitate et non piccole; <emph>et dar materia al vigesimo canto</emph>, cioè al vigesimo capitolo, <emph>della prima canzona</emph>: cioè della prima cantica. Sono tre cantiche, inferno, purghatorio, et paradiso; et lo 'nferno contiene .xxxiiii. canti; et l'altre due contengono ciaschuna .xxxiii. canti. Adunque in tutto sono cento canti divisi in tre cantiche; <emph>che io sommersi</emph>: cioè la quale io tuffai nel centro della terra. Non sommerge la cantica; ma discrive in quella lo 'nferno sommerso. Alchuni texti hanno <emph>Delle prime canzone et de' sommersi</emph>, cioè de' dannati e quali sono sommersi nel centro della terra.</p>
<p>[4-6] Et sequita che già era disposto a vedere el fondo della terra scoperto, cioè el quale poteva vedere dal ponte dove era; <emph>che si bagnava di pianto</emph>: di quegli che v'erono puniti.</p></div3>
<div3><head>vv.  16-18</head>
<lg><l>Et vidi gente per lo vallon tondo</l>
<l>venir tacendo et lagrimando al passo</l>
<l>com fanno le letanie in questo mondo.</l></lg>
<lg><l>Chome 'l viso mi scese in lor più basso</l>
<l>mirabilmente apparve esser travolto</l>
<l>ciaschun tra 'l mento e 'l principio del casso</l></lg>
<lg><l>Che dalle rene era tornato el volto,</l>
<l>et indrieto venir lor convenia</l>
<l>perchè 'l veder dinanzi era lor tolto;</l></lg>
<lg><l>Forse per forza già di parlasia</l>
<l>si travolse chosì alchun del tutto,</l>
<l>ma io nol vidi nè credo che sia.</l>
</lg>
<p>La pena di questi pone essere, che habbino volto el volto di drieto; et per volere vedere dove vanno bisogna vadino all'indrieto. Questo è supplicio molto conveniente che el contrario sia punito col suo contrario. Et chi ha voluto vedere troppo avanti vegga solo el drieto, et chi è stato sì temerario che habbi voluto vedere el futuro, il che Idio ha dinegato all'huomo chome chosa la quale non gl'è utile. Nè è verisimile che potendo Dio darci vera cognitione delle chose future se ci fussino state utili ce l'harebbe date, perchè Idio vuole ogni bene essendo somma bontà.</p>
<p>[16-18] <emph>Forse per forza già di parlasia</emph>: "paralysis" in greco è uno morbo, el quale perchè risolve le legature de' nervi induce tremore di membri o gli storce, in nostra lingua è nominato parletico. Conchiude adunque che benchè questo morbo travolga e membri, nientedimeno non travolse mai nessuno in questa forma. Vedesi in alchuno essere travolto el collo per parletico. Onde lui guata attraverso. Ma nessuno si vede tanto travolto che guati indrieto; et è optima comperatione. Imperochè chome el parletico sempre triema, chosì questi che cerchano le chose future sempre triemano, cioè stanno con pavento et anxietà se ha a essere, o no, quello che hanno predecto, et sempre vacillano et dubitano, considerando loro puncti et momenti penne, canti d'uccegli, alterationi nell'aria, da qual parte tuona o balena, puncti in terra, movimento di fuocho; et finalmente uno starnuto spesso gli fa mutare di proposito.</p></div3>
<div3><head>vv.  19-30</head>
<lg><l>Se Dio ti lasci lector prender fructo</l>
<l>di tua lectione, hor pensa per te stesso,</l>
<l>chom'io potea tenere el viso asciucto</l></lg>
<lg><l>Quando la nostra imagine da presso</l>
<l>vidi sì torta che 'l pianto de gl'occhi</l>
<l>le natiche bagnava per lo fesso.</l></lg>
<lg><l>Certo io piangea poggiato a un de' rocchi</l>
<l>del duro scoglo, sì che la mia scorta</l>
<l>mi dixe: "Anchor se' tu de gl'altri sciocchi?</l></lg>
<lg><l>Qui regna la pietà quando è ben morta.</l>
<l>Chi è più scelerato di cholui</l>
<l>ch'al giudicio di Dio passion porta?"</l>
</lg>
<p>[19-21] <emph>Se Dio ti lasci prender fructo Della lectione</emph>: cholui che leggendo impara. Adunque el fructo di questa lectione è conoscere la stultitia di questi che voglono prevedere el futuro. Et non sanza cagione mostra havere gran compassione. Imperochè essendo el sapere la somma perfectione dell'animo nostro, pare che meriti compassione colui el quale affaticandosi per sapere diviene più ignorante. Et alchuni dicono che dimostra tanta compassione inverso di costoro, perchè conosce se medesimo essere stato in tale errore; ma non credo questo perchè Danthe fu reale mathematico, la quale scientia nessuno savio mai sprezò.</p>
<p>[22-24] <emph>Quando la nostra imagine da presso Vidi sì torta</emph>: cioè la imagine humana; scorse Danthe che allhora la imagine di chostoro era travolta quando fu loro presso. A dinotare che non si conosce questo vitio se bene non si considera. Imperochè nel primo aspetto volere consequire questa scientia pare che sia virtù et non vitio. Ma intendiamo che prevedere el futuro non è della natura humana, ma è proprio di Dio. Onde Isaia: "priora et novissima nuntiate mihi et dicam quod diis estis". Et Lucano: "sortisque deorum Ignarum mortale genus"; et nel <emph>Libro de' re</emph>: "non n. videt homo nisi ea que apparent. Deus autem intuetur cor".</p>
<p>[25-30] Danthe piangea et Virgilio lo riprendea, il che dinota che la parte sensitiva induce compassione d'ogni pena benchè sia giustamente data; ma la ragione prohibisce che l'huomo si muovi a pietà ne' suplicii da Dio giustamente inferiti, et però dice <emph>Qui</emph>, cioè nello 'nferno dove è punito chi ha errato, <emph>regna la piatà quando è ben morta</emph>: quasi dica: in questo luogho è pietà non haver pietà. Ma è qui da notare che pietà appresso de' latini è virtù per la quale si porta debita affectione alla patria, et a quegli che ci sono congiunti di sangue. Et da questa nascano compassione et congratulatione. Compassione è dolore del male del proximo; et congratulatione è allegreza del bene del proximo. Adunque in questo luogho pose pietà per compassione. <emph>Preterea</emph> pare che sia conclusione de' savi che in nessuno modo dobbiamo havere compassione alle pene del peccatore, ma sì alla sua miseria, dolendoci che lui sia caduto in tale errore. Ma benchè Danthe, che dinota la sensualità, habbia havuto compassione in molti luoghi del peccatore, nientedimeno non è stato ripreso da Virgilio chome qui. Il che ci mostra che in quegli che hanno peccato per fragilità è alchuna schusa. Ma l'errore di costoro <emph>etiam</emph> in vita è sempre stato deriso.</p></div3>
<div3><head>vv.  31-33</head>
<lg><l>Driza la testa driza et vedi a cui</l>
<l>s'aperse a gl'occhi de' Theban la terra</l>
<l>perch'e' gridavon tutti "Dove rui</l></lg>
<lg><l>Amphiarao, perchè lasci la guerra?"</l>
<l>et non restò di ruinare a valle</l>
<l>fino ad Minos che ciascheduno afferra.</l></lg>
<lg><l>Mira c'ha facto pecto delle spalle,</l>
<l>perchè volse veder troppo davante</l>
<l>dirietro guarda et fu ritroso calle.</l>
</lg>
<p>[31-33] <emph>Driza la testa</emph>, imperochè piangendo Danthe stava a capo chino, <emph>et vedi</emph> colui al quale <emph>la terra S'aperse a gl'occhi de' Thebani</emph>: cioè nel conspecto de' Thebani, et a lloro occhi veggenti. Questo fu Amphiarao el quale hebbe origine da Giove. Imperochè d'Eolo figluolo di Giove nacque Eritheo, et d'Eritheo Amitaone el quale generò Biante, et Biante Antiphato, d'Antiphato fu figluolo Oideo padre d'Amphierao. Costui fu peritissimo ne gl'augurii, cioè in quella spetie di divinatione la quale gl'antichi piglavono dal volo o dal canto de gl'uccegli. Ne' tempi suoi Adastro re de gl'Argivi apparechiava grande exercito per restituire Pollinice suo genero nel regno thebano. Il perchè salì al monte insieme chon Melampo, et vide ne gl'augurii che haveva a perire in quella guerra. Onde ingegnandosi fuggire el pericolo si nascose acciochè non fussi constrecto andarvi. Ma Argia mogle di Pollynice promisse ad Eryphile mogle d'Amphierao una nobile collana ornata di pietre pretiosissime, la quale havea facta Vulcano, se lo 'nsegnava. L'avara adunque et vana mogle lo 'nsegnò. Onde constrecto andare alla guerra nella prima battagla essendo armato nel suo carro fu inghiottito dalla terra col carro et co cavagli. Onde Danthe finge, che rovinassi insino all'inferno. Chostui fu in tanta riverentia che gl'antichi gl'hedificorono un tempio, et constituirongli sacrificii; <emph>Dove rui</emph>: <emph>i.</emph> dove ruini, et perchè lasci la guerra, parole hostili et piene di derisione et di scherno.</p></div3>
<div3><head>vv.  40-45</head>
<lg><l>Vidi Tiresia che mutò sembiante</l>
<l>quando di maschio femmina divenne</l>
<l>cambiandosi le membra tutte quante</l></lg>
<lg><l>Et prima et poi ribatter gli convenne</l>
<l>li due serpenti avvolti con la vergha,</l>
<l>che rihavessi le maschili penne.</l>
</lg>
<p>[40-42] Tiresia secondo le favole fu thebano, et faccendo un giorno suo viaggio per una selva scontrò due serpenti insieme inviluppati, e quali percotendo con la vergha di subito si mutò di maschio in femina, et in quel sexo perseverò septe anni. Dipoi el septimo anno ritornando nella medesima selva nel medesimo luogho ritrovò e medesimi serpenti; et stimando quegli haver forza di mutare el sexo di nuovo gli battè cholla vergha, et ritornò di femmina maschio. Dicono ancora che essendo contentione fra Giove et Iunone qual fussi maggior voluptà nel coito o del maschio o della femmina, et non s'accordando, si sobtomissono al giudicio di Tyresia, el quale haveva provato l'uno, et l'altro. Chostui pronuntiò che nelle femmine fussi maggiore furore et libidine. Nè sanza naturali ragioni decte tal sententia. Imperochè posto che el maschio sia più caldo che la femina, perchè la sua complexione è più sanguigna chome quella della femina è più phlegmatica, nientedimeno nel maschio è una sola voluptà nel gittare el seme; et nella donna è doppia et nel gittare el suo, et nel ricevere quel del maschio nella matrice, la quale di natura assai fredda riscaldata da questo seme ne prende gran voluptà, et duravi assai el caldo, perchè quando più grossa è la materia che si riscalda et più fredda, più mantiene el caldo, chome veggiamo nel ferro et in altre chose simili. <emph>Preterea</emph> nella femmina è sempre parato lo strumento; el contrario è nell'huomo. Pronuntiando adunque tal sententia Tyresia, offese tanto Iunone che per ira gli tolse el lume de gl'occhi. Et Iove in compensatione et ristoro di questo danno gli decte el lume della mente. Imperochè lo fece indivino et dectegli scientia delle chose future. Il perchè essendo e Cadmei signori di Thebe in pericolo, perchè erono assediati da Alcmeone, Tyresia predixe loro che lo scampo era che si fuggissino et abbandonassino la città. Il perchè si riduxono in Tilphoso regione di Boetia; dove morendo Tyresia fu honoratissimamente da' Cadmei sepellito. Thebe fu presa et saccheggiata; et Daphne figluola di Tyresia fu mandata in Delpho al tempio d'Apolline, et ad Apolline dedicata; dove fu excellente nell'arte dello 'ndivinare, et compose molti oracholi in versi, de' quali Homero molti ne pose nel suo poema, et fu chiamata Sybilla; perchè in quella lingua "sybillenin" significa a voce viva dare l'oracolo. Finge ancora Homero che nello 'nferno Tyresia predixe molte chose a Ulixe; <emph>cambiandosi le membra tutte quante</emph>: imperochè non solamente è altro sexo nella femina, ma anchora tutte le membra hanno diversa qualità nella femina.</p>
<p>[43-45] <emph>Et prima et poi</emph>: intendi prima gli convenne battere e serpenti a diventare di maschio femina, et dipoi ribattergli a ritornare di femina maschio; <emph>le maschili penne</emph>: pone penne per peli. Quasi dica: la barba et altri peli, e quali ha el maschio, et non la femina.</p></div3>
<div3><head>vv.  46-51</head>
<lg><l>Arunte è quel che 'l ventre se gl'attergha</l>
<l>che ne' monti di Luni, dove ronca</l>
<l>lo carrarese che disobto albergha,</l></lg>
<lg><l>Hebbe tra bianchi marmi la spiloncha</l>
<l>per sua dimora, ond'a guardar le stelle</l>
<l>e 'l mar non gl'era la veduta tronca.</l>
</lg>
<p>[46-48] <emph>Aronte è quello</emph>: chostui pone Lucano essere stato augure thoscano nella città di Lucca, el quale dal senato cupido di sapere che fine havessi havere la guerra tra Cesare et Pompeo, fu chiamato ad Roma, et quivi sacrificato un thoro, et parte delle 'ntestina attribuendo a Pompeo, et parte a Cesare, in quella conobbe Cesare dover vincere; <emph>Arunte è quello che el ventre se gl'atterga</emph>: cioè al quale el ventre che debbe essere la parte dinanzi, <emph>se gl'atterga</emph>, cioè diventa la parte di drieto. Imperochè "tergum" in latino significa el dosso et le reni, le quali sono le parti dirietro dell'huomo, sì chome el pecto, et el ventre sono la parte dinanzi. Ma perchè chostui haveva travolto el volto, interveniva che el ventre era in luogho del dosso; <emph>che ne' monti di Luni</emph>: pone che questo augure habitassi e monti di Luni sobto e quali è Carrara, et però dice <emph>dove el carrarese ronca</emph>, cioè dove cultiva le terre; et pose una spetie et parte d'agricultura per tutta l'agricultura. Imperochè "runcare" in latino significa stirpare, et sveglere herbe et sterpi et chose nocive. Luni fu già nobile città; ma hoggi spenta dalla quale la region vicina è decta Lunigiana.</p>
<p>[49-51] <emph>tra bianchi marmi</emph>: quasi dica: habitò nelle cave de' marmi bianchi, e quali sono in quel di Carrara. Onde non gl'era <emph>tronca</emph>, cioè moza et taglata, <emph>la veduta delle stelle, Et del mare</emph>.</p></div3>
<div3><head>vv.  52-60</head>
<lg><l>Et quella che ricuopre le mammelle,</l>
<l>che tu non vedi chon le treccie sciolte</l>
<l>et ha di là ogni pilosa pelle,</l></lg>
<lg><l>Mantho fu che cercò per terre molte,</l>
<l>poscia si pose là dove nacqu'io,</l>
<l>onde un poco mi piace che m'ascolte.</l></lg>
<lg><l>Poscia che 'l padre suo di vita uscio,</l>
<l>et venne serva la cictà di Baccho,</l>
<l>questa gran tempo per lo mondo gio.</l>
</lg>
<p>[52-54] Gran copia et eloquentia è nel nostro poeta, el quale havendo dimostro già che in tre persone era el viso volto alle spalle non dice la medesima sententia con le medesime parole; ma chon diverse. Imperochè prima dixe "quando la nostra imagine da presso Vidi sì storta che 'l pianto de gl'occhi Le natiche bagnava per lo fesso"; et dipoi dixe "Arunte è quello che 'l ventre se gl'atterga"; et al presente dice "et quella che ricuopre le mammelle". Adunque sono tre diversi modi di parlare; et nientedimeno tutti significano costoro havere volto et viso in su le spalle; <emph>et ha di là</emph>, cioè drieto, <emph>ogni pilosa pelle</emph>: imperochè el pectignone nel qual sono e peli, et naturalmente è dinanzi, in costoro è di rieto per havere el viso volto, et e capegli che stendendo soglono coprire le reni, a chostei cuoprono el ventre. Mantho secondo Diodoro Siculo fu figluola di Melampo. Chostui essendo grande indivino, et havendo libero dalle furie le donne argive, le quali Baccho haveva facto infuriare, meritò che Anaxagora figluolo di Megapenteo re d'Argho gli dessi le due parti del regno et la figluola per mogle, la quale si chiamò Iphianira, et di chostei generò Mantho. Questo scrive Diodoro; ma gl'altri dicono essere stata figluola di Tyresia; et dicono che dopo la morte del padre la città di Baccho, cioè Thebe dove nacque Baccho inventore del vino divenne serva. Imperochè dopo la battagla de' septe regi morto Eteocle et Pollinice regi thebani, Creonte huomo crudelissimo occupò la tyrannide in Thebe; ma pocho doppo pe' prieghi delle mogle de' re già morti, e cui corpi Creonte vietava sepellire, Theseo re d'Athene venne con exercito contro a Creonte, et tolsegli la città et fecela tributaria. Ridocta adunque in servitù Thebe, Mantho cercò molti paesi et <emph>tandem</emph> venne in Italia dove di Tiberino idio del Tevere partorì Ochno, el quale Virgilio nel decimo scrive havere hedificato Mantua: "ille etiam patriis agmen ciet Ochnus ab oris Fatidice Manthus et Tusci filius amnis Qui muros matrisque dedit tibi Mantua nomen". Questo Ochno perchè era fortissimo di corpo et d'animo fu anchora chiamato Bianore perchè "bia" in greco significa forteza di corpo, et "aner" significa quello che e Latini dicono "virum". Adunque Biano s'interpreta forteza virile. La sepultura sua era famosa appresso a Mantua. Onde nella <emph>Buccolica</emph> el medesimo Virgilio scrive: "namque sepulcrum Incipit apparere Bianoris". Edificò adunque Mantua Ochno, et da Mantho sua madre gli decte el nome. Benchè Danthe alquanto varii la historia chome leggerai ne' sequenti versi.</p></div3>
<div3><head>vv.  61-81</head>
<lg><l>Suso in Italia bella giace un laco</l>
<l>appiè dell'alpi che serran la Magna</l>
<l>sovra Tiralli, c'ha nome Benaco.</l></lg>
<lg><l>Per mille fonti et più credo si bagna</l>
<l>tra Garda et Valcamonica et Apennino</l>
<l>nell'acqua che nel decto laco stagna.</l></lg>
<lg><l>Luogo è nel mezo là dove trentino</l>
<l>pastore et quel di Brescia e 'l veronese</l>
<l>segnar porria se fessi quel cammino,</l></lg>
<lg><l>Siede Peschiera bello et forte arnese</l>
<l>da fronteggiar bresciani et bergamaschi,</l>
<l>ove la lama intorno più discese;</l></lg>
<lg><l>Ivi convien che tutto quanto caschi</l>
<l>ciò che in grembo a Benaco star non pò,</l>
<l>et fassi fiumi giù ne' verdi paschi.</l></lg>
<lg><l>Tosto che l'acqua a correr mette co</l>
<l>non più Benaco ma Mencio si chiama</l>
<l>fin'al Governo dov'el cade in Po.</l></lg>
<lg><l>Non molto ha corso che truova una lama</l>
<l>per la qual si distende in la paluda,</l>
<l>et suol di state talhor esser grama.</l>
</lg>
<p>Inducendo Virgilio a porre l'origine di Mantova sua patria, era chosa conveniente che tanto poeta non sanza somma eloquentia et vari ornamenti d'oratione narrassi della sua patria. Il perchè per questa chorographia, cioè descriptione del Mincio et della regione, dimostra la virgiliana eloquentia, et el sito dove è Mantova.</p>
<p>[61-63] <emph>Suso</emph>: nel mondo, el quale è luogho sovrano a chi è in inferno; <emph>Italia bella</emph>: che chosì la dimostra epso nella sua <emph>Georgica</emph> nella quale tracta delle sue lode; <emph>a piè dell'alpe che serrano la Magna</emph>: questi sono e monti e quali dividono Italia dalla Magna; <emph>Tiralli</emph>: questo è un contado all'entrare della Magna e chui conti sono detti Thurones; <emph>che</emph>, el quale lagho, <emph>ha nome Benaco</emph>: questo è el suo nome antico, onde Virgilio: "fluctibus et fremitu assurgens Benace marino". Ma hoggi è decto laco di Garda, perchè Garda è una terra posta in su la riva di questo lagho. Benaco adunque è posto tra strecte valli di monti in forma che l'empito de' venti generati da tale strecteza concita in questo lago fluctuationi et tempesta simili a quelle del mare. <emph>Preterea</emph> dicono che el fondo suo tiene harena d'oro, della quale si pascano e carpioni pesci suavissimi, et e quali molti dicono che non si truovano in altra acqua.</p>
<p>[64-66] <emph>per mille et più</emph>: infiniti rivi et fonti et fiumi caggiono da' monti propinqui in Benaco. Garda è nella riva del lagho verso Verona. Valcamonica è una valle del bresciano. Apenino è un monte celebratissimo, el quale prende principio da Monaco promontorio già decto Meneto allo 'ncontro del mare di Lyguria, et divide tutta Italia per la sua longitudine, et dalla dextra ha el mare Tyrrheno decto infero; et da sinistra l'Adriatico decto supero, et passa insino in Sicilia chome altrove habbiamo decto.</p>
<p>[67-69] <emph>Luogho è nel mezo là dove Trentino Pastore</emph>: dimostra che questo lagho è nel mezo di Trento di Brescia et di Verona in forma che le diocesi cioè vescovadi di queste città, arrivano a mezo el lagho et quivi confinano. Adunque el <emph>pastore</emph>, cioè vescovo di ciaschuna di queste tre città, potrebbe <emph>segnare</emph>, cioè dare la benedictione, quivi chome in sua diocesi. Conciosia che <emph>de iure canonico</emph> nessuno vescovo può benedire se non nella sua diocesi; <emph>segnar porria se fessi quel cammino</emph>: cioè andando per quel luogho.</p>
<p>[70-72] <emph>Peschiera</emph>: è forte castello posto nella fine del lagho, et è della diocesi di Verona; <emph>arnese</emph>: significa instrumento, et masseritie et ornamento; <emph>da fronteggiare</emph>: da obviare et resistere et obstare; <emph>ove la lama</emph>: proprio lama è luogo concavo et humido. Onde appresso a' fiumi diciamo lame certi luoghi herbosi et coperti d'alberi. Ma qui chiamò lama el lagho; <emph>più discese</emph>: è più basso. Onde l'acqua esce di qui, et cominciando a correr fuor del lagho muta nome et è decta Mencio.</p>
<p>[76-78] <emph>mette co</emph>: mette chapo, perchè <emph>co</emph> in lingua lombarda significa capo. Mincio nasce di Benaco et viene insino a Mantova dove di nuovo stagna intorno alla città, et genera aria grossa et insalubre; <emph>Governolo</emph>: è un castello posto dove Mincio mette in Po.</p>
<p>[79-81] <emph>non molto ha corso che truova una lama</emph>: discrive la regione dove el Mincio stagna et fa pantano, el quale nella state perchè quasi si seccha fa captiva et inferma aria; <emph>et suol di state talhor esser grama</emph>: gramo diciamo cupido et disideroso, et perchè chi disidera mancha di quel che disidera, diciamo anchora gramo bisognoso, et perchè chi ha bisogno è in miseria, diciamo gramo misero et infelice.</p></div3>
<div3><head>vv.  85-96</head>
<lg><l>Quindi passando la vergine cruda</l>
<l>vide terra nel mezo del pantano</l>
<l>sanza cultura et d'habitanti nuda.</l></lg>
<lg><l>Lì per fuggire ogni consortio humano</l>
<l>ristecte con suo servi a far sue arti,</l>
<l>et vixevi et lasciò suo corpo vano.</l></lg>
<lg><l>Gl'huomini poi che 'ntorno erono sparti</l>
<l>s'accolsero a quel luogho ch'era forte,</l>
<l>per lo pantan ch'avea da tutte parti.</l></lg>
<lg><l>Fer la città sopra quell'ossa morte</l>
<l>et per colei che prima el luogho elesse</l>
<l>Mantova l'appellar sanz'altra sorte.</l></lg>
<lg><l>Già fur le genti sue dentro più spesse</l>
<l>pria che la mattia di Chasalodi</l>
<l>da Pinamonte inganno ricevesse.</l></lg>
<lg><l>Però t'assenno che se tu mai odi</l>
<l>originar la mia terra altrimenti</l>
<l>la verità nulla menzogna frodi".</l>
</lg>
<p>Dimostra chome Mantho dopo molti paesi da llei ricercha si fermò nel luogho cinto da questo pantano chome chosa solitaria, et apta a suoi incantesimi, pe' quali epsa fuggire el consortio, et per questo la chiama <emph>cruda</emph>. Dimostra anchora che dopo la morte di Mantho gl'habitatori circunstanti feciono la città dove era vixuta et dipoi sepellita Mantho, et dal nome di chostei la chiamorono Mantova.</p>
<p>[85-87] <emph>lasciò suo corpo vano</emph>: cioè voto, perchè el corpo morto rimane voto dell'anima.</p>
<p>[91-93] <emph>sanza altra sorte</emph>: <emph>i.</emph> sanza cercare forte o augurii per porre el nome alla città. Imperochè gl'antichi posta la città la dinominavono da qualche augurio, chome Alba fu dinominata dalla "alba", cioè biancha, schropha quivi trovata.</p>
<p>[94-96] <emph>Già fur le genti</emph>: toccha una historia non molto anticha. Dicono adunque che Chasalodi fu un castello nel contado di Brescia, et hebbe conti chiamati conti di Chasalodi, e quali occuporono Mantova, et diventoronne signori et tyranni. Erono ne' medesimi tempi in Mantova molte famigle di gentili huomini, de' quali e signori haveano non piccolo sospecto, et forte temevano la potentia di quegli. Tra' quali Pinamonte de' Buonacosi huomo di grande animo et non di pocha prudentia prese sagace consiglo di torre la signoria a Chasalodi. Adunque vedendo che el popolo era molto infesto a' gentili huomini, et stimandosi che cacciati questi facile gli sarebbe a obtenere la 'mpresa, simulando grande affectione inverso el signore, el quale era conte Alberto de Casalodi, gli persuase che relegassi tutti e nobili nel contado per alchun tempo dimostrando che questo havessi a essere tanto grato al popolo che per tale beneficio se lo farebbe favorevole; credecte al fraudulento consiglo Alberto. Onde Pinamonte vedendo la città vota de gentili huomini si fece capo del popolo, et col favore di quello cacciati e Casalodi, diventò signore.</p></div3>
<div3><head>vv.  100-114</head>
<lg><l>Et io: "Maestro e tuoi ragionamenti</l>
<l>mi son sì certi et prendon sì mia fede,</l>
<l>che gl'altri mi sarien carboni spenti;</l></lg>
<lg><l>Ma dimmi della gente che precede</l>
<l>se tu ne vedi alchuno degno di nota</l>
<l>che solo a cciò la mia mente risiede".</l></lg>
<lg><l>Allhor mi dixe: "Quel che da la gota</l>
<l>porge la barba in su le spalle brune</l>
<l>fu quando Grecia fu di maschi vota</l></lg>
<lg><l>Sì ch'appena rimaser per le cune,</l>
<l>augure et diede el puncto col Calcanta</l>
<l>in Aulide a taglar la prima fune.</l></lg>
<lg><l>Euripil hebbe nome et chosì 'l canta</l>
<l>l'alta mia tragedia in alchun locho;</l>
<l>ben lo sai tu che la sai tutta quanta".</l>
</lg>
<p>[100-102] Conveniente risposta di discepolo inverso el suo preceptore. Imperochè la prima parte che debba havere è che presti indubitata fede alla sua doctrina; et però dice <emph>e tuoi ragionamenti prendono la mia fede</emph>, cioè acquistano la mia fede et fanno che la mia fede è tutta in lui, <emph>sì</emph>, cioè in tal modo, <emph>che gl'altri</emph>, cioè ragionamenti, <emph>mi son carboni spenti</emph>: <emph>i.</emph> non mi danno alchuno lume et cognitione.</p>
<p>[103-105] <emph>Ma dimmi</emph>, de gl'altri, <emph>se alchun</emph> ve n'è <emph>degno di nota</emph>, cioè degno di farne nota et mentione, perchè <emph>la mente</emph> et vogla mia <emph>risiede</emph>, cioè si ferma, <emph>solo a cciò</emph>.</p>
<p>[106-108] <emph>Quel che dalla gota Porge la barba in su le spalle</emph>: già in tre modi havea dimostrato Danthe una medesima sententia. Hora lo mostra nel quarto. Imperochè non può cadere la barba dalle ghote in su le spalle se 'l viso non è volto di drieto; <emph>fu quando Grecia fu di maschi vota</emph>: cioè ne' tempi che Agamemnone re de' Greci andò contro a' Troiani, et menò negl'exerciti suoi tanta moltitudine che appena lasciassi se non e fanciugli, et è hiperbole.</p>
<p>[109-111] <emph>augure</emph>: fu augure et hebbe nome Euripilo, el quale insieme con l'altro augure decto Calcante, essendo già tutte le navi piene di Greci nel porto d'Aulide, dixe quale era l'hora et el puncto prospero a uscire di porto; et però dice <emph>a taglare la prima fune</emph>: cioè la fune della prima nave chome è a dire della nave capitana. Imperochè le navi in porto stanno in su l'anchora, et quando hanno frecta d'uscire non attendono a sveglere l'anchora, ma taglano la fune che è legata all'anchora. Onde Virgilio: "tortosque incidere funes"; <emph>Aulide</emph> è porto in Boetia non lontano da Tanagra, nel quale Agamemnone re de' Greci ragunò mille navi per andare all'obsidione di Troia. Eurypilo fu quello el quale dice Synone che e Greci mandorono all'oracolo d'Apolline per sapere in che modo potessino placare gli dii che concedessino optima navigatione per ritornare in Grecia. Onde Virgilio: "suspensi Eurypilum scitatum oracula Phebi Mittimus iisque aditis hec tristia dicta reportat".</p>
<p>[112-114] <emph>et chosì el canta L'alta mia tragedia in alchun loco</emph>: chiamala tragedia, et per la excellentia dello stile, el quale è ne' tragici, il perchè nella <emph>Buccolica</emph> dice: "sola Sophocleo tua carmina digna coturno?"; et per la materia la quale invero è tragica.</p></div3>
<div3><head>vv.  115-123</head>
<lg><l>Quell'altro che ne' fianchi è chosì poco</l>
<l>Michele Scocto fu che veramente</l>
<l>delle magiche frode seppe el giocho;</l></lg>
<lg><l>Vedi Guido Bonacti, vedi Asdente</l>
<l>ch'avere atteso al chuoio et allo spagho</l>
<l>hora vorrebbe, ma indarno si pente.</l></lg>
<lg><l>Vedi le triste che lasciaron l'agho</l>
<l>la spula e 'l fuso, et fecersi indivine</l>
<l>fecer malie con herbe et con imagho.</l>
</lg>
<p>[115-117] Alchuni voglono che questo Michele fussi Spagnuolo, la consuetudine de' quali in que tempi era portare vestimenti molto assettati, et cignersi strecto. Onde voglono che per questo dica <emph>che ne' fianchi è sì poco</emph>. Alquanti dicono che fu dell'isola di Scotia, et però lo chiama Michele Scotto. Ma tutti conchiudono che fussi optimo astrologo, et gran mago; et spesso convitava sanza alchuna preparatione di vivande, et dipoi in su l'hora del mangiare constringeva spiriti a condurle di diversi luoghi, et diceva "questo viene della cucina del re di Francia, et questo di quella del re d'Inghilterra". Fu astrologo di Federigo secondo, et a llui scripse un libro el quale Benvenuto afferma haver lecto, et in quello dice haversi notitia di molti segni della natura. Predixe a Federigo che morrebbe in Firenze. Ma ingannollo la equivocatione del nome. Imperochè non morì nella nostra città, ma in Pugla in un castello decto Firenzuola. Vide la morte sua dover procedere da piccolo saxolino di certo peso, et chosì adivenne. Imperochè essendo in chiesa a capo scoperto per honorare el corpo di Christo, la fune della campana gli fece cadere un saxolino in capo, el quale lui pesando conobbe che era del peso che havea preveduto et giudicossi morto, et chosì morì.</p>
<p>[118-120] <emph>Guido Bonatto</emph>: fu da Forlì, et quanto fussi optimo astrologo dimostra per un libro d'astrologia, el quale compose, et hoggi è molto stimato da gl'astrologi. Fu accepto al conte Guido da Monte Feltro el quale era signor di Forlì, et dicono che non movea mai contro a' nimici, nè andava in battagla, se non nell'hora datagli da costui, et che sempre tornava vincitore. <emph>Preterea</emph> andando Guido Bonatti con lui in battagla contro a' Franciosi predixe che havea a essere ferito nella coscia, et così fu, et di subito si medicò con uova et con stoppa che per questo havea portato. Nientedimeno fu vinto da un vile villano, el quale affermò quel dì dovere piovere nel quale Guido dicea essere impossibile che piovessi, et domandato donde sapessi questo, rispose dall'asino suo, el quale quando traxe della stalla molto n'havea scosso gl'orecchi; <emph>Asdente</emph>: fu da Parma et calzolaio huomo sanza lettere, et nientedimeno si decte all'arte dello 'ndivinare, et in quella o per benignità de' cieli che a questo lo 'nclinavono o per altro modo fu excellente et predixe molte chose; et <emph>maxime</emph> che Federigho havea a tentare di fare la città decta Victoria appresso a Parma et havere a essere ropto; <emph>ma tardi si pente</emph>: "quia in inferno nulla est redemptio".</p>
<p>[121-123] <emph>Vedi le triste</emph>: dopo alla particularità viene alla generalità, et mostra molte donne essere state malitiose et incantatrici, le quali lasciando el cucire e 'l texere et filare, arti feminili, si dectono alle malie usando varie herbe et imagini di cera et di terra.</p></div3>
<div3><head>vv.  124-130</head>
<lg><l>Ma vienne homai che già tien le confine</l>
<l>d'amendue gl'hemisperii et tocca l'onda</l>
<l>sobto Sibilia Cayn et le spine,</l></lg>
<lg><l>Et già hier nocte fu la luna tonda</l>
<l>ben ten de' ricordar che non ti nocque</l>
<l>alchuna volta per la selva fonda".</l></lg>
<lg><l>Sì mi parlava et andavamo introcque.</l>
</lg>
<p>[124-126] Admonisce Danthe che è tempo già di partire perchè s'appressa el dì, et usa Chronographia, cioè discriptione di tempo. Dice adunque <emph>vienne homai</emph>, perchè già la luna la quale è in oppositione al sole tocca l'orizonte occidentale, cioè già tramonta et va sobto. El cielo è tondo et però si chiama spera. Ma perchè la metà è sopra noi et l'altra metà è disobto, però si divide questa spera in due parti, etchiamonsi hemisperii, cioè mezi tondi, et imaginiamo una linea, la quale cigne tutto el cielo d'ogni parte intorno, et divide l'hemisperio superiore dall'inferiore, et chiamasi orizonte cioè terminante, et quasi dividente. Adunque quando una stella sale dall'hemisperio di socto al nostro et giugne all'orizonte, che è confine tra l'uno et l'altro, allora comincia a vedersi da noi. Chosì per l'opposito quando epsa scesa tutto el nostro hemisperio, et già toccha l'orizonte occidentale, allhora tramonta et non si vede più. <emph>Preterea</emph> è da notare che quando la luna è tonda allhora è in oppositione al sole. Et però quando el sole surge su all'orizonte orientale epsa tramonta nell'orizonte occidentale. Adunque dicendo el poeta che la luna tonda tocca el confine d'amendue gl'hemisperii, cioè l'orizonte occidentale el quale è sobto Sibilia, dimostra che el giorno s'appressava, perchè el sole cominciava a venire all'orizonte orientale. Et questo è decto optimamente secondo la physica; ma quando dice <emph>tocca l'onda</emph>, parla secondo l'oppinione de' vulgari. Imperochè quando una stella va sobto all'altro hemisperio, perchè tra noi et quella è el mare pare che caggia in mare. Ma havendo el cielo vita sperica, et gl'elementi similmente, et essendo natura delle cose gravi da ogni sua parte scendere al centro è necessario che in qualunche parte si truovi la luna sempre sia equalmente et con pari intervallo distante dall'acqua. Et in questo imita e poeti latini, e quali non per ignorantia, ma per imitare le favole de' vulgari spesso discrivono el sole o altro pianeta o tuffarsi nel mare quando tramonta, o uscire quando si leva; <emph>Cayn et le spine</emph>: cioè la luna, nella quale e vulgari vedendo una certa ombra credon che sia Cayno el quale habbia in spalla una forcata di pruni, ma che questa ombra sia dimostrerrà nella terza cantica, et nella discriptione del cielo della luna. Cayn fu primogenito d'Adam et fu agricultore come Abel suo fratello fu pastore. Costui fu primo homicida. Imperochè vedendo che a Dio era più grato el sacrificio che gli facea Abel de' primogeniti della sua gregge, che non era quel che lui gli facea delle primitie delle sue biade, mosso da invidia l'uccise, et significa "cayn" in lingua hebraica possessione overo lamentatione; <emph>sobto Sibilia</emph>: questa è nobile città nella parte più occidentale di Spagna. Onde lo strecto che esce del mare occeano, et divide la Spagna dall'Africa, è denominato da quella; <emph>et già hier nocte</emph>: quando ti trovasti smarrito nella selva, et allhora ti giovò alquanto che nelle tenebre della nocte et della selva lucessi la luna. La nocte significa cecità et ignorantia, nella quale andiamo errando nella selva de' vitii. Nè possiamo vedere el sole, <emph>i.</emph> el lume della vera ragione. Nientedimeno non havendo ancora Danthe facto fermo habito ne' vitii, benchè non vedessi el sole el quale gli mostrassi el vero camino, pure el lume della luna el qual non è altro che reflexione de' razi solari, in qualche parte glel mostrava. Ma acciochè meglo possa exprimere el mio concepto, dico che chi è nel vitio et non habbia facto habito benchè non habbia el sole, <emph>i.</emph> la vera ragione, nientedimeno vede la reflexione di quello nella luna, la quale è posta per le cose terrene. Imperochè conoscendo la verità delle cose terrene è buono principio a voler fuggir quelle et cercare le divine.
</p></div3></div2>
<div2><head>XXI</head>
<argument><p>CANTO .XXI. DELLA PRIMA CANTICA DI DANTHE</p></argument>
<div3><head>vv.  1-18</head>
<lg><l>Chosì di ponte in ponte altro parlando</l>
<l>che la mia comedia cantar non cura</l>
<l>venimo et tenavamo el colmo quando</l></lg>
<lg><l>Restamo per veder l'altra fessura</l>
<l>di Malebolge, et gl'altri pianti vani</l>
<l>et vidila mirabilmente obscura.</l></lg>
<lg><l>Quale nell'arzanà de' Viniziani</l>
<l>bolle l'inverno la tenace pece</l>
<l>per rimpalmar li legni lor non sani</l></lg>
<lg><l>Che navigar non ponno, et in quella vece</l>
<l>chi fa suo legno nuovo, et chi ristoppa</l>
<l>le coste a quel che più viaggio fece,</l></lg>
<lg><l>Chi ribatte da prua, et chi da poppa,</l>
<l>altri fa remi, et chi rivolge sarte,</l>
<l>chi terzeruolo, et antimone rintoppa,</l></lg>
<lg><l>Tal non per fuoco ma per divin'arte</l>
<l>bollia laggiù una pegola spessa</l>
<l>che 'nvescava la ripa d'ogni parte.</l>
</lg>
<p>Sequita el vigesimo primo canto nel qual pone la quinta bolgia, et in quella discrive la pena del peccato della baracteria. Dimostra adunque che in questa bolgia è un lago di pegola, la quale del continuo bolle; et in quella si tuffano e barattieri. Pena certamente conveniente al peccato. Et in prima è da notare che baratteria è vendimento o comperamento di quello che per proprio officio si debba fare sanza prezo, et vendesi chosì la giustitia chome la ingiustitia; perchè quello che si debba fare <emph>gratis</emph> et sanza prezo noi facciamo con prezo. Et se alchuno merita obtenere alchuna chosa perchè domanda giustamente, nientedimeno non glene concediamo se non la ricompera, et similmente absolviamo chi merita esser punito. Adunque bollon nella pece. Imperochè chome la pece è nera et obscura, chosì la fama di costoro è denigrata et infame. Onde Salomone: "qui tetigit picem coinquinabitur ab ea". <emph>Item</emph> chome quella è tenace et viscosa, chosì chi è infecto di baratteria, la quale nasce da avaritia, non si può spiccare da quella. <emph>Item</emph> chome la pece è obscura nè vi si vede alchuna chosa, chosì el barattieri è coperto et ascoso, et celatamente si commette questo vitio.</p>
<p>[1-3] <emph>Chosì di ponte in ponte</emph>, cioè da quello della quarta a quel della quinta, <emph>altro parlando Che la mia commedia parlar non cura</emph>: quasi dica: ragionammo molte altre chose appartenenti alla divinatione, le quali non ho scripto in questo libro. Et certo oltra alle spetie principali che hanno alchuna ombra di scientia molte chose sono anili et puerili, per le quali le feminelle credono potere conoscere el futuro, sono tanto ridicule che l'huomo docto si vergogna scriverle; <emph>tenavamo el colmo</emph>: cioè la sommità del ponte che è el mezo donde meglo si potea vedere tutta la valle della quinta bolgia.</p>
<p>[4-6] <emph>Restamo per veder l'altra fessura</emph>: cioè l'altra valle che era quasi una fessura tra quegli scogli; <emph>pianti vani</emph>: perchè non fanno fructo et niente giovano; <emph>et vidila</emph>: cioè vidi quella la quale era <emph>mirabilmente obscura</emph>: cioè molto più obscura che l'altre per la ragione decta disopra. Imperochè et el giudice o altri che vende, et similmente chi compera, s'ingegna quanto può celare, et nessuna chosa è che più occultamente si faccia, perchè ne resulta infamia all'una parte et all'altra. Et è certamente chosa al tutto adversa all'humanità, perchè da questa nasce la eversione de' regni et delle rep. Nascene discordia in publico et in privato. Il perchè con somma detestatione di sì horrendo vitio grida Virgilio: "vendidit hic auro patriam dominumque potentem Imposuit; pretioque leges fixit atque refixit".</p>
<p>[7-9] <emph>Qual nell'arzanà</emph>: non altrimenti bolliva quella pece quivi, che si bolla nell'arzanà di Vinegia quando con quella voglono impeciare e legni; <emph>l'inverno</emph>: quando non si navicha acciochè sieno acconci la state quando si navicha.</p>
<p>[10-12] <emph>et chi fa suo legno nuovo in quella vece</emph>: cioè in quello scambio.</p>
<p>[13-15] <emph>et altri volge sarte</emph>: cioè fa funi le quali si fanno avvolgendo et torcendo la canapa; <emph>et chi ritoppa terzeruolo et chi artimone</emph>: sono tre vele nelle vane, la maggiore, artimone, la minore, terzeruolo, et una in mezo delle due la quale si chiama la mezana.</p>
<p>[16-18] <emph>Tal non per fuoco, ma per divina arte</emph>: cioè per divino ordine; <emph>che 'nvescava la ripa d'ogni parte</emph>: la lectera è manifesta. Ma allegoricamente <emph>invescare la ripa d'ogni parte</emph> significa che chosì chi vende gl'uficii et e giudicii chome chi compera è invescato cioè preso da avaritia. Sono adunque le corti delle rep. et de' principi et <emph>maxime</emph> la romana una arzanà dove l'inverno, cioè nelle fluctuationi, et tumulti, de gl'huomini, bole la pece, <emph>i.</emph> l'avaritia, la quale invesca et accende gl'animi alla cupidità del possedere, per la quale chi ha in sua potestà magistrati, preeminentie, giudicii et sententie non contribuisce nè giudica sanza brutto prezo. Onde interviene che e buoni sono depresi et e rei exaltati.</p></div3>
<div3><head>vv.  19-36</head>
<lg><l>Io vedea ben lei ma non in epsa</l>
<l>ma' che le bolle che 'l bollor levava</l>
<l>gonfiare et riseder tutta compressa.</l></lg>
<lg><l>Mentre là giù fisamente mirava,</l>
<l>el duca mio dicendo: "Guarda guarda",</l>
<l>mi trasse ad sè del luogo dov'io stava.</l></lg>
<lg><l>Allhor mi volsi chome l'huom che tarda</l>
<l>di veder quel che gli convien fuggire</l>
<l>et cui paura subito sgaglarda,</l></lg>
<lg><l>Che per fuggir non indugia el partire;</l>
<l>et vidi drieto a noi un diavol nero</l>
<l>correndo su per lo scoglo venire.</l></lg>
<lg><l>Ah quanto egl'era nell'aspecto fiero</l>
<l>et quanto mi parea nell'acto acerbo,</l>
<l>con l'ale aperte et sovra el piè leggiero.</l></lg>
<lg><l>L'homero suo ch'era acuto et superbo</l>
<l>carica un peccator chon ambo l'anche</l>
<l>et quel tenea del piè ghermito el nerbo.</l>
</lg>
<p>[19-21] <emph>Io vedea lei</emph>: perchè la pece è chosa densa non si vede in quella la chosa che v'è tuffata, chome nell'acqua; <emph>ma non vedea in epsa</emph> pece; <emph>ma' che le bolle</emph>: cioè altro che le bolle, et è modo di parlare più tosto lombardo che toschano. Imperochè noi diciamo "io non vedeva in quella se non le bolle", et el lombardo "ma' che le bolle"; et chiama le bolle quel gonfiamento che fa l'acqua quando bolle; <emph>et gonfiar tutta</emph>: quando l'acqua bolle perchè è chosa più rara non gonfia equalmente tutta. Ma la pece perchè è chosa più densa gonfia tutta, et tutta poi richade, il che chiama <emph>risedere conpressa</emph>. Vedesi questo vitio perchè tutto rigonfia et genera indegnatione in tutti. Ma non si vede chi drento vi bolle per la ragione già decta.</p>
<p>[22-24] <emph>Mentre io laggiù</emph>: cioè mentre ch'io ero occupato guardare in giù dal ponte, et un diavolo veniva correndo per gittare uno dalle sponde dove io stavo a vedere, et harebbemi urtato se Virgilio non m'havessi tirato a sè chome spesso interviene che uno sarebbe chalpesto dal cavallo che corre se un altro che 'l vede prima no 'l tirassi ad sè. Et questo alleghoricamente significa, che nel contemplare uno vitio la sensualità sarebbe urtata et spincta in quel vitio da qualche empito che nasce dal piacere di quel vitio, el quale occupa prima l'huomo che altri se n'avvegga, se la ragione provida et cauta non tirassi ad se la sensualità, et non la difendessi.</p>
<p>[25-27] <emph>Allhor mi trassi</emph>: narra quello che comunemente suole intervenire, che quando siamo spaventati da subito timore per fretta di fuggire non guardiamo che ci spaventa. Ma cercando fuggire la paura di togle le forze.</p>
<p>[28-30] <emph>un diavolo</emph>: pone el diavolo per la tentatione. Chostui pone essere <emph>nero</emph> overo perchè la tentatione è nociva, et in latino nero si pone per nocivo. Overo perchè la tentatione nasce dall'ignorantia. Imperochè chi ha perfecta cognitione d'una cosa non può essere ingannato in quella. Overo nero cioè vitioso. Unde: "hic niger est, hunc tu Romane caveto".</p>
<p>[31-33] Discrive questo diavolo esser <emph>fiero</emph> et <emph>acerbo</emph>, perchè niente è più crudele, et più acerbo che la tentatione. Imperochè quando surge nell'animo nostro una sfrenata cupidità la sua apparenza ci spaventa in forma che non usiamo repugnare. <emph>Preterea</emph> lo pone velocissimo, et pel correre et pel volare, perchè niente è più veloce che la cupidità che nasce dalla tentatione, perchè in quella non è alchuna matura consideratione, nè diuturna consultatione, nè bene examinato consiglo, pel quale possiamo discernere quel che si debba o fare o non fare. Ma usiamo inconsiderata et temeraria celerità, nella quale non può essere vera cognitione.</p></div3>
<div3><head>vv.  37-45</head>
<lg><l>Dal nostro ponte dixe: "Malebranche</l>
<l>ecc'un de gl'antian di sancta Zita,</l>
<l>mettetel sobto ch'io torno per anche</l></lg>
<lg><l>A quella terra che n'è ben fornita;</l>
<l>ognun v'è barattier fuor che Bonturo,</l>
<l>del no per gli denari vi si fa ita".</l></lg>
<lg><l>Laggiù el buttò, et per lo scoglo duro</l>
<l>si volse, et mai non fu mastino sciolto</l>
<l>con tanta frecta a sequitar lo furo.</l>
</lg>
<p>Dimostra la frecta del demonio, el quale non volle soprastare a tuffare quell'anima. Ma chiamò e suoi compagni e quali per universale nome sono decti Malebranche, el quale nome è conveniente a' barattieri perchè hanno branche lionine a rapire la pecunia.</p>
<p>[37-39] <emph>anziani</emph>: sono el primo magistrato di Lucca chome a Firenze e priori. Et dinota in questo luogho che in Luccha si vendevono e magistrati, et le dignità. Onde quivi erano honorati non chi havea più virtù, ma chi poteva più spendere; <emph>di sancta Zita</emph>: dinomina la città dalla sancta la quale hanno in gran devotione. Questa fu femina di sancti costumi, et in vita et in morte fece miracoli. Crede Francesco da Buti, che questo el quale el poeta non nomina fussi Martino bottaio, el quale morì de gl'antiani. Et in quegli tempi erono capo di parte in Lucca chostui, che guidava mezo quel popolo, et Bonturo Dati, el quale haveva el sequito dell'altra metà. Onde essendo imbasciadore a papa Bonifatio, et Bonifatio nel processo del parlare piglandolo pel braccio chome fa chi vuole mostrare a uno che lui è troppo malitioso et diguazandolo, dixe sorridendo lo 'mbasciadore: "Tu diguazi mezo Lucca".</p>
<p>[40-42] <emph>fuor che Bonturo</emph>: qui è un color rhethorico decto ironia quando dicendo una cosa intendiamo el contrario. Chome quando dice "godi Firenze poi che sei sì grande". Adunque le paroli suonano che in Lucca ognuno sia barattieri excepto che Bonturo Dati. Ma intende che Bonturo sia maggiore barattieri che gl'altri. Et sequita che quivi <emph>per danari vi si fa ita</emph>, cioè sì, <emph>del no</emph>, cioè fanno che benchè uno non sia degno de gl'honori et de' magistrati, nientedimeno se dà denari glene concedono chome se ne fussi degno.</p>
<p>[43-45] <emph>Là giù el buttò</emph>: dimostra con quanta velocità gittata giù quell'anima tornò a Lucca; et pone apta, et molta accomodata comperatione. Soglono e principi et gran maestri tenere mastini apti a mordere chi venissi et non fussi familiare di chasa , et tengonsi legati. Imperochè quando si sciolgano son poi più cupidi del correre. Adunque un mastino sciolto dal signore non corre sì forte drieto ad cholui che era venuto a furare.</p></div3>
<div3><head>vv.  46-66</head>
<lg><l>Quel s'attuffò et tornò su col volto,</l>
<l>ma demon che del ponte havean coperchio</l>
<l>dixon: "Qui non ha luogo el sancto volto.</l></lg>
<lg><l>Qui si nuota altrimenti che nel Serchio,</l>
<l>però se tu non vuoi de' nostri graffi</l>
<l>non far sopra la pegola soperchio".</l></lg>
<lg><l>Poi l'adentar con più di cento raffi;</l>
<l>dixor: "Coverto convien che tu balli,</l>
<l>sì che se puoi nascosamente accaffi".</l></lg>
<lg><l>Non altrimenti e cuochi a lor vassalli</l>
<l>fanno atuffar nel mezo la caldaia</l>
<l>la carne con gl'uncini perchè non galli.</l></lg>
<lg><l>Lo buon maestro: "Acciò che non si paia</l>
<l>che tu ci sia - mi dixe - qui t'aqquatta</l>
<l>dopo uno scoglo ch'alchun schermo t'aia.</l></lg>
<lg><l>Et per nulla offension ch'a me sia facta</l>
<l>non temer tu, ch'io ho le chose conte</l>
<l>et altra volta fui a tal baratta".</l></lg>
<lg><l>Poscia passò di là dal co del ponte</l>
<l>et chome giunse in su la ripa sexta</l>
<l>mestier gli fu d'haver sicura fronte.</l>
</lg>
<p>[46-48] Narra quello che adivenne all'atuffato el quale tornando poi su chome suol fare chi va al fondo e demonii che erono sobto el ponte schernendolo dixono "el tuo Sancto volto non ha luogo qui", cioè non gli sarà conceduto che stia fuori della pegola, et insieme allude a' Luchesi e quali hanno in veneratione el Volto sancto et invocandolo molto si confidano nell'aiuto suo quasi dicano e demoni: el Sancto volto nel quale voi vi fidate non ha luogo qui, et in queste parole significa el poeta che nello 'nferno non ci può aiutare alchuno sancto o alchun priegho.</p>
<p>[49-51] <emph>Qui si nuota altrimenti che nel Serchio</emph>: voiLucchesi solete per piacere notare nel Serchio fiume vicino ad voi tenendo el capo fuori. Ma qui bisogna star sobto. Serchio è fiume propinquo a Lucca el quale da' Latini è decto Auseris. Del Volto sancto riferisce Benvenuto da Imola haver lecto che Nichodemo discepol di Christo fece ritrarre al naturale la faccia di Christo, la quale morendo lasciò a Isachar, et chostui per paura de' Giudei la tenne occulta, et per successione rimase ne' suoi discendenti; et finalmente era in Ierusalem nelle mani d'uno chiamato Salentio huomo christianissimo. Andò in que' tempi al sepolchro un sancto vescovo chiamato Gualfredo, et per revelatione havuta in sogno intese dove fussi questo sancto volto, et con molta arte et prieghi lo impetrò da Salentio et portollo insino a Ioppe città, et quivi per gratia divina gli s'offerse una nave molto ornata la quale sanza aiuto di vele o di remi si conduxe insino nel porto di Luni, pel qual miracolo essendo stupefacti e Lucchesi vollon salire nella nave, ma non poteron mai toccarla insino a tanto che non v'andò el vescovo di Lucca chiamato Giovanni, el quale con gran veneratione portò questo volto in Lucca, et nella chiesa di san Martino honorevolmente lo collocorono, dove secondo che dicono e Lucchesi ha facto molti miracoli.</p>
<p>[52-54] <emph>sì che se puoi copertamente acciaffi</emph>: cioè rapischa et uncichi, a dinotare che el barattiero rapisce le pecunie d'altri di nascoso.</p>
<p>[55-57] Dipoi fingendo el poeta che Virgilio lo nascose, et andò per spiare se potea havere el passo, dimostra che con gran cautela è da contemplare questo vitio. Imperochè interviene spesso che mentre che alchuno cerca conoscerlo per fuggirlo la dolceza della pecunia l'aesca in forma che vi cade dentro. Adunque non era bene che Virgilio menassi seco Danthe andando a questi diavoli, cioè non dovea andare l'appetito insieme con la ragione. Imperochè sarebbe stato vinto da' diavoli et dalla tentatione. Ma Virgilio cioè la ragione superiore nascose Danthe, <emph>i.</emph> la parte sensitiva, et lui si manifestò; et quando fu patteggiato cho demonii et ridoctogli alla sua vogla allor chiamò a sè Dante, perchè la ragione prima considera et conosce la bruttura et la dannatione che è nel peccato, et giudica che si debba fuggirlo, et dipoi lo manifesta alla sensualità la quale <emph>etiam</emph> dopo el iudicio dato dalla ragione, benchè ad quello chonsenta, nientedimeno per sua fragilità dubita che le tentationi le quali hanno ceduto alla ragione non vinchino lei; <emph>el buon maestro</emph>: nessuno è miglor maestro che la ragione la quale non va alla battagla, se prima non sottomette l'appetito in forma che non si paia che vi sia. Et vuol che si nasconda <emph>dopo uno scoglo</emph>, che è chosa dura; et certo per nessuna altra chosa è facile che la tentatione vinca l'appetito, se non perchè quello è molto effeminato et molle. Adunque bisogna che per suo <emph>schermo</emph>, cioè per sua difensione, prenda dureza; <emph>ch'alchuno schermo t'aia</emph>: <emph>i.</emph> che alchuna difensione t'habbia.</p>
<p>[61-63] <emph>Et per alchuna offensione che mi sia facta Non venir tu</emph>: è facta offensione alla ragione superiore quando non può chosì presto intendere el vero. Ma in questo caso non vuole che in nessun modo l'appetito la soccorra perchè farebbe contrario effecto; <emph>ch'io ho le chose conte Perch'altra volta fui a tal baratta</emph>: cioè a tal battagla. Nè una altra volta sola, ma spesso et in varie chose contende lo 'ntellecto co demonii, cioè con le tentationi.</p>
<p>[64-66] Dipoi arrivato alla fine del ponte dov'erano e diavoli fu necessario che havessi sicura fronte, cioè mostrassi francheza d'animo. Imperochè nella fronte si dimostra la qualità dell'animo, et se è constante overo pauroso.</p></div3>
<div3><head>vv.  67-78</head>
<lg><l>Con quel furore et con quella tempesta</l>
<l>ch'escano e cani adosso al poverello</l>
<l>che di subito chiede over s'arresta,</l></lg>
<lg><l>Usciron quei di sobto el ponticello,</l>
<l>et volser contro a llui tutti e roncigli,</l>
<l>ma el gridò: "Nessun di voi sia fello!</l></lg>
<lg><l>Innanzi che l'uncin vostro mi pigli</l>
<l>traggasi avanti un di voi che m'oda</l>
<l>et poi d'aronciglarmi si consigli".</l></lg>
<lg><l>Tutti gridavon: "Vada Malachoda"</l>
<l>perch'un si mosse et gl'altri stecton fermi</l>
<l>et venne a llui dicendo: "Che t'approda?"</l>
</lg>
<p>[67-78] Giunto a' demonii Virgilio tutti gli vennono incontro con quel furore che e cani escono contro al povero, el quale si ferma all'uscio o adimanda limosina; et invero subito che lo 'ntellecto nostro si volge alla cognitione del vitio varie tentationi l'assaltano. Et perchè si confonderebbe se tutte insieme le volessi considerare ributta tutte l'altre, et fermasi con Malachoda, il che si può interpretare captivo fine. Adunque quando ci voltiamo a volere conoscere se una chosa è buona o captiva benchè l'ordine naturale della cognitione sia dalla causa all'effecto, nientedimeno lo 'ngegno humano comincia dal fine, cioè dall'effecto, et ritorna alla causa. Questa adunque è la ragione che al poeta basta convincer Malacoda, cioè conoscere l'effecto del vitio. <emph>Preterea</emph> si concorda con la discriptione facta da Gerione el quale dixe havere coda di scorpione la quale è pessima. Adunque Virgilio prima si compone chon Malacoda. Imperochè volendo lo 'ngegno humano considerare el vitio della baratteria comincia a conoscerla dal fine captivo che quella produce, et mosso questi gl'altri stanno fermi. Imperochè cognosciuto el fine l'altre chose facilmente si cognoscono per quello.</p></div3>
<div3><head>vv.  79-87</head>
<lg><l>"Credi tu Malacoda qui vedermi</l>
<l>esser venuto - dixe el mio maestro -</l>
<l>securo già da tutti vostri schermi</l></lg>
<lg><l>Sanza voler divino et fato dextro?</l>
<l>Lasciam'andar che nel cielo è voluto</l>
<l>ch'io mostri altrui questo camin silvestro".</l></lg>
<lg><l>Allhor gli fu l'orgoglio sì caduto</l>
<l>che si lasciò cader l'uncino a' piedi,</l>
<l>et dixe agl'altri: "Homai non sia feruto".</l>
</lg>
<p>È sententia de' sacri theologi che benchè in noi sia libero arbitrio, et che Idio habbi posto in nostra mano la vita et la morte, nientedimeno sanza favor di Dio non ci possiamo sviluppare dal peccato. Il che già disopra habbiamo dimostro. Adunque quello che dice Virgilio a Malacoda è la raciocinatione che la lo 'ntellecto in se medesimo contro alla tentatione. Et havendo già superato la tentatione ne gl'altri vitii col divino favore spera anchora potere in questo quel medesimo. Adunque poichè habbiamo conosciuto la chosa essere captiva pel suo fine anchora può in noi la inlecebra del peccato che ci tirerebbe a sequitare quello. Il perchè non cesserebbe Malacoda di noiarci. Ma quando el voler divino è in nostro favore allhora possiamo vincere ogni tentatione.</p>
<p>[79-81] Il perchè optimamente dice Virgilio: <emph>Credi tu Malacoda qui vedermi Esser venuto</emph>: quasi dica: credi tu ch'io fussi potuto procedere tanto avanti pello 'nferno vincendo di passo in passo ogni peccato; <emph>sicuro da tutti e vostri schermi</emph>: cioè difensione et ripari. Quasi dica: voi havete tanti ripari a difendervi che noi non vinciamo le vostre temptationi che io non sarei potuto venir sicuro insin qui.</p>
<p>[82-84] <emph>Sanza voler divino</emph>, cioè sanza divino favore, <emph>et fato dextro</emph>: cioè prospera predestinatione; et in questa significatione ha posto fato del quale più distesamente dicemmo; <emph>Lasciam'andar che nel cielo è voluto</emph>: che è chome a dire, et è necessario di lasciarmi andare poichè in cielo si vuole chosì. Cioè poi che questa è volontà di Dio alla quale non si può resistere; <emph>ch'io</emph>, Virgilio, cioè ragione superiore et intellecto, <emph>mostri altrui</emph>, intendi alla ragione inferiore et alla sensualità, <emph>questo camino silvestro</emph>: <emph>i.</emph> la via de' vitii e quali nascano dalla materia che è el corpo, la qual materia e philosophi chiamano "hyle", cioè selva, chome nel principio di questa <emph>Comedia</emph> distesamente disputammo. O veramente chiama el camino de' vitii <emph>silvestre</emph>, perchè el vivere secondo el vitio non è secondo la ragione per la quale siamo huomini, ma è secondo l'appetito inrationale el quale è proprio delle fiere le quali habitano la selva.</p>
<p>[85-87] <emph>Allhor gli fu l'orgoglo</emph>: cioè l'audacia et la superbia. Imperochè la diabolica tentatione perde ogni audacia contro al furor divino; <emph>che si lasciò cadere l'uncino a' piedi</emph>: il che significa che pose giù ogni offensione; <emph>et dixe a gl'altri</emph>, diavoli, <emph>Homai non sia feruto</emph>: imperochè vinta la tentatione la quale consiste el fine della chosa l'altre facilmente si vincono.</p></div3>
<div3><head>vv.  88-105</head>
<lg><l>El duca mio ad me: "O tu che siedi</l>
<l>tra gli scogli del ponte quatto quatto</l>
<l>sicuramente a me homai tu riedi".</l></lg>
<lg><l>Perch'io mi mossi et a llui venni rapto</l>
<l>e diavoli si fecer tutti avanti</l>
<l>sì ch'io temetti non tenesser pacto.</l></lg>
<lg><l>Chosì vid'io già temer gli fanti</l>
<l>ch'uscivon patteggiati di Caprona</l>
<l>vedendosi tra nimici cotanti.</l></lg>
<lg><l>Io m'accostai con tutta la persona</l>
<l>lungo el mio duca et non torcea gli occhi</l>
<l>dalla sembianza loro ch'era non buona.</l></lg>
<lg><l>E' chinavon li graffi et: "Vuoi ch'i' 'l tocchi</l>
<l>- diceva l'un con l'altro - in sul groppone?"</l>
<l>Et rispondean: "Sì fa che glen'accocchi".</l></lg>
<lg><l>Ma quel demonio che tenea sermone</l>
<l>chol duca mio si volse tutto presto</l>
<l>et dixe: "Posa posa Scarmiglone".</l>
</lg>
<p>Poi che Virgilio fu d'accordo cho demonii, et quegli hebbe convinti, chiamò ad sè Danthe; et chosì adviene che poi che lo 'ntellecto ha consequito la vera cognitione, et ha convinto e demonii, cioè dannato el vitio, et superato la tentatione chome chosa rea, allhora chiama a sè l'appetito nascoso, cioè excita quello a fuggire la chosa già da sè giudicata cattiva. Et l'appetito el quale è obediente alla ragione di subito si muove. Ma interviene che innanzi che si congiunga con lei e diavoli lo 'mpauriscono. Imperochè le tentatione della carne et la sua mollitie ci sbigottiscono dimostrandoci quanto che sia difficile et laboriosa la via della virtù.</p>
<p>[88-90] <emph>quatto quatto</emph>: cioè nascoso. Proprio diciamo alchuno aquattirsi quando per non esser veduto si china et abbassa; <emph>riedi ad me sicuramente</emph>: imperochè ogni volta che lo 'ntellecto ha conosciuto el vero della chosa, et giudicato se è bene o male, l'appetito sicuramente lo può sequitare. Nientedimeno innanzi che noi facciamo habito della virtù spesso ci fanno paura e diavoli chome è decto.</p>
<p>[94-96] <emph>Così vid'io</emph>: Caprona fu già castello de' Pisani in riva d'Arno, et fu tolto a' Pisani da' Lucchesi e quali conlegati con gl'altri guelfi di Toscana facevano guerra a Pisa capo de' ghibellini. Dipoi essendo assediata da grande exercito de' Pisani e fanti Lucchesi che v'erono a guardia mancando loro l'acqua si dectono salvo le persone, et usciti in campo furono dal conte Guido legati tutti a una fune, acciochè non si seperassino et seperati fussino morti da' villani, et condocti a' confini di Lucca furono licentiati. Nientedimeno perchè mentre che passavono pel campo de' nimici ciaschun gridava "appicca appicca" loro temerono forte.</p>
<p>[97-99] <emph>Io m'accostai con tutta la persona Lungho el mio duca</emph>: che chosì fa chi temendo ha fidanza in altri, imperochè s'acchosta a llui, et guarda la chosa che teme.</p>
<p>[100-102] <emph>Et chinavono e graffi</emph>: quegli demonii abbassavono gl'uncini chome fa chi vuole uncicare; et alchuno diceva "vuoi tu ch'io l'afferri con l'uncino in sul groppone?", et altri rispondean di sì.</p>
<p>[103-105] <emph>Ma quel demonio che tenea sermone</emph>, cioè ragionamento, <emph>si volse tutto presto</emph> ad quello che volea ferire, el quale era chiamato Scarmiglone, et comandò che posassi. Et questo è vero. Imperochè ogni volta che lo 'ntellecto ha conosciuto la malignità del fine facilmente spreza tutte l'altre tentationi, et questa cognitione le confuta.</p></div3>
<div3><head>vv.  106-117</head>
<lg><l>Poi dixe a noi: "Più oltre andar per questo</l>
<l>scoglo non si potrà, però che giace</l>
<l>tutto spezato al fondo l'arco sexto.</l></lg>
<lg><l>Et se l'andare avanti più vi piace</l>
<l>andatevene su per questa grotta,</l>
<l>presso è un altro scoglo che via face.</l></lg>
<lg><l>Hier più oltre cinqu'ore che questa hotta</l>
<l>mille dugento con sexantasei</l>
<l>anni compier che qui la via fu ropta.</l></lg>
<lg><l>Io mando verso là di questi miei</l>
<l>a riguardar s'alchun se ne sciorina;</l>
<l>gite con lor che non saranno rei".</l></lg>

<p> Non si parte Malacoda dalla natura de' fraudulenti, la quale è cominciarsi dal vero per dare fede a chi ode, et poi col vero mescola el falso per ingannare. Era adunque secondo la fictione di Danthe vero che el ponte della sexta bolgia era spezato et caduto al fondo. Ma non era vero che in questa bolgia fussi rimasa grotta alchuna intera che dessi la via. Imperochè el poeta finge che nella passione di Christo tutti gl'archi di questa bolgia dove si punisce l'ipocresia fussino ropti, intendendo per questo che in quel tempo fu disgregata la sinagogha de' giudei, et la fraude della ipocresia de' sacerdoti. Adunque erono ropti tutti gl'archi della sexta bolgia. Ma Malacoda confessa di quello che non può negare; ma de gl'altri mentisce. Onde l'auctore n'ammonisce che non dobbiamo credere al demonio benchè ci acorgiam che lui dica el vero in qualche parte, perchè non lo dice mai che non vi mescoli falsità. <emph>Preterea</emph> expresse qui la fallacia del barattieri, el quale per allectarti a dargli prezo ti mostra vie per conducere la sausa sua, le quali non sono <emph>in rerum natura</emph>.</p>
<p>[112-114] <emph>Hieri più oltre cinque hore che questa hotta</emph>: vuol dimostrare Danthe che si trovò nell'inferno nel .M.ccc. computando gl'anni dalla incarnatione di Christo; se adunque el dì della passione nella sexta hora pel teremoto furono ropti gl'archi, et nel giorno che Danthe vi si trovò che era la prima hora del sabato sancto faceva .M.cc.lxvi., resta che fussi nel .M.ccc., imperochè dobbiamo arrogere anni .xxxiii. che Christo era vivuto, et uno anno più perchè nove mesi era stato nel ventre della madre. Adunque arrogendo anni .xxxiiii. a .M.cclxvi., saranno .M.ccc. Danthe vixe anni .lvi. nella sua vita, et morì nel .M.ccc.xxi., secondo che appare a Ravenna nella sua sepultura; et levando .xxi. di lvi, restano trentacinque; et tanti veniva lui havere nel .M.ccc. quando finge havere havuto questa visione; et però dixe "nel mezo del camino di nostra vita", perchè el mezo di septanta che è comune vita a l'huomo sono trentacinque. Benchè in quel luogo allegoricamente gli demo senso se non m'inganno molto conveniente. Et perchè dice <emph>hieri più oltre cinque hore che questa hotta</emph>, dimostra che chome nella sexta hora del venerdì sancto s'apersono e monumenti, et divisesi el velo del tempio, chosì si ruppono questi cerchi, et perchè quando parlava con Malacoda era la prima hora del sabbato sancto, però intendendo della sexta del venerdì dixe <emph>hieri cinque hore più oltra che questa hora</emph>, cioè questa hora prima di sabato sancto; et soggiugne che manda de' suoi a spiare s'alchuno peccatore <emph>si sciorina</emph>, cioè esce fuori della pegola. Et questi dice <emph>che non saranno rei</emph>, cioè saranno utili a mostrare loro el cammino.</p></div3>
<div3><head>vv.  118-123</head>
<lg><l>"Tirati avanti Alchino et Chalcabrina</l>
<l>- cominciò egli a dire - et tu Cagnazo</l>
<l>et Barbariccia guidi la decina.</l></lg>
<lg><l>Libicoccho vegn'oltre et Draghinazo,</l>
<l>Cyrriato sannuto et Graffiacane,</l>
<l>et Farfarello et Rubicante pazo.</l></lg>
<lg><l>Cerchate intorno le bollenti pane</l>
<l>costor sien salvi insino all'altro scheggio</l>
<l>che tutto intero va sopra le tane".</l>
</lg>
<p>[118-120] Questi sono e nomi de' dieci demonii, e quali Malacoda manda per iscorta; et credo che per questi el poeta vogla exprimere varii affecti et operationi et effecti de' barattieri. <emph>Alchino</emph> è la inclinatione ad tal vitio, "quia alios inclinat". Dopo la inclinatione sequita la corruptione dell'animo quando già ha facto proposito sequitare el peccato decto <emph>Calcabrina</emph>, cioè calcante la brinata, la quale nelle lectere sacre significa la divina gratia. El terzo è maledictione, nella quale incorre el peccatore poi che da sè ha scacciato la divina gratia; et dicesi <emph>Cagnazo</emph>, quasi captivo cane et mordente; el quarto è l'astutia che nasconde per allhora questo vitio decto <emph>Barbariccia</emph>, cioè barba arricciata, perchè secondo e physonomi la barba crespa et arricciata dimostra fraudulentia.</p>
<p>[121-123] El quinto è la vogla ardente di mettere a perfectione la baratteria poi che ha ricevuto el premio, et dicesi <emph>Libichoccho</emph>, quasi libidine cocente, cioè vogla sfrenata et ardente. El sexto è la infectione del vitio, che con suo pessimo veleno coinquina et macula gl'altri, decto <emph>Draghignazo</emph> dal veleno del draghone. El septimo è l'offensione che si fa al proximo el quale e barattieri lania et lacera chome el cinghiale lacera con la sanna; et però lo chiama <emph>Cyriato sannuto</emph>, perchè "cyro" non solamente in lingua rusticana de' nostri, ma in lingua greca significa porco. L'octavo dinota l'oppressione dell'uno barattieri chon l'altro quando el più potente lacera el men potente. Chostui graffia el cane, perchè graffia chi morde altri. <emph>Farfarello</emph> è el nono pel quale dimostra infrascatore et cianciatore. <emph>Rubicante</emph> quasi infocato, et furibondo et audace.</p></div3>
<div3><head>vv.  136-139</head>
<lg><l>"Omè maestro che è quel ch'io vegio</l>
<l>- dix'io - deh, sanza scorta andianci soli</l>
<l>se tu sai ire, ch'io per me non la chieggio.</l></lg>
<lg><l>Se tu sei accorto sì chom'esser suoli</l>
<l>non vedi tu ch'e digrignon li denti,</l>
<l>et con le cigla ne minaccion duoli?"</l></lg>
<lg><l>Et egli ad me: "Non vo che tu paventi;</l>
<l>lasciagli digrignar pur al lor senno</l>
<l>che fanno ciò per gli lesi dolenti".</l></lg>
<lg><l>Per l'argine sinistro volta dienno</l>
<l>ma prima havea ciascun la lingua strecta</l>
<l>co denti verso lor duca per cenno;</l></lg>
<lg><l>Et egli havea del culo facto trombetta.</l>
</lg>
<p>È natura del tentatore demonio sempre nel fine spaventare la sensualità; chome per lo opposito l'angelo sempre nel fine conforta. Adunque Danthe impaurisce de' cenni de' demonii perchè digrignano e denti chome e cani cupidi di mordere, et minacciono chol muovere delle cigla. Ma la ragione superiore lo conforta che non tema affermando che tali cenni fanno pe' dannati. Il che significa che non possono nuocere se non a' vitiosi.</p>
<p>[136-139] <emph>ma prima ciascun la lingua strecta</emph>: pare questo luogo a molti sanza alchuna dignità o condecentia; ma certamente volle el poeta dimostrare quanto che e barattieri poi che hanno giuntato alchuno lo beffegiono et schernisconlo. Strignere la lingua tra' denti significa fare tale strepito con bocca quale fa el vento quando esce per le parti posteriori. Il che fanno gl'impudenti buffoni quando scherniscono alchuno.
</p></div3></div2>
<div2><head>XXII</head>
<argument><p>CANTO .XXII. DELLA PRIMA CANTICA DI DANTHE</p></argument>
<div3><head>vv.  1-12</head>
<lg><l>Io vidi già cavalier muover campo</l>
<l>et cominciare stormo et far lor mostra</l>
<l>et tal volta partir per loro scampo.</l></lg>
<lg><l>Corridor vidi per la terra vostra</l>
<l>o Aretini, et vidi gir gualdane</l>
<l>ferir torniamenti et correr giostra,</l></lg>
<lg><l>Quando con trombe et quando con campane</l>
<l>con tamburi et con cenni di castella</l>
<l>et con cose nostrali et con extrane,</l></lg>
<lg><l>Nè già con sì diversa cemamella</l>
<l>chavalier vidi muover nè pedoni,</l>
<l>nè nave ad segno di terra o di castella.</l>
</lg>
<p>Una medesima bolgia anchora si tracta, et el medesimo peccato si punisce. Ma nel capitolo superiore pose quegli barattieri, e quali hanno venduto la loro rep., et in questo .xxii. pone quegli e quali posti in buon grado appresso d'alchuno signore hanno venduto la gratia di quello. Continuando adunque descrive la forma della pena di questi sommersi nella pece. Dipoi fa spetiale mentione d'uno; et nella terza parte induce chostui a manifestare de gl'altri; et nell'ultima narra l'astutia che tale spirito usò in ingannare tutti e demoni.</p>
<p>[1-3] <emph>Io vidi</emph>: dimostra havere veduto partire un campo di gente d'arme. Il che richiede somma prudentia et cautione, perchè molto conferisce alla salute et alla victoria ben collocare et muovere e campi, la qual virtù dicono essere stata somma in Pyrro re de gl'Epyroti; <emph>et cominciare stormo</emph>: cioè battagla; proprio stormo è moltitudine di gente d'arme combattente decto forse da questo nome latino "turma". O veramente è onomotopia, cioè nome preso dal romore et frastuono el quale si sente nel combattere; <emph>et far lor monstra Et tal volta partire per loro scampo</emph>: la sententia è ‘io ho veduto dar cenno a' soldati, o quando muovono el campo, o quando combattono, o quando fanno la mostra, o quando fuggono; ma non chon tale suono’.</p>
<p>[4-6] <emph>Corridor vidi</emph>: tocca qui secondo alchuno la cacciata de' ghibellini di Firenze e quali presono Arezo. Ma difficile è in tante et sì frequenti mutationi di quegli tempi nella città Aretina, per le quali quasi fu disolata, intendere quale al presente discriva; <emph>gualdane</emph>: proprio chiamavono gl'antichi cavalcate che facea una città in sul terreno dell'altra per dar guasto et menarne preda. Et queste sono tutte chose belliche et fannosi al tempo di guerra tra l'uno nimico et l'altro, ma torniamenti et giostre sono exercitii militari facti per feste et giuochi, et per dare dilecto a' popoli. Torniamento è quando le squadre vanno contro l'una a l'altra, et rappresentano una spetie di battagla. Giostra è quando l'uno va contro all'altro a corpo a corpo, et rappresenta battagla singulare.</p>
<p>[7-9] <emph>con cenni di castella</emph>: e quali di dì si fanno con fumo et di nocte con fuoco.</p>
<p>[10-12] Ma non vidi mai muovere alchuno <emph>con sì diversa cemamella</emph>: cioè suono ponendo la spetie pel genere; <emph>nè nave a segno di terra o di castella</emph>: e navicanti quando possono vedere terra, cioè alchun promontorio, vanno secondo quello, et quando non possono veder terra sequitano la tramontana.</p></div3>
<div3><head>vv.  13-24</head>
<lg><l>Noi andavan con li dieci demoni</l>
<l>ai fiera compagna, ma in chiesa</l>
<l>co' sancti, et in taverna co' ghiottoni.</l></lg>
<lg><l>Pur alla pegol' era la mia intesa</l>
<l>per veder della bolgia ogni contegno</l>
<l>et della gente ch'entro v'era incesa.</l></lg>
<lg><l>Chome e dalphini quando fanno cenno</l>
<l>a' marinai con l'arco della schiena</l>
<l>che s'argomentin a campar lor legno</l></lg>
<lg><l>Talhor chosì a lleggerir la pena</l>
<l>mostrava alchun de' peccatori el dosso</l>
<l>et ascondea in men che non balena.</l>
</lg>
<p>[13-15] Per transito dimostra el poeta che benchè sempre dobbiamo fuggire el consortio et la compagnia de' captivi, nientedimeno alchuna volta o el luogo o el tempo, o alchuna altra cagione, ci conduce che usiamo con loro. Adunque <emph>in taverna co ghiottoni</emph> intendi non per golosità, perchè non è mai lecito usare col vitioso per commetter vitio, ma per prendere el cibo necessario, et chosì qui. Imperochè essendo Danthe in inferno, et havendo bisogno di guida era necessario che sequitassi e demonii; et allegoricamente volendo conoscere la malitia et malignità di tale vitio era necessario che havessino cognitione delle chose compresse socto e nomi de' dieci demonii; et per questo conoscere gli sequitano.</p>
<p>[16-18] <emph>Pure alla pegola era la mia intesa</emph>: Danthe havea sua intesa, cioè sua attentione, alla pegola per vedere alchuno de' peccatori sommersi, perchè la ragione inferiore cerca la cognitione de' particulari et non de gl'universali.</p>
<p>[19-21] <emph>Chome e dalphini</emph>: come alchuna volta e dalphini in mare vengono tanto a ghalla che monstrano la schiena, il che è segno che presto ha a ssurgere tempesta, onde e navicanti per tal segno di subito si preparano allo scampo, chosì quegli peccatori per alleggerire la pena alchuna volta traevono la schiena fuori della pegola. Ma per paura de gl'uncini de' demonii la rimetton sobto con meno spatio che non è un baleno. El delphino sopra tutti gl'altri pesci si dilecta del conspecto dell'huomo et molto l'ama. Il che s'è conosciuto chome mostrano gli scriptori in molti casi. Ma apertissimamente in Arione. Fu Arione di Methymna città in Lesbo peritissimo musico, et per questa arte molto accepto a Periandro re di Coryntho. Ma cupido di vedere, et divulgare la fama sua non sanza utilità navigò in Sicilia, et indi in Italia dove col suo artificio accumulò gran pecunia. Ma dopo alchun tempo desideroso di tornare a Periandro montò in nave di certi Corinthii. Costoro mossi da avaritia et alieni da ogni humanità s'accordorono gittare in mare Arione et torgli la sua pecunia. Il che intendendo el musico prima si volse a' prieghi et tentò con loro ricomperare la vita. Dipoi vedendo che indarno pregava chiese spatio prima che lo gittassino di potere cantare con la sua cythera vestito et ornato di più pretiose veste et gioie che lui havessi. Fugli conceduto, et lui in su la prua cantò, et dopo el canto si gittò in mare; et disubito ricevuto da un delphino a salvamento fu portato insino nell'isola di Tenaro. Et indi andò a Choryntho, et da Periandro fe' citare quegli che l'havevono voluto gittare in mare. E quali stupefacti per la non aspectata presenza d'Arione non seppono negare. Et afferma Herodoto che in Tenaro dove el delphino l'approdò, era la statua sua di bronzo posta in sul delphino. Scrive anchora Plinio che un delphino nel golfo di Baia s'adomesticò tanto con un fanciullo, el quale ogni giorno gli porgea pane, che finalmente ogni hora che 'l fanciullo lo chiamava lui veniva, et portavalo per lo strecto golfo da Baia a Pezuolo. Et dopo alquanti anni essendo morto el fanciullo el delphino stava nel lito per aspectarlo non sanza segni di merore, et finalmente non comparendo el fanciullo per dolore morì. Sarebbe molto prolipso riferire molte altre simili chose scripte da Theophrasto Aristotele et altri scriptori. El delphino è di tanta celerità che non solamente vince nel correre gl'altri pesci, ma anchora gl'uccegli et lo strale. Nè potrebbe pescie alchuno campargli innanzi se non fussi che lui non può piglare se non supino. Perchè ha la bocca lontana dal muso et quasi a mezo la pancia; et perchè alita chome anchora la balena et el vecchio marino è necessario che con incredibile velocità dal fondo insino dove sequita la preda ritorni a galla. Partorisce e figluoli et non uova, et con lacte gli nutrisce. Porta e piccoli adosso, et e giovinecti accompagna et scorgegli. Vivono .xxx. anni. La voce loro è simile alla querela humana. Amano assai l'huomo et molto si dilectano della musica. Se alchuno muore gl'altri lo conducono fuori dell'acqua. Ho scripto queste poche chose di molte più tosto invitato da sì nobile natura d'animale, che perchè giudicassi esser necessario in questo luogo. Hora torno al texto.</p></div3>
<div3><head>vv.  31-36</head>
<lg><l>Et come all'orlo dell'acqua del fosso</l>
<l>stanno e ranocchi col muso di fuori</l>
<l>sì che celano e piedi et l'altro grosso,</l></lg>
<lg><l>Sì stanno d'ogni parte e peccatori,</l>
<l>ma chome s'appressava Barbariccia,</l>
<l>chosì si ribattean sobto e bollori.</l></lg>
<lg><l>Io vidi et anche el cuor me n'accapriccia</l>
<l>uno aspectar chosì chome gl'incontra</l>
<l>ch'una rana rimane et l'altra spiccia,</l></lg>
<lg><l>Et Graffiacan che gl'era più d'incontra</l>
<l>gl'arronciglò le 'mpegolate chiome</l>
<l>et trassel su che mi parve una lontra.</l>
</lg>
<p>Qui non accade altra allegoria; ma per exornare el luogho solo discrive el luogo della pena, et pone la similitudine de' ranocchi.</p>
<p>[31-33] <emph>Io vidi et ancho</emph>, cioè anchora, <emph>el cuore</emph>: dove è la sedia della cogitatione, cioè io vidi allhora et anchora testè passandovi la mente mia; <emph>me n'acapriccia</emph>: cioè mi dà spavento. Capriccio in fiorentino significha quello che e Latini dicono "horrore" che è quando e peli s'arricciano, et questo interviene pel freddo; et perchè nella paura el corpo riman freddo, conciosia che el sangue nel quale consiste el caldo corre al cuore, et abbandona gl'altri membri, però vi nasce capriccio, et è decto capriccio quasi capo arriccio, perchè s'arricciano e capegli in capo. Et diciamo arricciare da quello animale el quale chiamiamo riccio, <emph>i.</emph> spinoso, perchè quando teme si richiude, et richiudendosi adiriza le sue spine.</p>
<p><emph>uno aspectare</emph>: io vidi che di tutti quegli che tenevono el muso fuor della pegola uno solo per la venuta de' demonii non fuggì, et tutti gl'altri fuggirono, chome alchuna volta interviene che venendo alchuno al fosso dove sono e ranocchi chol muso fuori uno sta fermo et l'altro <emph>spiccia</emph>, cioè fugge via.</p>
<p>[34-36] Il perchè Raffiacane gl'arronciglò, cioè prese cho roncigli cioè uncini, et trassel fuori chome un pescatore trae una lontra dell'acqua havendola presa con hamo o con altra cosa. Lontra è animale non molto minore che la volpe; ma lungo et di pel nero, et ha el muso aguzo, et pascesi di pesci e quali pigla entrando sobto l'acqua, et <emph>maxime</emph> va a quegli, e quali vede nelle reti, et volentieri rode et straccia le reti; in latino è decta "lutra".</p></div3>
<div3><head>vv.  37-90</head>
<lg><l>Io sapea già di tutti quanti el nome</l>
<l>sì gli notai quando furono electi</l>
<l>et poi che si chiamaro attesi chome:</l></lg>
<lg><l>"O Rubicante fa che tu gli metti</l>
<l>gl'ungnioni adosso sì che tu gli schuoi!"</l>
<l>gridavan tutti insieme e maladecti.</l></lg>
<lg><l>Et io: "Maestro mio fa se tu puoi</l>
<l>che tu sappi chi è lo sciagurato</l>
<l>venuto ad man de gl'adversarii suoi".</l></lg>
<lg><l>Lo duca mio gli s'accostò al lato,</l>
<l>domandollo onde fussi et quel rispose:</l>
<l>"Io fui del regno di Navarra nato;</l></lg>
<lg><l>Mia madre a servo d'un signor mi pose</l>
<l>che m'havea ingenerato d'un ribaldo</l>
<l>distruggitor di sè et di sue cose.</l></lg>
<lg><l>Poi fu' famiglo del buon re Tibaldo</l>
<l>quivi mi missi a far baratteria</l>
<l>di che rendo ragione in questo caldo".</l></lg>
<lg><l>Et Cyrriato a cui di bocca uscia</l>
<l>d'ogni parte una sanna come a porco</l>
<l>gli fe' sentir chome la sua sdrucia.</l></lg>
<lg><l>Tra Malebranche era venuto el sorcho,</l>
<l>ma Barbariccia 'l chiude con le braccia</l>
<l>et dice: "State 'n là mentr'io lo 'nforco";</l></lg>
<lg><l>Et el maestro mio volse la faccia:</l>
<l>"Domanda - dixe - ancor se più disii</l>
<l>saper da llui prima ch'altri 'l disfaccia"</l></lg>
<lg><l>Lo duca adunque: "Hor dì de gl'altri rii;</l>
<l>cognosci tu alchun che sia latino</l>
<l>sobto la pece?" Et quello: "Io mi partii</l></lg>
<lg><l>Poch'è da un che fu di là vicino,</l>
<l>chosì fuss'io anchor con lui coperto</l>
<l>ch'io non temerei unghia nè uncino".</l></lg>
<lg><l>Et Libicocco: "Troppo havem soferto"</l>
<l>dixe, et presegli 'l braccio col ronciglo</l>
<l>sì che stracciando portonne un lacerto.</l></lg>
<lg><l>Draghinazo anchor volle dar di piglo</l>
<l>giuso alle gambe, onde el decurio loro</l>
<l>si volse intorno intorno con mal piglo.</l></lg>
<lg><l>Quand'elli un poco rappaciati foro</l>
<l>a llui ch'ancor mirava sua ferita</l>
<l>domandò 'l duca mio sanza dimoro:</l></lg>
<lg><l>"Chi fu colui da cui mala partita</l>
<l>di' che facesti per venire a proda?".</l>
<l>Et e' rispose: "Fu frate Gomita</l></lg>
<lg><l>Quel di Gallura vasel d'ogni froda</l>
<l>ch'ebbe e nimici di suo domno in mano</l>
<l>et fe' lor sì che ciaschun se ne loda.</l></lg>
<lg><l>Denar si tolse et lasciogli di piano</l>
<l>sì chome 'l dice, et ne gl'altri offici anche</l>
<l>barattier fu non piccol ma sovrano.</l></lg>
<lg><l>Usa chon epso domno Michel Sanche</l>
<l>di Logodoro, et a dir di Sardigna</l>
<l>le lingue lor non si sentono stanche.</l>
</lg>
<p>[37-39] Acciochè el lectore non si maravigli che lui sappi el nome di tutti dieci e demonii, dimostra che gli notò quando furono electi, et dipoi quando chiamavono l'un l'altro.</p>
<p>[46-48] <emph>Lo duca mio gli s'accostò al lato</emph>: perchè el narrare dell'anime le quali l'auctore truova nell'inferno arrecherebbe tedio et fastidio se sempre tenessi un modo, però maraviglosamente varia et in diversi modi gli dimostra chome chi diligentemente leggie può notare; <emph>Io fui nel regno di Navarra</emph>: fu costui Iampolo overo Ciampolo figluolo di gentile donna. Ma el padre consumato el patrimonio lo lasciò povero. Il perchè la madre lo pose con un barone del re Tibaldo di Navarra; et fu tanta la sua industria che in processo di tempo divenne sì accepto a Tibaldo re giustissimo che a llui commetteva ogni gran faccenda. Ma lui non seppe raffrenare le sue cupidità. Et perchè chome dice Terentio "omnes sumus deteriores licentia", diventò sommo barattieri.</p>
<p>[55-57] <emph>Cirriato a cui di boccha uscia</emph>: questi versi sono per sè assai manifesti; et stimo sia questo luogho più per ornamento del poema che per allegoria. Nientedimeno exprime assai la natura di questi demoni ne' loro acti secondo la interpretatione già di sopra decta.</p>
<p>[64-66] <emph>Lo duca adunque: "Hor dì de gl'altri rii"</emph>: domanda Virgilio el Navarrese se alchuno latino è tra questi barattieri; et lui risponde poco avanti essersi partito da uno del quale di sobto si dirà.</p>
<p>[70-72] Dipoi scrive che Libichoccho gli stracciò un braccio chon uno uncino, et <emph>portonne un lacerto</emph>, cioè un muscolo. Pel braccio s'intende la potentia dell'opera; et già disopra fu decto che per Libicoccho s'intende l'occupatione dell'opera. Il che è quando el giudice corropto per pecunia è impedito che non fa giustitia. Draghinazo significa implicatione et strignimento d'affectione. Imperochè ogni huomo di sua natura è affectionato a far giustitia. Ma la baratteria spesso lega tale affectione; costui volle dare alle ghambe, perchè piedi et gambe significano gl'humani affecti; et non gli decte a significare che spesso interviene che nel giudice è buona affectione a far giustitia, et non si spegne in lui. Ma l'avaritia lo fa errare et è quasi contro a sua vogla.</p>
<p>[76-78] <emph>Quand'elli un poco rappacciati foro</emph>: a dichiaratione di questo texto noteremo che l'isola di Sardigna è da Timeo decta Sandaleoti, perchè ha forma di calzare da noi decto pianella; è vicina a Corsica .viii. migla. Questa isola essendo in potestà de gl'affricani saracini fu nel mille cento sedici acquistata da' Pisani, et nel medesimo anno si perdè ricuperata da Musetto re d'Affrica; et l'anno seguente e Pisani conleghati cho Genovesi di nuovo l'acquistorono pactoviti tra loro che ogni preda fussi de' Genovesi, et la signoria rimanessi a' Pisani. E quali divisono l'isola in quattro parti, et queste chiamorono quattro giudicati, perchè a ciaschuna preposono un giudice che la reggessi chome signore di quella. El primo giudicato fu chiamato Logodoro cioè luogho d'oro, perchè era la più ricca parte dell'isola. Altri lo chiamorono el giudicato delle torri. El secondo Calari da Calari città nobile et anticha. El terzo Gallura perchè da principio fu dato a certi conti pisani che portavono el gallo per insegna. El quarto Alborea. Signore del giudicato di Gallura fu già Nino cittadino cacciato di Pisa chome più apertamente diremo nell'octavo capitolo del purgatorio. Et frate Gomita fu suo nimico huomo molto astuto, et sommo barattiero, el quale benchè havessi sì occupato la mente del signor suo, che lui non volessi prestar fede a chi l'avisava de' suoi vitii, nientedimeno al fine perchè per denari lasciò certi inimici di Nino venutogli nelle mani fu da llui impiccato.</p>
<p>[82-84] Chiamalo adunque <emph>frate Gomita di Gallura</emph> et <emph>vasello</emph>, quasi riceptacolo, <emph>d'ogni froda</emph>, d'ogni generatione di fraude; <emph>ch'ebbe e nimici di suo domno</emph>: <emph>i.</emph> domino, cioè del suo signore. Onde in Sardigna el signore è decto domino.</p>
<p>[85-87] <emph>et lasciogli di pianto</emph>: cioè in pace.</p>
<p>[88-90] <emph>Usa chon epso domno Michel Sanche</emph>: Federigo secondo hebbe un figluolo naturale chiamato Enthio, el qual decte el giudicato di Logodoro. Chostui finalmente morì a Bologna in carcere. Onde Michel Sanche suo siniscalcho con sue fraude et baratterie induxe la madre d'Enthio rimasa madonna del giudicato a torlo per marito. Et in questo modo divenuto signore s'imparentò con messer Brancha Doria dandogli la figluola per mogle, o secondo altri toglendo la sirocchia sua.</p></div3>
<div3><head>vv.  91-105</head>
<lg><l>Omè, vedete l'altro che digrigna,</l>
<l>io direi ancho ma io temo ch'ello</l>
<l>non s'apparecchi a grattarmi la tigna".</l></lg>
<lg><l>El gran proposto volto a Farfarello,</l>
<l>che stralunava gl'occhi per ferire,</l>
<l>dixe: "Fact'in costà malvagio ucciello!".</l></lg>
<lg><l>"Se voi volete o vedere o udire</l>
<l>- ricominciò lo spaurito appresso -</l>
<l>Toschi o Lombardi io ne farò venire</l></lg>
<lg><l>Ma stien le Malebranche un poco in cesso,</l>
<l>sì ch'ei non teman delle lor vendecte</l>
<l>et io sedendo in questo luogo stesso</l></lg>
<lg><l>Per un ch'io son ne farò venir septe</l>
<l>quand'io zufolerò chom'è nostro uso</l>
<l>di fare allhor che fuora alchun si mette".</l>
</lg>
<p>[91-93] <emph>che digrigna</emph>: digrignare significa storcere el volto in forma che la boccha s'apra et mostri e denti. Il che significa o dolersi in sè o adirarsi inverso d'altri. O alchuna volta ridere; <emph>ma io temo ch'ello</emph>: temo che lui; <emph>a gratarmi la tigna</emph>: proverbio fiorentino, che quando voglamo significare di battere uno diciamo "io gli gratterò la tigna".</p>
<p>[94-96] <emph>El gran proposto</emph>: Barbariccia. Imperochè essendo decurione, cioè capodieci, lo chiama preposto, perchè era preposto a gl'altri, si volse a Farfarello; <emph>che stralunava</emph>: diciamo uno stralunare gl'ochi quando gli volge con mal piglo adosso a uno et tenendogli molto aperti gl'affisa et tiengli fermi. Il che significa iracundia et minaccie; <emph>malvagio ucciello</emph>: perchè tutti e demonii si fingono alati. Insomma dice che Farfarello l'harebbe ferito se el capitano loro non l'havessi vietato.</p>
<p>[97-99] Et sequita che el Navarrese benchè spaurito promette di fare uscire della pegola spiriti lombardi, et toscani, se e demoni si tirano in drieto.</p>
<p>[100-105] Et però dice: <emph>stieno le Malebranche</emph>, de' demoni, <emph>un poco in cesso</emph>: cioè discoste, et io zufolando gli farò uscire, perchè chosì usiamo di chiamare l'un l'altro. Nè è sanza ragione che 'l poeta finga questo, perchè chi commette simili scellerateze fa più con cenni che chon aperto parlare. <emph>Preterea</emph> finge che alchuno demonio el toccha, et alchuno nol toccha perchè non caggiono in un barattieri tutte le parti di questo vitio.</p></div3>
<div3><head>vv.  106-117</head>
<lg><l>Cagnazo a cotal motto levò el muso</l>
<l>crollando el capo et dixe: "Odi malitia</l>
<l>che gl'ha pensato per gittarsi giuso".</l></lg>
<lg><l>Ond'ei ch'avea lacciuoli a gran dovitia</l>
<l>rispose: "Malitioso son io troppo</l>
<l>quando procuro a' mia maggior tristitia".</l></lg>
<lg><l>Alchino non si ritenne, et di rintoppo</l>
<l>a gl'altri dixe a llui: "Se tu ti chali</l>
<l>io non ti verrò drieto di gualoppo,</l></lg>
<lg><l>Ma batterò sovra la pece l'ali;</l>
<l>lascisi 'l colle, et sia la ripa scudo</l>
<l>a veder se tu sol più di noi vali".</l>
</lg>
<p>[106-108] È proprio del cane abbaiando scoprire chi si nasconde. Adunque meritamente lui con le sue parole scuopre la malitia di costui, el quale sobto spetie di volere chiamare de gl'altri diceva che e demoni si discostassino per potere uscir loro delle mani et tuffarsi. Et allegoricamente dimostra che parlando insieme el corruptore et el corropto spesso scuoprono e loro vitii; <emph>levò el muso</emph>: bocca diciamo nell'huomo, et becco ne gl'uccegli, et muso ne gl'altri animali. Adunque havendolo di sopra figurato chome cane meritamente dixe muso; <emph>levò el muso</emph>: che chosì fa chi si muove, et fassi attento a quelo che ode; <emph>crollando el capo</emph>: questo è acto di chi s'accorge della malitia d'altri, et vuole dimostrare che non rimane ingannato, et però dice: <emph>Odi malitia Che gl'ha pensato per gittarsi giuso</emph>.</p>
<p>[109-111] <emph>Ond'ei che havea lacciuoli</emph>: cioè malitie in habundantia. Dimostra la natura del fraudulento, el quale vedendo ch'altri s'è accorto della sua malitia s'ingegna di ricoprirla con altre parole, et dice che se è malitioso è in proccurare maggiore tristitia a' suoi compagni. Quasi dica: io cercho di fargli venir fuori acciochè sieno stratiati chom'io di che sa che e demoni hanno piacere, et è hironia, quasi dica: se io fussi malitioso non farei questo!</p>
<p>[112-114] <emph>Alchino non si tenne</emph>: che non parlassi; per chostui chome è decto di sopra s'intende subita inclinatione di volontà. Adunque fa qui l'uficio suo inclinando la volontà de' compagni col suo parlare; <emph>et di rintoppo</emph>: quasi all'opposito et al dirimpecto; <emph>io non ti verrò drieto di gualoppo</emph>: cioè correndo. Gualoppare è in mezo tra 'l troctare, et el correre.</p>
<p>[115-117] <emph>Ma batterò sovra la pece l'ale</emph>: cioè volerò per rigiugnerti; <emph>lascisi el colle</emph>: quasi dica: gittianci giù dal colle; <emph>et sia la ripa scudo</emph>: quasi riparo et difensione; <emph>a veder se tu solo più di noi vali</emph>: et vedrai chi potrà più o tu o noi.</p></div3>
<div3><head>vv.  118-147</head>
<lg><l>O tu che leggi udirai nuovo ludo;</l>
<l>ciaschun dell'altra parte gl'occhi volse,</l>
<l>quel prima ch'a cciò fare era più crudo.</l></lg>
<lg><l>Lo navarrese ben suo tempo colse</l>
<l>fermò le piante a terra et in un puncto</l>
<l>saltò et dal proposto lor si tolse.</l></lg>
<lg><l>Di che ciaschun di colpa fu compuncto,</l>
<l>ma quel più che cagion fu del difecto,</l>
<l>però si mosse et gridò: "Tu se' giunto!".</l></lg>
<lg><l>Ma poco valse che l'ale el sospecto</l>
<l>non potero avanzar; quel andò sobto</l>
<l>et quei drizò volando suso el pecto.</l></lg>
<lg><l>Non altrimenti l'anitra di botto</l>
<l>quando 'l falcon s'appressa giù s'attuffa</l>
<l>et ei ritorna su crucciato et ropto.</l></lg>
<lg><l>Irato Chalcabrina dalla buffa</l>
<l>volando drieto gli tenne invaghito</l>
<l>che quei campassi per haver la zuffa;</l></lg>
<lg><l>Et chome el barattier fu dipartito</l>
<l>così volse gl'artigli al suo compagno</l>
<l>et fu con lui sopra el fosson ghermito.</l></lg>
<lg><l>Ma l'altro fu bene sparvier grifagno</l>
<l>ad artiglar ben lui et ambe due</l>
<l>cader nel mezo del bollente stagno.</l></lg>
<lg><l>Lo caldo schermidore subito fue,</l>
<l>ma però di levarsi era niente</l>
<l>sì havean invescate l'ale sue.</l></lg>
<lg><l>Barbariccia con gl'altri suoi dolente</l>
<l>quattro ne fe' volar dall'altra costa,</l>
<l>con tucti e raffi, et assai prestamente</l></lg>
<lg><l>Di qua di là discesor alla posta,</l>
<l>porson gl'uncini inverso gl'impaniati</l>
<l>ch'eron già cotti drento dalla costa.</l></lg>
<lg><l>Et noi lasciamo loro chosì impacciati.</l>
</lg>
<p>[118-120] Fa l'auditore attento promettendogli che udirà <emph>ludo</emph>, cioè scherno, et dirisione, <emph>nuova</emph>, cioè inusitata, perchè udirà che e demonii che son più malitiosi furono ingannati dallo spirito el quale doveva essere men malitioso; <emph>ciaschun</emph> de' demonii volsero gl'occhi all'altra parte lasciando di guardare più lo spirito; <emph>et quel prima che era più crudo a far ciò</emph>: cioè Cagnazo, che dimostrava non potere essere ingannato.</p>
<p>[121-123] <emph>Lo navarrese</emph>, Ciampolo di Navarra, <emph>colse ben suo tempo</emph>: cioè appostò bene l'occasione et la comodità del tempo, cioè in quello che vide gl'ochi de' demoni volti altrove si gittò nella pegola. Imperochè <emph>fermò le piante</emph> de' piedi in terra per fare più veloce passo, <emph>et in un puncto Saltò, et tolsesi dal proposto loro</emph>: cioè dal proposito loro, el quale era di stratiarlo.</p>
<p>[124-129] <emph>Di che ciaschun de' demonii fu compuncto di colpa</emph>: cioè in se medesimo si giudicò colpevole per havere usato negligentia nel guardarlo; <emph>ma quel più</emph>: Alchino più che gl'altri, perchè col suo dire decte sicurtà agl'altri. Onde Giampolo hebbe spatio di fuggire, adunque fu el primo ad volargli drieto, ma non gli giovò, perchè <emph>l'ali</emph> sue, cioè el suo volare, <emph>non poterono avanzare</emph>, <emph>i.</emph> vincere, <emph>el sospecto</emph>, <emph>i.</emph> la paura dello spirito. In sententia, la paura che havea lo spirito de' demonii lo fecion più veloce che non furono l'ale d'Alichino. Perchè come dice Virgilio: "pedibus timor addidit alas", et el proverbio de' Fiorentini dice che 'l bisogno fa trottar la vecchia; <emph>quelli</emph>, <emph>i.</emph> Giampolo, <emph>andò di sobto</emph>, si tuffò nella pegola, <emph>et quei</emph>, Alichino, <emph>drizò volando suso el pecto</emph>: cioè volò in su.</p>
<p>[130-132] Et intervenne chome quando el falcone sequita l'anitra la quale perchè si tuffa nell'acqua prima che lui la giungha el falcone <emph>crucciato et ropto</emph>, cioè stracco, dove si calava per haverla, s'inalza non la potendo giugnere. Et qui dinota el poeta quanta sia l'astutia del barattiero, el quale benchè spesso dia sospecto di commettere tal fraude, nientedimeno è sì dextro nel tuffarsi nella pegola, cioè sì dextramente la ricuopre, che non è giunto.</p>
<p>[133-138] <emph>Irato Calcabrina della buffa</emph>: quando Calcabrina che significa la diliberatione si congiugne con Alichino, cioè con la inclinatione della volontà, convien che caggia nella pegola, cioè nella fraude della baratteria. Era adunque <emph>invaghito</emph>, cioè innamorato cupido et desideroso che lo spirito campassi per haver cagione d'azuffarsi con Alichino; et per questo subito che Giampolo fu tuffato lo ghermì, cioè lo prese co gl'artigli stando l'uno et l'altro in su l'ale sopra el fossone.</p>
<p>[139-141] Et Alichino ghermì lui chome <emph>sparvieri grifagno</emph>, cioè valoroso et ardito. Chiamano sparvieri nidiace quando piccino è preso nel nidio che anchora non può volare. Et ramingho quando comincia a volare et sta in su rami. Et grifagno poi che è mudato in selva. Et questi ultimi benchè con più difficultà si concino, nientedimeno sono più animosi all'uccellare; <emph>et ambe due cadder</emph>: et qui dinota che quando in corte arriva alchuno ricco et apto a comperare le gratie, truova spesso più barattieri, et ciaschuno lo vorrebbe tirare a sè; et finalmente ne contendono et caggion nella pegola, perchè sono scoperti et vituperati.</p>
<p>[142-144] <emph>Lo caldo schermidor subito fue</emph>: cioè el caldo della pece el quale loro sentirono fu subito schermidore perchè fu cagione che ciaschuno di subito attendessi a schermirsi da quello. Ma poco giovò perchè già erono sì impeciate l'ale che non poterono ritrarsi.</p>
<p>[145-147] <emph>Barbariccia cho gl'altri suoi dolente</emph>: dolsesi Barbariccia del caso adverso de' due caduti che chon gl'altri subito soccorse et trassegli della pegola.
</p></div3></div2>
<div2><head>XXIII</head>
<argument><p>CANTO .XXIII. DELLA PRIMA CANTICA DI DANTHE</p></argument>
<div3><head>vv.  1-18</head>
<lg><l>Taciti soli, et sanza compagnia</l>
<l>n'andavamo un dinanzi et l'altro dopo</l>
<l>chome frati minor vanno per via.</l></lg>
<lg><l>Volt'era in su la favola d'Isopo</l>
<l>lo mio pensieri en la presente rissa</l>
<l>dov'el parlò della rana et del topo,</l></lg>
<lg><l>Che più non si pareggia mo et issa</l>
<l>che l'un con l'altro fa se ben s'accoppia</l>
<l>principio et fine con la mente fissa,</l></lg>
<lg><l>Et chome l'un pensier dell'altro scoppia</l>
<l>chosì nacque di quello che fu poi</l>
<l>che la prima paura mi fè doppia.</l></lg>
<lg><l>Io pensava chosì: "Questi per noi</l>
<l>sono scherniti et con danno et con beffa,</l>
<l>sì facta ch'assai credo che lor noi;</l></lg>
<lg><l>Se l'ira sopra 'l mal voler s'aggueffa</l>
<l>e' ne verranno drieto più crudeli</l>
<l>che cane a quella lepre che gl'acceffa".</l>
</lg>
<p>Muta el canto insieme con la pena. Imperochè in questa sexta bolgia tracta della hypocresia et del supplicio et tormento di quella. Ma nel principio pone el progresso loro a questa bolgia, et la persecutione che hebbono da' demonii, et chome fu da Virgilio salvato.</p>
<p>[1-3] <emph>Taciti</emph>: il che significa che ciaschuno di dolore in sè pensava; <emph>soli</emph>: ciaschuno di per sè, che significa quel medesimo, imperochè quando voglamo diligentemente pensare alchuna chosa ci seperiamo da gl'altri. Onde el terentiano Simone dixe: "venit meditatus alicunde ex solo loco", <emph>i.</emph> sanza compagnia d'altri; <emph>l'un dinanzi</emph>: cioè Virgilio; <emph>l'altro dopo</emph>: cioè Danthe. Et per questo vuole dimostrare che nel contemplare delle chose difficili, la ragione inferiore che consiste circha e particulari non può essere pari alla superiore, la quale ha cognitione de gl'universali; et però quella va innanzi chome chosa più degna, et questa la sequita; <emph>chome frati minori vanno per via</emph>: dà commoda comparatione così all'andare chome alla taciturnità. Imperochè gl'observanti in viaggio vanno l'uno drieto all'altro con silentio et cogitabundi. Erono adunque soli corporalmente, ma la mente era accompagnata dalla contemplatione et investigatione, le quali allhora meglo procedono, et più facilmente truovano el vero del quale nessuna compagnia miglore può havere l'animo. Interviene adunque nell'huomo docto, che quanto più è scompagnato el corpo più è accompagnato l'animo. Il perchè soleva dire Scipione Affricano che non era mai meno solo che quando era solo; nè mai meno ocioso, che quando era ocioso. Et Leonardo aretino huomo d'eloquentia et d'ingegno ornatissimo et bene licterato volendo uno nostro cittadino, huomo non reo, ma sanza lectere, accompagnarlo, et dicendogli non voglo che andiate sì solo, rispose: "Solo sarei io quando fussi teco". Et Seneca in una pistola afferma l'huomo savio non essere mai solo.</p>
<p>[4-6] <emph>Volto era in su la favola d'Isopo</emph>: Esopo Phrigio fu poeta greco, et scripse apologi cioè favole, le quali in sè contengono moralità, et occulti precepti al ben vivere. Una di queste favole è che andando un topo per un campo s'abbattè a una fossa piena d'acqua, et non osando di passare un ranocchio gl'offerse di passarlo, et legosselo adosso chon animo di tirarselo sobto l'acqua, et affogarlo; ma col topo fingnea di legarselo adosso acciochè non cadessi. In quel tempo un nibbio vedendo el topo, cupido di pascersene, si chalò et ghermillo, et portandolo via ne portò anchora el ranocchio perchè s'era legato con quello; et chosì intervenne che la fraude la quale el ranocchio havea fabbricato in danno del topo gli tornò in sua morte. Danthe adunque si ricordava di questa, perchè era chosa simile, imperochè chome el ranocchio credendo giuntare el topo rimase preso, chosì intervenne a' due decti disopra. Et latentemente dimostra che similmente adiviene spesse volte tra barattieri, che mentre l'uno cerca giuntare l'altro, viene un terzo et giunta et chi giunta et chi è giuntato; <emph>nella presente rissa</emph>: cioè nella presente zuffa d'Alchino et Calcabrina.</p>
<p>[7-9] Et sequita che non è maggior similitudine tra <emph>mo et issa</emph>, imperochè amendue questi vocaboli in diverse parti di Lombardia significano quello che noi diciamo hora et testè, che è tra questo apologo d'Esopo et la zuffa di chostoro conferendo insieme el <emph>principio</emph>, cioè la cagione che mosse la rana, et quella che mosse el demonio, che fu in ciaschuno d'ingannare; <emph>et el fine</emph>: cioè l'effecto che ne seguì che fu che ciaschuno rimase ingannato; <emph>con la mente fissa</emph>: cioè ferma.</p>
<p>[10-12] <emph>Et come l'un pensier dall'altro scoppia</emph>: cioè nasce, et è traslatione da molti fiori, e quali non nascono se la boccia in che sono rinchiusi non scoppia; <emph>chosì nacque di quello</emph>: del pensare alla zuffa loro; <emph>un altro</emph>: che era che non si volessino vendicare sopra di noi, et per questo non ci persequitassino; <emph>che la prima paura</emph>: la qual fu quando vide havere andare in lor compagnia. Onde dixe "omè maestro che è quel ch'io veggio? - Dix'io - de sanza scorta andianci soli". Adunque questo pensiero mi dupplicò la paura.</p>
<p>[13-15] Et poi pone che pensando dicea seco medesimo "poi che costoro per nostra cagione hanno ricevuto danno et beffe, certamente debbono havere conceputo ira inverso di noi.</p>
<p>[16-18] Et se questa ira particulare inverso di noi <emph>s'aggueffa</emph>, cioè si conlega et coniugne col <emph>mal volere</emph>, con la loro mala volontà". Imperochè di loro natura volentieri nuocono a ogni huomo. Nè possono voler bene essendo obstinati nel male; <emph>e' ne verranno drieto più crudeli Che cani</emph>: imperochè se el cane sequita la lepre non per ingiuria particulare ricevuta da llei, ma per naturale et universale odio quanto saranno più crudeli chostoro havendo et particulare et universale odio. Lepre in latino è decta "lepus", quasi "levipes" leggieri di piedi, perchè velocemente corre. Scrive Archelao, che ciaschuna ha in sè l'uno et l'altro sexo, et che per sè medesime concepono. Et certo nessuno altro excepto el tasso fa concepto sopra concepto. Imperochè in un medesimo tempo allacta el già nato figluolo, et nel ventre ha già uno vestito di peli et perfecto, et uno ancora non vestito, et uno non interamente formato. Credono alchuni che ne gl'alpi sia una spetie di lepri che nel verno stieno sobto le nevi, et di quelle si paschino.</p></div3>
<div3><head>vv.  19-30</head>
<lg><l>Già mi sentia tutti arricciare e peli</l>
<l>della paura et stavo drieto intento</l>
<l>quando dixi: "Maestro fa che celi</l></lg>
<lg><l>Te et me tostamente, io ho pavento</l>
<l>d'i Malebranche, noi gl'habbiam già drieto</l>
<l>io gl'imagino sì che già gli sento".</l></lg>
<lg><l>Et quei: "S'io fussi d'impiombato vetro</l>
<l>l'immagine di fuor tua non trarrei</l>
<l>sì tosto ad me che quella dentro impetro</l></lg>
<lg><l>Pur mo venner e tuoi pensier tra miei</l>
<l>con simil acto et con simile faccia</l>
<l>sì che di trambi un sol consiglo fei.</l>
</lg>
<p>[19-24] È universale parlare che la imaginatione fa venire el caso. Il che è sententia di tucti e maggiori philosophi et <emph>maxime</emph> d'Aristotele; <emph>maxime</emph> quando l'anima ha fixa imaginatione. Adunque per tale imaginatione fu oppresso da gran paura el poeta onde e peli s'arricciorono. Imperochè tale imaginatione fa paura, et perchè la paura constrigne el cuore el sangue corre tutto in aiuto di quello, perchè in lui è el fonte della vita. Per questo e membri exteriori rimangono freddi, et el freddo ristringe e pori, et quegli ristrecti fanno rigore el qual riza e peli che vi sono dentro, onde nasce el capriccio; <emph>quando dixi: "Maestro se non celi</emph>, cioè nascondi, <emph>te et me</emph>: non è sanza cagione che Danthe dimostri esser lui quello che vada congetturando che e demoni, et per essere di loro natura nocivi, et per l'ira particulare, s'habbino a ingegnare di nuocergli. Et che Virgiglio gli risponda, et che la imaginatione di Danthe sia venuta nella sua sì chiara chome viene una imagine chorporale nello specchio. Imperochè la ragione inferiore è quella che discorre pe' particulari. Et la superiore da questi particulari viene a gl'universali. Imperochè voltandosi epsa alle imagini delle chose particulari le quali truova ne' sensi riduce quelle a l'universali. Ha l'huomo in sè cinque sensi interiori. Senso comune, imaginativa, estimativa, phantasia, et memoria. È el senso comune quello al quale e sensi exteriori ciò che comprendono riferiscono; et in quanto è senso riceve le imagini delle chose sanza materia; ma solo mentre insino che la materia è presente. Imperochè io veggo te ricevente el mio senso comune la imagine del corpo tuo sanza el corpo, ma presente el corpo. Et in quanto è senso comune dà perfectione all'operatione sensibile, il che non fanno e sensi exteriori. Imperochè l'occhio vede et l'orecchio ode. Ma nè quello s'accorge di vedere nè questo d'udire. Ma solo el senso comune è quello pel quale intendiamo ciò che noi veggiamo et udiamo. Et similmente interviene nell'olfato nel gusto et nel tacto. <emph>Preterea</emph> e sensi exteriori, benchè le chose sieno presenti, nientedimeno nessuno riceve altro sensibile che el suo proprio. Nè riceve el viso altro che e colori, nè l'audito altro che suoni. Ma el senso comune dalla imagine d'un senso comprende quella che è d'un altro senso. Il perchè se per la potentia visiva se gli rappresenta el colore giallo del mele, per se medesimo sanza el gusto concepe che sia dolce. Ma basti di molte chose haver decte queste poche del senso comune. Dopo questo sequita la imaginativa, la quale non solamente riceve la imagine della chosa presente, ma la ritiene et serba dopo la partita della chosa. Vedesti hieri nel tempio Marsilio Ficino, hoggi non lo vedi; nientedimeno la imagine sua perchè è riservata in questo secondo senso nella medesima forma nella quale lo vedesti non solamente ritieni in te la faccia sua et e liniamenti et el colore, ma e gesti et el volto. Et sono amendue questi sensi nella parte dinanzi, et nel primo ventricolo del cerebro, dopo el quale è el secondo ventricolo, et nel principio di questo è il terzo senso decto existimativa ne gl'altri animali; ma nell'huomo cogitativa. Nel fine è el quarto decto phantasia. Nel terzo et ultimo ventricolo è la memoria. La extimativa ha questa forza che volgendosi alla imaginativa, et trovandovi dentro riposte le imagine delle chose già absenti, di quelle trahe una chosa ancora più incorporea che non sono le imagini, la quale e philosophi chiamano intentione. Chome <emph>verbi gratia</emph> è riposta nella mia imaginativa la imagine di Marsilio, nella quale benchè lui sia absente io veggo la sua persona, et di che statura, di che liniamenti, di che colore, <emph>item</emph> veggo chome va, chon che gesti parla, et simili chose. Adunque volgendosi a questa imagine la extimativa ne trahe la intentione la quale è se lui è amico o inimico, se è cittadino o forestiero, se è docto o indocto, et tractone questa intentione subito giudica se è da parlargli o non gli parlare. Se è d'amarlo o non l'amare et simili chose, le quale chome dixi sono più incorporee che la imagine. Nal quarto luogho è la phantasia la cui facultà è dividere et comporre tutte le imagini che truova nella imaginativa et le intentioni che truova nella chogitativa. Il perchè può la mia phantasia torre la imagine di monte Morello, et quella de l'oro, fare monte Morello d'oro; può torre le corna del cervio et un cavallo, et formare una imagine di cavallo colle corna del cervio. Può fare una città che corra, un fiume che stia. Ma perchè questi giudicii che fa la extimativa et la phantasia perirebbono subito che fussino facti, nè rimarrebbon nella mente nostra, onde benchè hoggi habbi facto giudicio che Antonio Canigiani et Giovanni Cavalcanti sieno singularissimi amici, et meritino essere amati, nientedimeno a ogni hora sarebbe necessario rifarlo, se non fussi la memoria che ci serbassi el già facto. Ripetendo adunque quanto s'appartiene al presente luogo, vide Danthe la decina de' demonii. Il che fu officio dell'occhio et del senso comune; et non solamente gli vide presenti, ma le imagini di quegli rimasono infixe nella imaginativa el cui officio è serballe <emph>etiam</emph> in absentia della cosa. Il perchè la cogitativa sua voltandosi alla imaginativa vi trovò queste imagini non altrimenti che se le vedessi nello spechio, et dalle imagini traxe le 'ntentioni, imperochè chome el cane vedendo el padrone da tale imagine trahe la intentione che è un'altra imagine più incorporea, et questa è benivolentia, et vedendo el lupo dalla sua imagine trahe la intentione che è inimicitia, et giudica che a quello debba far festa, et questo debba mordere. Chosì la cogitativa di Danthe traxe dalle imagini de' demonii le 'ntentioni che erono crudeltà, perfidia, malivolentia, et simili. Il perchè giudicò essere utile fuggirgli; et fu tanto potente la imaginatione, che gli parea sentirgli venire. Questo giudicio è proprio del senso, et per questo è non solamente nell'huomo, ma anchora ne gl'altri animali. Ma è sempre nelle chose particulari, perchè el senso non può comprendere gl'universali. Adunque Danthe, cioè la parte sensitiva, dà questo giudicio particulare che in questo tempo, in questo luogo, questi demonii si debbino fuggire. Al quale giudicio si volta Virgilio, cioè lo 'ntellecto, et appruovalo perchè è vero. Ma conducelo dal particulare all'universale, et giudica che non solamente in questo tempo, et in questo luogo, questi demonii si debbino fuggire, ma in ogni tempo et in ogni luogo simile tutti e demonii simili a questi si debbon fuggire. Il perchè è verissimo che la ragione infondendosi sopra el senso, non altrimenti riceve el giudicio dato da llui che lo specchio riceve la imagine del corpo al quale è volto. Et se tale giudicio è ben dato subito l'appruova. Tu adunque notando con diligentia quanto habbiamo decto del giudicio del senso et della ragione facilmente intenderai el texto al quale ritorno; <emph>noi gl'habbiam già drieto</emph>: non che lui gli vedessi, ma era sì potente la imaginatione che gli parea vedergli, et sentirgli. Onde dice <emph>io gl'imagino sì</emph>, cioè sì fortemente, <emph>che già gli sento</emph>: et questo poco disopra habbiamo dichiarato.</p>
<p>[25-27] <emph>Et quei</emph>, Virgilio intendi, rispose, <emph>s'io fussi d'impiombato vetro</emph>: cioè s'io fussi specchio. Il che è vetro coperto dal lato di drieto di sottile piastra di piombo, la quale s'appicca al vetro con certi licori et sughi d'herbe, il che pochi sanno fare. Interviene adunque che quando un corpo è posto innanzi al vetro, perchè el vetro è diaphano, cioè trasparente, lui riceve in sè la imagine di tal corpo. Ma non la ritiene nè multiplica in sè, perchè quella lo passa. Ma trovando dall'altra parte del vetro el piombo che è corpo opaco et ombroso non può passarlo, et però rimane nel vetro et multiplica e razi suoi quivi et fassi visibile. Et in questo luogo Danthe ha usato periphrasi cioè circuitione, perchè ha decto in più parole quello che potea dire in una, poteva dire specchio, et dixe <emph>vetro impiombato</emph> che è quasi la diffinitione dello specchio; <emph>la imagine di fuori</emph>: cioè la immagine corporea non trarrei ad me più tosto che io <emph>impetro</emph>, cioè contengo fixamente; <emph>la imagine dentro</emph>: cioè quello che tu imagini et pensi.</p>
<p>[28-30] <emph>Pur mo</emph>, pur testè, <emph>vennono e tuoi pensieri tra miei</emph>: imperochè el senso et la ragione pensano a quel medesimo; <emph>chon simile acto</emph>, cioè temendo chome tu, <emph>et simil faccia</emph>: cioè con simile apparenza, perchè quel medesimo si rappresenta a me che ad te. Ma io tolto el tuo giudicio particulare lo fo universale; et giudico che simil cose sempre si debbono fuggire. Nè solamente giudica la ragione quello che 'l senso. Ma transcende con la potentia sua, et fa quello che non potrebbe fare el senso, perchè con discorso della ragione consulta et investiga se v'è via alchuna da fuggire, et se sono più vie quale sia più sicura, et tutte l'altre cose delle quali diffusamente tractammo quando ponemmo le parti della prudentia. Questo discorso è officio di prudentia, et è proprio della ragione et non del senso. Il perchè havendo Danthe indocto se medesimo a parlare tanto quanto può el senso, induce dipoi Virgilio a investigare quello che è proprio della ragione. Onde sequita.</p></div3>
<div3><head>vv.  34-45</head>
<lg><l>Se gl'è che sì la dextra costa ghiaccia</l>
<l>che noi possiam nell'altra bolgia scendere</l>
<l>noi fuggiremo la 'mmaginata caccia".</l></lg>
<lg><l>Già non compiè di tal consiglo rendere</l>
<l>ch'io gli vidi venir con l'ale tese</l>
<l>non molto lungi per volerne prendere.</l></lg>
<lg><l>Lo duca mio di subito mi prese</l>
<l>chome la madre ch'al romore è desta</l>
<l>et vede presso a sè le fiamme accese,</l></lg>
<lg><l>Che prende 'l figlo et fugge, et non s'arresta</l>
<l>havendo più di lui che di sè cura</l>
<l>tanto che solo una camicia vesta,</l></lg>
<lg><l>Et giù del colle della ripa dura</l>
<l>supin si diede alla pendente roccia,</l>
<l>che l'un de' lati all'altra bolgia tura.</l>
</lg>
<p>[34-42] Pone el suo consiglo Virgilio, el quale era scendere dalla dextra ripa dell'altra bolgia; <emph>Già non compiè</emph>: appena haveva Virgilio decto queste parole che già e demoni giugnevono; et dimostra l'amore et la celerità che usò inverso Danthe per molto accomodata comparatione, et dice che chome la madre nella quale è sommo amore quando destandosi vede la casa ardere, lascia ogn'altra cura et prende el figluolo per iscamparlo havendo più cura di sè, che ne soprasta <emph>tanto che vesta una camicia</emph>, et non si cura fuggir nuda per la salute sua, chosì Virgilio si pose Danthe sopra 'l pecto et co piedi innanzi quasi supino si lasciò ruinare insino al fondo della sexta bolgia.</p>
<p>[43-45] <emph>alla pendente roccia</emph>: cioè al ripido scoglo, et qual <emph>tura</emph>, cioè chiude la sexta bolgia dall'un de' lati. Ma perchè non si lasci indrieto l'allegoria di questo luogo, partonsi Danthe et Virgilio da' barattieri, cioè dalla contemplatione di questo vitio; et teme Dante che e diavoli non gli nuochino, cioè teme l'appetito, che la cognitione di tal vitio non lo tenti. Et Virgilio discorre nella medesima consideratione, et conclude che se sarà utile discenderà nell'altro vallone, cioè nella consideratione d'un altro vitio. Ma sopragiugnendo e diavoli, cioè stimolando la tentatione l'apetito più presto che la ragione non stimava, Virgilio di subito prese Danthe, et quello si pose in sul pecto et sdrucciolò co piedi innanzi tutta quella ripa insino al fondo dell'altra bolgia. A dinotare che la partita dal vitio già conosciuto debba essere presta et veloce. Et certo sdrucciola l'huomo al fondo supino, perchè benchè scenda alla cognitione d'un altro vitio, et e piedi, cioè la cupidità, ci portino in quello, nientedimeno nell'andar supino el volto ragguarda in alto, acciochè la cognitione del vitio sia per elevarsi da quello et non per starvi sommerso. Et strigne Danthe in sul pecto suo che è sedia della cogitatione; a dinotare che l'appetito si debba accostare a quello che cogita et considera la ragione, la quale con amore materno vedendolo in pericolo lascia ogn'altra chura, et solo attende a scampare quello. Nè possono e demonii posti nella bolgia de' barattieri, sequitare Danthe nell'altra bolgia, perchè le tentationi del vitio dal quale è già partito non lo possono stimolare nella consideratione d'un altro vitio. Et optimamente dimostra che la ragione ama l'appetito con amore materno a dimostrare una extrema affectione, la quale è più anchora nella madre che nel padre. Perchè chome scrive Aristotele, la madre ama el figluolo più che non l'ama el padre, perchè è più certa che sia suo che 'l padre, et perchè v'ha durato più fatica. Imperochè innanzi al parto gli pesa, nel parto gli duole, dopo el parto ne resta anxia et è laboriosa.</p></div3>
<div3><head>vv.  46-51</head>
<lg><l>Non corse mai sì tosto acqua di doccia</l>
<l>ad volger ruota di mulin terragno</l>
<l>quand'ella più verso le pale approccia,</l></lg>
<lg><l>Chome 'l maestro mio per quel vivagno</l>
<l>portandosene me sopra 'l suo pecto</l>
<l>chome suo figlo non chome compagno;</l></lg>
<lg><l>Apena furo e piè suoi giunti al lecto</l>
<l>del fondo giù ch'e' giunsero in sul colle</l>
<l>sovr'esso noi, ma non v'era sospecto,</l></lg>
<lg><l>Che l'alta providentia che lor volle</l>
<l>poner ministri della fossa quinta,</l>
<l>poter dipartirsi indi a tutti tolle.</l>
</lg>
<p>[46-48] Dimostra lo scendere di Virgilio essere stato più veloce che el corso dell'acqua per una molto pendente doccia di mulino terragno. Imperò che l'acqua che volge el mulino francescho ha minore caduta, perchè tale mulino ha le ruote grandi et dal lato; ma el terragno l'ha piccole et sobto. Onde bisogna che l'acqua vengha con empito; et allegoricamente dimostra una incredibile velocità che è nel discorso della mente humana; et la celerità che debba usare la ragione al soccorso della sensualità; <emph>le pale</emph>: nella ruota sono quelle che percuote l'acqua; <emph>approccia</emph>: quasi approda et discende.</p>
<p>[49-51] <emph>per quel vivagno</emph>: vivagno proprio è la stremità del panno, ma qui pose vivagno per quella striscia che prese nel calare; <emph>chome figluolo et non chome compagno</emph>: dimostra l'affectione della ragione inverso l'appetito essere paterna, perchè non obstante che la sensualità insurga spesso contro alla ragione, nientedimeno sempre l'addiriza, la corregge, et la solleva quanto può.</p></div3>
<div3><head>vv.  58-72</head>
<lg><l>Lagiù trovammo una gente dipincta</l>
<l>che giva intorno assai con lenti passi</l>
<l>piangendo et nel sembiante stanca et vinta.</l></lg>
<lg><l>Egl'havean cappe con cappucci bassi</l>
<l>dinanzi agl'occhi facti a quella tagla</l>
<l>che in Cologna pe' monaci fassi.</l></lg>
<lg><l>Di fuor dorate son sì che gl'abbagla,</l>
<l>ma dentro piombo tutte et gravi tanto,</l>
<l>che Federigho le mettea di pagla.</l></lg>
<lg><l>O in eterno faticoso manto</l>
<l>noi ci volgemo ancor pure a man manca</l>
<l>con lor insieme intenti al tristo pianto</l></lg>
<lg><l>Ma per lo peso quella gente stancha</l>
<l>venia sì pian che noi eravam nuovi</l>
<l>di compagnia ad ogni muover d'ancha.</l>
</lg>
<p>In questa bolgia trovò l'auctore gl'ypocriti sexta spetie di fraude. Hypocrita è decto cholui, el quale essendo reo, nientedimeno nell'habito, et ne gl'acti, et nelle parole s'ingegna di contraffare el buono et parer quello che non è. Questo vitio pongono e christiani essere di tre spetie. La prima è quando alchuno finge nel conspecto de gl'huomini essere pieno di religione, et invero niente teme Idio. La seconda, quando fa alchuno bene non mosso dall'amore di quello, ma per parere buono. La terza quando dimostra non esser buono, perchè altri creda che sia miglore, et che non sia hipocrita. È adunque hypocresia callida et astuta palliatione del vitio occulto. Sono questi veramente dipincti, cioè superficialmente ornati, perchè la pictura orna solamente la superficie, et mostra essere quel che non è; onde Virgilio: "atque animum pictura pascit inani". Questo nome hypocrita è greco. Imperochè "hypocrino" significa contrafare; onde "hypocrite" appresso e Greci sono chiamati gli strioni. Imperochè chome nelle feste et ne' giuochi gli strioni con maschere et varie veste si contraffanno, et paiono quello che non sono, chosì costoro si contraffanno per parere buoni. Di costoro dice el vangelista Matheo, anzi el salvatore nostro per bocca del vangelista: "attendite a falsis prophetis qui veniunt in vestimentis ovium, intrinsecus vero sunt lupi rapaces". Questo vitio è detestato nel <emph>Deuteronomio</emph>, dove è scripto: "ne induatis vestem que ex lino et lana contexta est". Vieta adunque che non si vestino vestimento el quale sia texuto di lino et di lana; et pel lino significano le superbe cogitationi occulte et nascose. Il che è proprio dello hypocrita. Et per la lana che è biancha intendono la dimostratione extrinseca del bene che non è, il perchè vedendo Paolo un sacerdote battersi per simulatione di zelo dixe: "percutiat te deus paries dealbata", et certo sono chome el muro el quale di fuori è imbiancato, et dentro è nero. Nè è vitio che più nuoca alla generatione humana. Conciosia che con l'apparentia persuadino esser tali che ogni chosa si possa credere loro, acciochè sobto tale fede meglo possino ingannare. Questi chome scrive Plauto con l'una mano ti mostrano el pane per allectarti, et nell'altra tenghono nascoso el saxo per percuoterti quando non l'aspecti. Non è adunque maravigla se con tanto empito et vehementia l'aquinate Iuvenale gli fulmina nella satyra, el cui principio è "Ultra Sauromatas fugere hinc libet et glacialem Occeanum quotiens aliquid de moribus audent Qui Curios simulant et Bacchanalia vivunt". Et poco di sobto: "frontis nulla fides quis n. non vicus abundat Tristibus obscenis? castigas turpia cum sis Inter socraticos notissima fossa cinedes?"; et certamente è degno di scusa chi peccando confessa l'error suo et non t'inganna. Onde el medesimo poeta: "verius ergo Et magis ingenue Peribonius; hunc ego fatis Imputo qui vultu morbum incessuque fatetur"; "his furor ipse Dat veniam; sed peiores qui talia verbis Herculis invadunt". Di questi sapientissimamente conclude Cicerone in libro <emph>De officiis</emph> affermando essere pessima generatione d'huomini quella di coloro e quali quando voglono ingannare s'ingegnono essere tenuti buoni. Questa è adunque la natura dell'hypocrita.</p>
<p>[58-60] Ma tornando al texto, finge el poeta che costoro fussino <emph>dipincti</emph>, cioè lisciati. Imperochè come una femina la quale naturalmente è bructa ponendosi o bianco o rosso colore, par bella, chosì chostoro bructi per alchun vitio contraffacendosi ne gl'acti exteriori paion begli nell'animo, cioè virtuosi. O veramente dice che sono <emph>dipincti</emph>, perchè chome la pictura è uno ornamento solamente nella superficie, chosì chostoro hanno in superficie costumi virtuosi; <emph>assai con lenti passi</emph>: exprime la natura dell'hypocrita che in tutti e gesti vuole dimostrare gravità, continentia et severità. Onde el medesimo satyro: "rarus sermo illis et magna libido tacendi"; et altrove: "hispida membra quidem et dure per brachia sete Promittunt atrocem animum". Dimostrano adunque gravità ne' lenti passi. Questi medesimi per potere meglo ingannare el proximo con false lacrime dimostrano commiseratione et compassione inverso di quello; et dimostrono essere stanchi et vincti acciochè paino rimoti da ogni otio et voluptà, et ripieni di faticha et affanni, et fare grave penitentia. Il che sommamente vieta l'auctore della nostra salute dicendo: "nolite facere sicuti hypocrite tristes qui extenuant facies suas ut appareant hominibus ieiunantes".</p>
<p>[61-63] <emph>Egl'havean cappe</emph>: comunemente questi che voglono parer sancti usano vestimenti vili et mal facti, chome vediamo le cappe de' frati, et tirono e cappucci insino in su gl'occhi; <emph>facti a quella taglia</emph>, cioè a quella forma, che sono <emph>in Cologna</emph>, città della Magna dove e monaci portono molto grandi et mal facte cappe in forma che sono più simili a un saccho che a una veste. Francesco da Buti riferisce in questo luogo non so se è historia o favola; et narra essere già stato uno abate tanto insolente et ambitioso, che s'ingegnò impetrare dal papa che e monaci suoi potessino portare cappe di scarlatto, et cincture et sproni ad sè, et staffe a' cavagli d'argento inorato, la qual petitione commosse ad giusta indegnatione el papa, et comandò che per l'avenire usassino cappe nere molto mal facte, et cinture et staffe di legno. Colonia è nella Magna bassa sopra el Rheno decta chosì perchè fu colonia de' Romani. Fu hedificata da Agrippa genero d'Agusto, per questo è decta Colonia Agrippa.</p>
<p>[64-69] <emph>Di fuor dorate son sì che gli abbagla Ma drento piombo tutte</emph>: per l'oro intendi la virtù pel piombo el vitio, adunque sono le cappe sì bene dorate di fuori che con lo splendore abbagliano. Il che dinota che gl'acti exteriori dimostrano ogni virtù; et bene abbaglano perchè chi è abbaglato gli pare vedere quello che non vede; chosì costoro ci si dimostrano essere quello che non sono. El piombo dentro significa la sordida et vitiosa vita. Imperochè el piombo non si può mantenere in alchuno splendore, ma sempre produce ruggine che lo macchia, perchè è di natura terrestre et acquea, et di natura di Saturno; et pertanto rimane obtuso et tenebroso. Il che similmente interviene all'animo vitioso coinquinato nella cupidità delle chose terrene et basse, et chome aqua instabile. L'oro è di natura di fuoco el quale illumina, et purga, et affinisce, et procede dal sole el quale produce la vita et ogni chosa perfecta. Concludiamo adunque pel piombo el vitio che in questi peccatori fa l'animo sordido et obscuro, et per l'oro lo splendore intrinseco della simulata et al tutto mentita virtù, la quale significatione inganna noi et loro non fa miglori; <emph>al tristo pianto</emph>: dixe tristo perchè la natura dell'hypocrito è sempre dimostrare tristitia. Onde lo Evangelio scrivendo di questi dixe: "cum ieiunatis nolite fieri sicut hypocrites tristes". Et certo veggiamo molti veramente religiosi, e quali benchè sieno assidui nelle vigilie, ne' digiuni, nelle meditationi, nientedimeno sempre appaiano allegri, et con lieta faccia. Il che posso testificare di Bernardino frate dell'ordine de' minori, el quale meritamente fu descripto nel catalogo de' sancti, el quale mai si vide turbato in faccia. Chosì vice versa conosco alchuni e quali sono nella vita et ne' costumi una fetida sentina di vitii enormi, et sempre nel conspecto d'altri hanno la faccia lachrimosa et mesta per celare le loro inhoneste voluptà, le quali in occulto chome nuovi sardanapali exercitano; <emph>che Federigo</emph>: Federigo secondo del quale disopra dicemmo in molte chose. Fu naturalmente crudele. Il che dimostra nella perpetua carcere del suo primogenito, et in accecare Piero delle Vigne. Chostui quando voleva punire chi havessi facto contro la corona gli facea fare una veste di piombo assai grossa, et mettevalo in un vaso a fuocho tanto che quel piombo si fondessi, et chosì lo facea morire. Adunque dice che le cappe di questi peccatori erono sì gravi che a comperatione di queste quelle di Federigo pareano di pagla; <emph>O in eterno</emph>: con admiratione dimostra quanto era fatigoso portare tanto peso, et che tal pena è eterna. Se intendiamo dell'inferno essentiale è eterno. Se del morale è vero, perchè sempre in assidua angustia di celare e suoi vitii, et questo è a lloro gravissimo peso.</p>
<p>[70-72] Et sequita che loro andavono con epsi; ma e peccatori pel peso andavano sì piano che ad ogni passo loro gli lasciavano indrieto, et raggiugnevano di quegli che erano innanzi; sì che a ogni muovere d'anche loro haveano nuova compagnia. Et qui manifestamente exprime quello che è già decto della loro tardità; et anchora significa che sono molti e modi degli hypocriti. Il perchè a ogni passo, cioè a ogni cogitatione, nel considerare truovano nuovi modi, et nuove forme d'hypocriti.</p></div3>
<div3><head>vv.  73-81</head>
<lg><l>Perch'io al duca mio: "Fa che tu truovi</l>
<l>alchun ch'al facto o al nome si conosca</l>
<l>et gl'occhi sì andando intorno muovi";</l></lg>
<lg><l>Et un che 'ntese la parola tosca</l>
<l>di drieto a noi gridò: "Tenete e piedi</l>
<l>voi che correte sì per l'aer fosca,</l></lg>
<lg><l>Forse ch'arai da me quel che tu chiedi"</l>
<l>Onde 'l duca si volse et dixe: "Aspecta,</l>
<l>et poi second'el suo passo procedi".</l>
</lg>
<p>Era officio dello 'ntellecto investigare hypocresia, la quale investigando in universale che alchuno particulare ci si riduca alla memoria, et perchè la cognitione de' particulari suspecta alla ragione inferiore, però Virgilio admonisce Danthe che sopratenga el passo tanto che quello che drieto gridava gli raggiunga, et poi vada insieme con lui. Il che dinota che questo vitio ha tanta simulatione et dissimulatione in sè che non sono conosciuti tali huomini se non da chi ha lungha familiarità con loro.</p>
<p>[73-75] <emph>ch'al facto o al nome si conosca</emph>: dixe chosì perchè gl'huomini facilmente sono conosciuti o al nome, o per alchuna chosa facta da lloro.</p>
<p>[76-78] <emph>tosca</emph>: cioè toscana, perchè Danthe parlò in lingua toscana; <emph>fosca</emph>: cioè nera.</p></div3>
<div3><head>vv.  82-108</head>
<lg><l>Ristecti et vidi due mostrar gran frecta</l>
<l>in nell'acto del viso d'esser meco</l>
<l>ma tardavagli el carco et la via strecta.</l></lg>
<lg><l>Quando fur giunti assai coll'occhio biecho</l>
<l>mi rimiravan sanza far parola,</l>
<l>poi si volson in sè, et dicean seco:</l></lg>
<lg><l>"Questo par vivo all'acto della gola,</l>
<l>et se son morti, per qual privilegio</l>
<l>vanno scoperti dalla grave stola?"</l></lg>
<lg><l>Poi dixe a me: "O tosco ch'al collegio</l>
<l>degl'hypocriti tristi sei venuto</l>
<l>dir chi tu se' non haver in dispregio".</l></lg>
<lg><l>Et io allhora: "Io fu' nato et cresciuto,</l>
<l>sovra 'l bel fiume d'Arno alla gran villa</l>
<l>et son col corpo ch'io ho sempre havuto;</l></lg>
<lg><l>Ma voi chi siete a cui tanto distilla</l>
<l>quanto veggio dolor giù per le guance,</l>
<l>et che pena è in voi che sì sfavilla?"</l></lg>
<lg><l>Et l'un rispose: "Omè le cappe rancie</l>
<l>son di piombo sì grosse, che li pesi</l>
<l>fan chosì cigolar le sue bilancie;</l></lg>
<lg><l>Frati gaudenti fumo bolognesi,</l>
<l>io Catelano, et questi è Loderingo</l>
<l>nomati et da tua terra insieme presi</l></lg>
<lg><l>Chome suol esser tolto un huom solingo</l>
<l>per conservar sua pace et fumo tali</l>
<l>ch'anchor si pare intorno dal Guardingo".</l>
</lg>
<p>[82-84] Mostravan frecta <emph>nell'acto del viso</emph>: questo è nella dimostratione del volto. Imperochè interviene che l'animo pel volto spesso dimostra quello che sente dentro; ma non mostravano frecta nell'andare, perchè non poteano affrectare el passo. Et allegoricamente intende che spesso l'hypocrito ha desiderio nell'animo d'affrectare et indurre a conclusione alchuna chosa. Ma per non scoprire la sua malignità adopera con lungheza di tempo quello che con brevità poteva fare.</p>
<p>[88-90] <emph>all'acto della gola</emph>: cioè nel rispirare; <emph>stola</emph>: chiama chosì quella cappa. Imperochè in latino "stola" è una veste lunga insino a' piedi.</p>
<p>[94-96] <emph>Et io allhor: "Io fu' nato et cresciuto"</emph>: qui usa circuitione, imperochè poteva in una parola dire ‘nato in Firenze la quale è posta sopra Arno’, et è <emph>gran villa</emph>, cioè città parlando in franzese dove la città è decta villa; <emph>et son chol corpo che ho sempre havuto</emph>: a differentia del corpo aereo, el quale l'anima pigla dopo la morte, col quale s'appresenta et parla et patisce secondo che lui pone nella seconda cantica.</p>
<p>[97-99] <emph>distilla el dolore giù per le guancie</emph>: cioè le lagrime, le quali procedono dal dolore.</p>
<p>[100-102] <emph>le cappe rancie</emph>: cioè moleste, et è translatione da' sapori che sono nel gusto, al peso che è nel tacto, adunque era chosì molesto questo peso a soportarlo chome è al gusto el sapore rancio, cioè el sapore delle chose viete; <emph>che li pesi</emph>, d'esse cappe, <emph>fan cigolare</emph>: per la loro gravezza. Imperochè chome quando alchuna chosa ponderosa è tirata in alto o posta in bilico fa cigholare le carrucole, chosì quelle cappe faceano cigholare l'ossa, et le giunture di chi le portava. Et dixe le bilancie le gambe, le quali per meglo sopportare vanno bilicando et bilanciando el peso che l'huomo porta per appareggiarlo et farlo più sopportabile.</p>
<p>[103-108] <emph>Frati gaudenti fumo bolognesi</emph>: furono ne' tempi d'Urbano quarto sommo pontefice alchuni nobili huomini, et di non mediocre stato et riccheze, <emph>maxime</emph> in Bologna et in Modona, e quali per potere vivere in otio, et exempti da publici incharichi et graveze, si congregorono insieme, et di comune consiglo mandorono al sommo pontefice, et impetrorono di constituire nuova religione, nella quale potessino vivere in otio nella contemplatione. Urbano constituì ordine el cui titolo fu frati di sancta Maria, et l'habito era honorevole; ma molto dissimile a quello dell'ordine de' predicatori, et portavano uno scudo bianco con la croce rossa. Nè potea essere alchuno di questo ordine se non era cavalieri; ma non poteano portare sproni d'oro, nè havere freni dorati. Stavano nelle loro proprie chase chon le loro mogle et figluoli, et facevano professione essere prompti combattere contro gl'infedeli, et a chi violassi la giustitia. Et benchè fussino nominati frati di Madonna, nientedimeno per la loro splendida et copiosa vita erono chiamati dal vulgo frati gaudenti, et <emph>maxime</emph> perchè erono immuni da ogni publico tributo et graveza. Intervenne adunque che dopo la morte di Manfredi nella nostra rep. cominciorono a piglare animo e guelfi e quali benchè fussino stati cacciati e capi loro dopo la ropta di Monte aperto v'erono rimasi; et e ghibellini perduto el loro fautore cominciorono a invilire; <emph>maxime</emph> perchè la maggior parte della plebe favoriva e guelphi. Il perchè finalmente e principi di parte ghibellina furono constrecti per sedare el tumulto populare a eleggere in podestà non uno, ma due, de' quali l'uno fussi guelfo, et l'altro ghibellino, e quali havessino somma auctorità et arbitrio di ridurre el popolo allo stato che paressi loro più pacifico et tranquillo. Elessono adunque due frati gaudenti bolognesi, Catelano de' Catelani chome guelfo, et Loderingo de gl'Andali, altri dicono de' Lambertucci, e quali dimostravono essere huomini pieni di giustitia et di severità. Questi habitorono el publico palazo presso a sancto Apollinare, et elessono d'amendue le parti trentasei huomini col consiglo de' quali limitassino le spese supreflue, et riformassino tutte le parti della rep. Dipoi vedendo per la morte di Manfredi, et per la victoria di Carlo, e guelfi essere superiori, chome dice Virgilio "res Agamemnonias victriciaque arma secuti", et ancora corropti con pecunia, diterminorono sobto spetie di bene universale favorire e guelfi soli. Il che tanto invilì Guido Novello vicario in Firenze per Manfredi, che benchè havessi cinquecento cavalieri tedeschi, et molti pedoni chiamati dalle città circunstanti, nientedimeno si fuggì a Prato el giorno di sancto Martino, nell'anno della nostra salute .M.cc.lxvi. Dipoi el sequente anno per la venuta di Guido di Monforte mandato dal re Carlo e ghibellini di sua spontanea volontà si fuggirono della città; nè dipoi mai tornorono; <emph>el Guardingo</emph>: questa fu la via nella quale erono le chase de gl'Uberti nobili ghibellini, le quali furono arse, et fuvi hedificato el palazo de' priori con la piaza che ha d'intorno; <emph>da tua terra</emph>, cioè da Firenze, <emph>presi</emph>: <emph>i.</emph> electi amendue per podestà <emph>chome suole essere un huomo solingho</emph>, cioè solo. Quasi dica che noi due fummo electi in luogo di potestà, el quale suole esser solo, cioè uno; et elesseci Firenze noi <emph>per conservare sua pace</emph>, chome disopra è decto; <emph>et fumo tali Che anchora si pare intorno dal Guardingo</emph>: imperochè favorimmo sì a' guelfi che e ghibellini furono oppressi come appare per la ruina delle chase de gl'Uberti capi di parte ghibellina.</p></div3>
<div3><head>vv.  109-123</head>
<lg><l>Io cominciai: "O frati e nostri mali"</l>
<l>ma più non dixi ch'a gl'occhi m'ocorse</l>
<l>un crocifisso in terra con tre pali.</l></lg>
<lg><l>Quando mi vide tutto si distorse</l>
<l>soffiando nella barba cho sospiri;</l>
<l>e 'l frate Catelan ch'a cciò s'accorse</l></lg>
<lg><l>Mi dixe: "Quel conficto che tu miri</l>
<l>consiglò e pharisei che convenia</l>
<l>porre un huom per lo popolo a' martiri.</l></lg>
<lg><l>Attraversato è nudo per la via</l>
<l>come tu vedi et è mestier che senta</l>
<l>qualunche passa come pesa pria.</l></lg>
<lg><l>Et a tal modo el socero si stenta</l>
<l>in questa fossa, et gl'altri del concilio,</l>
<l>che fu per gli Giudei mala sementa".</l>
</lg>
<p>Qui è un color rhetorico chiamato precisione. Quando cominciamo a parlar d'una chosa et lasciamo l'oratione mozza interropti da alchuna passione, o perturbatione, chome Virgilio "quos ego...! sed motos prestat componere fluctus". Adunque qui voleva dimostrare el poeta havere compassione alle pene di costoro. Ma dipoi commosso dallo aspecto della crocifixa anima, lasciò l'oratione imperfecta chome huomo preso da maggior cura.</p>
<p>[109-111] <emph>un crucifixo in terra con tre pali</emph>: imperochè come Christo fu crocifixo chon tre chiovi, perchè ciaschuna mano fu conficta di per sè, et e piedi insieme, chosì chostui el quale havea dato consiglo che Christo s'uccidessi meritava simil supplicio, ma Christo fu sospeso in alto perchè la sua morte chiamò e peccatori al cielo. Chostui era in terra, perchè la sua malitiosa et hypocrita sententia fu cagione della eterna morte sua et di molti altri. Questo fu Caiphas, el quale nome significa sagace o investigatore. <emph>Item</emph> vomitante colla bocca, overo vomito di bocca.</p>
<p>[112-114] <emph>Quando mi vide tutto si scontorse Soffiando nella barba</emph>: questi sono segni di dolersi che Danthe lo vedessi. Et doleasi perchè l'hypocrito si duole quando vede la sua hypocresia et fraude scoperta. Doleasi anchora vedendo che la morte di Christo consiglata da llui dava salute al cristiano, et a sè eterna morte.</p>
<p>[115-117] <emph>consiglò e pharisei</emph>: perchè portando invidia a Christo pe' miracoli, et per la sua predicatione, et temendo che el popolo sequitando Christo non abandonassi e sacerdoti, nientedimeno non ardì apertamente dirgli contro. Ma chome falso hypocrita dimostrò per zelo et affectione che portassi al popolo cercare la morte di Christo, et dixe che era utile che uno morissi pel popolo, acciochè tutta la gente non perissi; et però dice l'auctore <emph>consiglò e pharisei che conveniva Porre un huomo per lo popolo a' martiri</emph>. Pharisei in lingua hebrea significa divisi overo dividenti, o violenti, o dissipanti. Ma perchè qui pone e pharisei ci ricorderemo che chome scrive Iosapho nel suo <emph>De antiquitate</emph>, et in quello <emph>De bello Iudaico</emph>, furono appresso de gl'Hebrei tre secte di philosophi insino da principio constitute, esseni, saducei, et pharisei. E pharisei viveano sobriamente, et sanza alchuna dilicateza; et in ogni chosa sequitavono el giudicio della ragione. Et in nessun modo ripugnavono a quegli a' quali hanno a ubbidire; honoravono molto e vecchi. Credono che ogni chosa sia recta dal fato. Et nientedimeno non tolgono el libero arbitrio dell'huomo. Credono che sarà el divino giudicio, et ciaschuno sarà giudicato secondo e meriti. Pongono l'anime immortali, et che haranno nell'inferno convenienti habitationi secondo le virtù et el vitio. Et alchune rimarranno in perpetue carcere. Alchune haranno potestà di tornare in vita. Et per questo vogliono che dobbiamo fare tempii et orationi. Il perchè erono in somma veneratione nel popolo, et haveano gran concorso. E saducei pongon l'anima mortale insieme col corpo; non hanno altra observatione che la legge. Stimano somma gloria contradire a' doctori della loro philosophia. Ma pochi hanno doctrina. E tertii e quali chiamano Esseni riferiscono ogni cosa alla divina potentia. Pongono l'anima immortale. Voglono che per la difensione della giustitia si combatta insino alla morte. Non fanno alchuno sacrificio insieme col popolo. Perchè stimano che in purità et sanctità sieno molto differenti da quello. Per la qualchosa sacrificano seperati dalla moltitudine. E costumi loro, et loro consuetudine, sono pieni di virtù. Con somma diligentia attendono alla agricultura. Et è mirabile in loro quello che nè tra' Greci, nè in altra natione si truova, perchè vivono tutti in comune. Nè è alchuno di loro che habbia chosa propria. Il che non si può dire che l'uno sia più ricco o più povero che l'altro. Nessuno ha mogle. Mal volentieri tengono servi, perchè la mogle è cagione di discordia, et tener servi par chosa iniqua. Ma aiutonsi tra loro l'un l'altro in tutte l'administrationi et bisogni. Hanno chi diligentemente tiene conto di tutte l'entrate, et anchora chi distribuisce, et divide a ciaschuno a sufficientia e fructi della terra. Eleggono in sacerdoti quegli e quali reputano miglori che gl'altri. Et questi vivono di semplice cibo, et sanza varietà di vivande. Hanno e vestimenti non sumptuosi, ma mondi et necti. A queste tre sette arrose Iuda la quarta; e quali sono nell'altre chose simili a' pharisei, ma in defensione della libertà sono al tutto immobili, et invincibili; nè voglono altro signor che Dio; et sostengono ogni grave supplicio et morte; et perdita di figluoli parenti et amici per non essere constrecti a ricevere altro signore. Fu questo Iuda di Galamas città, et essendo accordato el popolo acquiescere, et consentire al censo de' Romani, lui insieme con Saddoco rimosse el popolo da tale proposito affermando che tale censo era manifesta servitù; et accendeva el popolo a sopportare ogni pericolo per difendere la libertà, affermando che Dio non aiuta chi non ha tale proposito.</p>
<p>[118-120] <emph>Attraversato et nudo per la via</emph>: dimostra la pena sua, la quale è molto conveniente. Imperochè essendo lui el sommo de gl'hypocriti non bastava che sopportassi el peso della propria cappa; anzi havessi a sentire el peso di tutte quelle che passavano.</p>
<p>[121-123] Et nel medesimo supplicio era posto el suocero suo, el quale era Anna, et tutti gl'altri sacerdoti, e quali si trovorono al concilio, nel quale si conchiuse che Christo morissi. Questo concilio <emph>fu mala sementa pe' Giudei</emph>: perochè produxe la destructione di Hyerusalem, et la dispersione di tutta quella natione. <emph>Preterea</emph> finge che giacessi per la via, la quale è chosa publica et manifesta. Il che significa che quanto è maggiore el vitio che occulta la hypocresia, tanto più si manifesta. Quello medesimo significa lui esser nudo.</p></div3>
<div3><head>vv.  124-132</head>
<lg><l>Allhor vid'io maraviglar Virgilio</l>
<l>sopra colui ch'era disteso in croce</l>
<l>tanto vilmente nell'eterno exilio.</l></lg>
<lg><l>Poscia drizò a' frati cotal voce:</l>
<l>"Non vi dispiaccia se vi lece dirci,</l>
<l>s'alla man dextra giace alchuna foce.</l></lg>
<lg><l>Onde noi ambedui possiamo uscirci</l>
<l>sanza costrigner de gl'angeli neri</l>
<l>che venghin d'esto fondo a dipartirci".</l>
</lg>
<p>[124-126] Maraviglasi Virgilio, cioè la doctrina de' gentili, della pena di chi tradì Christo. Il che dinota che per scientia humana non possiam consequire le chose che si dicono di Dio incarnato. Nè si può per quella provare Christo esser vero Idio et vero huomo.</p>
<p>[127-129] <emph>Poscia drizò</emph>: adomanda a' frati Catelano et Loderingo che gli manifestino se quella bolgia ha <emph>alchuna foce</emph>, cioè alchuna uscita, <emph>a mano dextra</emph>, imperochè essendo volti a sinistra quando entrorono, doveano all'uscire volgere a dextra; <emph>se vi lece</emph>: cioè se v'è lecito, perchè l'anime dannate non hanno arbitrio nè di sapere nè di dire ogni chosa.</p>
<p>[130-132] <emph>sanza constrigner de gl'angeli neri</emph>: <emph>i.</emph> de' demonii. Et in questo dimostra che alla potentia di Dio è sobtoposto ogni chosa.</p></div3>
<div3><head>vv.  133-141</head>
<lg><l>Rispose adunque: "Più che tu non credi</l>
<l>s'appressa un saxo che dalla gran cerchia,</l>
<l>si muove et varca tutti e vallon fedi</l></lg>
<lg><l>Salvo che questo è ropto et nol coverchia;</l>
<l>montar potete su per la ruina,</l>
<l>che giace in costa et nel fondo soverchia".</l></lg>
<lg><l>Lo duca stecte un poco a testa china</l>
<l>poi dixe: "Mal contava la bisogna</l>
<l>colui ch'e peccator di qua uncina".</l>
</lg>
<p>[133-138] <emph>Rispose</emph> Catelano <emph>più che tu</emph>, Virgilio, <emph>non credi S'appressa un saxo</emph> el quale <emph>si muove</emph> dal cerchio che cigne tutte le dieci bolge, et ricide per mezo tutte quelle faccendo ponte sopra quelle, excepto che sopra questa è ropto, perchè chome è decto si ruppe el dì della passione di Christo. Ma nientedimeno potrete uscire di qui salendo su per la rovinata sua, perchè quella non è al tutto precipite et alla scondescesa; ma <emph>giace in chosta</emph>, cioè nel rovinare lasciò una chosta apta a salirsi, <emph>et nel fondo soverchia</emph>: cioè non è rovinato insino al fondo.</p>
<p>[139-141] <emph>El duca stette un poco a testa china</emph>: chome fa chi pensa. Poi dixe che <emph>colui che uncina e peccatori</emph>, cioè Malacoda, el quale con gl'uncini tormenta e peccatori chome disopra si dimostrò, contava male el bisogno nostro, però che dicea che v'era un altro scoglo che faceva via, et questo è falso. Ma è chostume del diavolo mentire. Imperochè quando tenta el peccatore che pecchi, perchè non può in tuto levargli lo 'ntellecto che non conosca in alchuna parte che non sia male, s'ingegna dimostrare che v'è schusa et rimedio. Et però dixe di sopra <emph>è uno scoglo che via face</emph>. Imperochè quando conforta el peccatore alla hypocresia, et lui resiste perchè conosce che è peccato, gli mette innanzi alchuna scusa, et dimostra che col tempo ne potrà uscire.</p></div3>
<div3><head>vv.  142-148</head>
<lg><l>E 'l frate: "Io udi' già dire a Bologna</l>
<l>del diavol vitii assai tra quali udii</l>
<l>che gl'è bugiardo et padre di menzogna".</l></lg>
<lg><l>Appresso el duca a gran passi sen gii</l>
<l>turbato un poco d'ira nel sembiante,</l>
<l>ond'io dall'incarcati mi partii</l></lg>
<lg><l>Drieto alle peste delle care piante.</l>
</lg>
<p>[142-144] Dimostra frate Catelano havere udito dire a Bologna, cioè in quella città dove fiorisce lo studio di tutte le buone arti, et <emph>maxime</emph> la theologia, che 'l diavolo <emph>è bugiardo et padre di menzogna</emph>: cioè bugia, perchè menzogna è decta perchè mentisce. Udì adunque dire ne gli studii dove si dà opera alla sancta theologia quel decto "diabolus mendax est et pater mendacii"; et certo el nome lo significa, perchè diavolo in greco significa calunniatore, et calunnia non è altro che falsa infamia et inganno. Imperochè se tu a me dì male d'un altro falsamente tu cerchi d'ingannarmi, et ch'io habbi falsa oppinione di cholui el quale è innocente. Onde optimamente fu dipincta la calunnia da Appelle Ephesio pictore nobilissimo in questa forma: alla mano dextra siede un huomo, ma con orecchi d'asino a guisa di Mida, et porge la mano alla calunnia, che a llui viene. Intorno a costui stanno ricte due donne, una decta ignorantia, l'altra suspictione; allo 'ncontro è la calunnia la cui forma è egregia. Ma piena di rabbia et disdegno, et chon la sinistra tiene una faccellina, et con la dextra si tira drieto un giovane, el quale alza le mani al cielo et invoca Iddio in testimonio della sua innocentia. Davanti gli va la 'nvidia con occhio acuto ma pallida, chome chi è stato oppresso da llunga malattia. Intorno alla calunnia sono due che l'ornano et adextrano, questi sono le insidie, cioè aguati, et la fraude. Ma drieto la sequita la penitentia di neri et lacerati panni vestita, di pianto piena, et da vergogna confusa, et raguarda la verità la quale viene per soccorrere el giovane a torto calunniato. Questa è adunque la descriptione della calunnia, la quale con brievi parole ho posta, perchè chome ho decto diabolo in greco significa calunniator, cioè colui che con menzogna accusa; et nasce da questo verbo "diaballin" che significa calunniare.</p>
<p>[145-148] <emph>Appresso el duca a gran passi sen gii</emph>: cioè se n'andò. Et rectamente lo 'ntellecto nostro subito si diparte dalla falsità quando la conosce, perchè è cupido del vero. Et quando l'huomo s'accorge essere stato ingannato dal diavolo, et dalla sensualità, se ne sdegna, et seco medesimo se ne adira; ma è ira la quale non pecca, ma excita la mente nostra contro al peccato et falla cupida di fuggirlo, et però dixe <emph>turbato un poco d'ira</emph>. Et aggiunsevi <emph>nel sembiante</emph>, che significa nell'aspecto a dimostrare che tale accendimento è più ne gl'acti exteriori che nell'animo; <emph>ond'io da gl'incarcati</emph>, cioè da quegli hypocriti e quali erono carichi dalle cappe del piombo, <emph>mi parti'</emph>, imperochè conosciuto che habbiamo el vitio ci dobbiamo dipartire da quello, et andare <emph>drieto alle peste</emph> et all'orme et vestigie <emph>delle chare piante</emph> di Virgilio, cioè dello 'ntellecto. Imperochè conosciuto el vitio la ragione superiore giudica che lo dobbiamo fuggire. Partesi adunque la ragione da' fraudolenti hypocriti; et Danthe che è la sensualità obbediente alla ragione la sequita.
</p></div3></div2>
<div2><head>XXIV</head>
<argument><p>CANTO .XXIIII. DELLA PRIMA CANTICA DI DANTHE</p></argument>
<div3><head>vv.  1-15</head>
<lg><l>In quella parte del giovinetto anno</l>
<l>che 'l sole e crin sobto l'aquario tempra</l>
<l>et già le nocti a mezo dì sen vanno,</l></lg>
<lg><l>Quando la brina in su la terra assempra</l>
<l>l'imagine di sua sorella bianca,</l>
<l>ma poco dura et la sua pena tempra,</l></lg>
<lg><l>Lo villanello a cui la roba mancha</l>
<l>si leva et guarda et vede la campagna</l>
<l>biancheggiar tutta, ond'e' si batte l'ancha</l></lg>
<lg><l>Ritorna in chasa et qua et là si lagna</l>
<l>chome tapino che non sa che si faccia,</l>
<l>poi ride et la speranza ringuadagna,</l></lg>
<lg><l>Veggendo el mondo haver mutato faccia</l>
<l>in pocha d'ora, et prende suo vincastro,</l>
<l>et fuor le pecorelle ad pascer caccia.</l>
</lg>
<p>Continua questo .xxiiii. capitolo col precedente. Et dimostra che in questa septima bolgia sono puniti e ladri, et perchè nella fine el poeta era alquanto sbigottito vedendo turbato Virgilio, dimostra nel principio del canto, che in brieve tempo riprese conforto; et tutto questo exprime per comperatione, la quale è che chome interviene che el pastore vedendo da mattina la brina, dubita di non potere menare in pastura le pecore et dulglene, ma poco dipoi distructa già la brina dal sole ripigla l'animo, et conduce la gregge in pastura. Così lui dopo lo sbigottimento ricevuto per l'aspecto turbato di Virgilio, fu dal medesimo poeta riconfortato.</p>
<p>[1-3] <emph>In quella parte del giovinetto anno</emph>: usa chronographia, cioè descriptione di tempo. Et perchè fa mentione dell'anno noi ripetendo alquanto di lontano dimostrerremo quanto varii, et di quante spetie sieno stati gl'anni in diverse nationi et in diversi secoli. Anno è nome latino decto "annus" quasi "anulus", perchè come l'anello è tondo et ritorna in se medesimo, così l'anno va circularmente, et cominciando da un segno del zodiaco passando per tutti gl'altri ritorna a quel medesimo. Imperochè el sole è quello che lo fa el quale cominciando da un segno discorre per tutti et quando è ritornato a quel medesimo donde si partì è finito l'anno. Alchuni dicono che anno è decto da un verbo greco "ananeuste" che significa rinovare, perchè finito l'anno si rinnuova; et benchè el vero anno sia un corso compiuto del sole per tutti e dodici segni del zodiaco, el quale spatio è trecensexantacinque dì et la quarta parte, cioè sei hore et una centesima parte d'un dì; nientedimeno varie nationi appresso de gl'antichi variamente piglavano l'anno. Imperochè era l'anno apresso a quegli d'Arcadia di tre mesi. Gl'Acarnani havevano l'anno di sei mesi; et tutto el resto della Grecia di .ccc.liiii. giorni. Romolo volle che e Romani havessino l'anno di dieci mesi, et cominciarsi da marzo; et questo primo mese dinominorono da Marte padre di Romulo; el secondo da Venere madre d'Enea, dal quale discesono e Romani. Adunque dixono aprile d'Haphrodite, perchè in greca lingua Venere è decta Haphrodite. Et perchè la città era distincta in maggiori et minori, cioè in vecchi et giovani, da' maggiori fu nominato maggio, et da' giovani giugno. Dipoi e sequenti furono nominati dal numero, et però el quinto fu decto quintile, el sexto sextile, el septimo septembre; et similmente dall'octavo octobre, dal nono novembre, et dal decimo dicembre. In questi .x. erono sei di trenta dì et quattro di trentuno. Il perchè faceano la somma di .ccc.iiii. Nè sarò al presente occupato a dimostrare e dì intercalari. Solo diremo che ne' sequenti tempi C. Iulio Cesare dictatore non di minore ingegno in doctrina che in disciplina militare, corresse ogni errore et ordinò l'anno di .ccc.lxv. giorni et un quarto di dì et una centesima. Et volle che ogni quarto anno fussi di .ccclxvi. dì per computare e quattro quarti che in quattro anni fanno uno intero chome distesamente scriviamo in una nostra epistola a Francescho Baldovini <emph>Della intercalatione, et del bisexto</emph>. Et in questo imita gl'Egyptii e quali per doctrina mathematica conobbono che l'anno solare è finito quando el sole ha facto el circulo suo per tutti e dodici segni, el quale fa nel numero già scripto. Adunque Cesare aggiunse a l'anno di Romolo gennaio et febbraio. Et ordinò che 'l principio dell'anno fussi gennaio, et per questo lo dinominò da Giano el quale e gentili credevono essere dio d'ogni principio. Et febbraio dinominò da "februa" che significa purgatione, perchè in questo mese facevono sacrificii per purgare l'anime de' morti. Il perchè anchora la chiesa romana sequitando questo ordine pone gennaio principio et capo d'anno. Il che mosse el poeta a dire <emph>in quella parte del giovinetto anno</emph>, a dinotare gennaio essere la prima età dell'anno nel quale perchè è principio l'anno è anchora giovinecto. Et questo è quanto alla consuetudine de' Romani et della chiesa. Ma secondo gl'astrologi nel mese di gennaio non è la gioventù, ma la senectù dell'anno. Imperochè essendo el vero principio dell'anno el primo ingresso del sole nell'ariete, chome nel primo canto di questa cantica si dimostra, sequita che gennaio sia circa al fine. Dividono adunque gl'astrologi l'anno in quattro parti, et la prima è primavera, la qual comincia dallo ingresso del sole in ariete. Et questa è la pueritia et adolescentia dell'anno. Imperochè chome in questa età l'huomo crescie, et mantiene le membra tenere et abonda di caldo et humido, la quale è natura del sangue, et è simile all'aria, el quale elemento è caldo et humido, chosì la primavera dà alla terra questa complexione per la quale germinano et crescono tutte le piante et mantengonsi tenere. La seconda è la state, di natura di fuoco calda et seccha simile alla gioventù nostra. Imperochè l'huomo finito el tempo del crescere si chiama giovane, et ha già indurite le membra essendo caldo et seccho, et diventa forte et robusto, chosì la state è calda et secca, et fa le piante dure et robuste et forti; et comincia la state subito che 'l sole arriva al primo grado del cancro. Dipoi mentre che passa pel cancro pel leone et per la vergine dura sempre el tempo della state. Ma quando tocca la libra principia l'autunno, el quale è humido et freddo simile all'acqua et dà maturità a' fructi. Il perchè è simile all'età virile, la quale lasciando e giuochi et trastulli diventa di maturo consiglo, et cerca chose fructuose et honorevoli. El verno è freddo et secco di complexione melancolica et simile alla terra, et è la vecchiaia dell'anno, et comincia al primo grado del capricorno. Per le quali tutte cose sequita che chiamando Danthe gennaio la gioventù dell'anno non parla secondo gl'astrologi; ma secondo la consuetudine de' Romani; <emph>sobto l'aquario tempra</emph>: è aquario domicilio di Saturno, et per quello corre el sole in questo anno .M.cccc.lxxxi. da dì .x. di gennaio insino a dì nove di febbraio; è segno fixo et masculino. Di dì vi può Saturno, di nocte Mercurio et Iove participa con questi. È della triplicità dell'aria; la prima sua faccia è di Venere, la seconda di Mercurio, la terza della luna. Contiene questo segno stelle diciotto. Signoreggia nelle gambe dell'huomo insino alla congiuntura del piè. Fa l'huomo gloriantesi et di bella faccia, et colorita, ma d'una gamba più lungha che l'altra, et è chasa d'amicitia. Dicono le favole che aquario è Ganimede rapito da Iove. È decto aquario perchè induce piove, et è cagione secondo Alberto magno di diluvio universale quando la congiuntione di septe pianeti comincia in questo segno, et in quella parte la quale chiamano hydra et passa ne' pesci. Nè porrò al presente perchè l'anno habbi principio dall'ingresso del sole nell'ariete più tosto che dall'ingresso d'alchuno altro segno, perchè nel primo canto di questa cantica producemmo la ragione. Solo aggiugnerò che sono tre spetie d'anni. Questo che è solare. El secondo lunare che è lo spatio da una congiuntione della luna chol sole insino all'altra. El terzo anno è decto anno grande, el quale secondo l'opinione de' più contiene trentasei miglaia d'anni solari; <emph>tempera e crini</emph>: cioè tempera e suoi ardenti raggi. Imperochè non molto riscalda el sole mentre che è in questo segno; <emph>et già le nocte a mezo et e dì sen vanno</emph>: cioè le nocte et e dì sen vanno già al mezo. Il che significa che già le nocti et e dì dividono per metà. Non perchè anchora sia l'equinoctio, ma è già tanto cresciuto el dì et diminuita la nocte, che benchè non sieno al mezo pure pure vi cominciono andare. Non dixe adunque ‘già sono’, ma <emph>già vanno</emph>. Alquanti leggono <emph>et già le nocti a mezo dì sen vanno</emph>: cioè già è cominciato a crescere el dì et a mancare le nocti. Imperochè insino che el sole è ito al capricorno sono cresciute le nocti et mancati e giorni. Et dipoi partito dal tropico hiemale vien di grado in grado inverso l'equinoctiale, et le nocti incominciono a diminuire insino che arriva all'equinoctiale dove si pareggia la nocte col dì, et occupano solamente el mezo, et questo è nel primo grado dell'ariete; et dipoi sequitano le nocti nella loro diminutione insino al solstitio estivo che è nel cancro, sichè e dì vengono a essere grandissimi, et le nocti minime.</p>
<p>[4-6] <emph>la brina</emph>: el sole mentre che è sopra terra tira a sè homori, et quegli che non consuma ricaggiono in giù subito che lui va sobto. Ma la state tale homore è decto rugiada, perchè in latino è decto "ros", et el verno lo chiamiamo brinata, perchè e Latini la chiamono "pruina a perurendo". Imperochè col suo freddo abrucia le tenere piante. Diffinisce Aristotele, che brina è rugiada congelata nella meza regione dell'aria per la frigidità del luogo et del tempo quando non v'è alchuna parte di caldo. Pel freddo adunque indurisce et diventa biancho quello homore el quale prima era rugiada, perchè el freddo raguna et ristrigne; <emph>la imagine</emph>, cioè la forma, <emph>di sua sorella</emph>: della neve la quale chiama sorella della brina per la similitudine che è in quelle. Adunque in questi tempi la brina è sì grande che s'assomigla alle neve; <emph>ma poco dura</emph>, perchè quando el sole rischalda subito si distrugge, <emph>et la sua pena tempra</emph>: cioè struggendosi diminuisce el freddo, el quale quando è excessivo per la gran brina è pena a ogni chosa che ha anima vegetativa. Alquanti leggono <emph>penna</emph>, et voglono che la sententia sia che la brina temperi la penna, cioè duri poco chome la temperatura della penna dura poco allo scriptore. Ma a me pare più verisimile che el texto dica <emph>pena</emph>, et non <emph>penna</emph>, perchè tale translatione è troppo dura.</p>
<p>[7-9] <emph>Lo villanello a chui la roba mancha</emph>: perchè è povero, overo gli <emph>mancha la roba</emph>, cioè lo strame da pascere le pecore.</p>
<p>[10-12] <emph>chome tapino</emph>: misero, et posto in basso stato. Imperochè "tapinos" in greco significa deiecto, et basso; <emph>poi ride et la speranza riguadagna</emph>: perchè l'havea perduta.</p>
<p>[13-15] <emph>Veggendo el mondo haver cangiata</emph>, cioè mutata, <emph>faccia</emph>: perchè non è più bianco per la brina la quale è già structa.</p></div3>
<div3><head>vv.  16-24</head>
<lg><l>Chosì mi fece sbigottir lo mastro</l>
<l>quando gli vidi sì turbar la fronte</l>
<l>et così tosto al mal giunse lo 'mpiastro.</l></lg>
<lg><l>Che chome noi venimo al guasto ponte</l>
<l>lo duca mio si volse con quel piglo</l>
<l>dolce, ch'io 'l vidi pria a' piè del monte.</l></lg>
<lg><l>Le braccia aperse dopo alchun consiglo</l>
<l>electo seco riguardando prima</l>
<l>ben la ruina et diedimi di piglo.</l>
</lg>
<p>[16-18] In questo medesimo modo sbigottì io, et chosì presto <emph>giunse lo 'mpiastro al male</emph>: <emph>i.</emph> el rimedio al mio sbigottimento.</p>
<p>[19-21] <emph>Che chome</emph>: dimostra la cagione perchè presto riprese l'animo. Imperochè giunti che fummo al <emph>ponte guasto</emph> el quale chome dicemmo era caduto sopra la sexta bolgia, <emph>lo duca mio si volse</emph>, ad me, <emph>chon quel piglo</emph>: cioè con quello aspecto el qual mi mostrò quando la prima volta m'apparve <emph>appiè del monte</emph> donde mi cacciavono le tre fiere, come vedemo nel primo canto.</p>
<p>[22-24] <emph>Le braccia aperse dopo alchun consiglo</emph>: le braccia son poste dalla sacra scriptura per l'aiuto, et sempre la ragione aiuta el senso. Adunque dimostra che lo 'ntellecto, et la ragione superiore soccorse la inferiore, la qual per se medesima non bastava. Et soccorse <emph>dopo alchun consiglo Electo</emph>, il che dinota che lo 'ntellecto humano non viene in vera consideratione sanza discorso; et per questo prima che abbracci Danthe che è quando riduce a sè la ragione inferiore et la sensualità, conviene che per tale discorso venga in cognitione del vero, et questo è considerare <emph>la ruina</emph>.</p></div3>
<div3><head>vv.  25-33</head>
<lg><l>Et chome quei ch'adopera et stima</l>
<l>che sempre par che innanzi si proveggia</l>
<l>chosì levando me su ver la cima</l></lg>
<lg><l>D'un ronchione advisava un'altra scheggia,</l>
<l>dicendo: "Sopra quella poi t'aggrappa</l>
<l>ma tenta pria s'è tal che la ti reggia".</l></lg>
<lg><l>Non era via da vestito di cappa</l>
<l>che noi apena, e' lieve et io sospincto,</l>
<l>potavan su montar di chiappa in chiappa.</l>
</lg>
<p>[25-27] Discrive l'auctore qual sia l'ufficio dell'intellecto et dell'huomo savio, el quale sempre prima che faccia alchuna impresa discorre con la mente. Et chosì leva Danthe che è la ragione inferiore et la sensualità, in <emph>ver la cima</emph>, <emph>i.</emph> inverso la sommità che è la speculatione et contemplatione.</p>
<p>[28-30] <emph>D'un ronchione</emph>: cioè d'un pezo di saxo della ruina; <emph>avisava un'altra scheggia</emph>: quasi un altro ronchione. Et chosì interviene, imperochè l'intellecto non solamente considera al presente, ma anchora riguarda el futuro, et provede et comanda alla ragione inferiore, la qual adopera circa e particulari quello che habbi a fare, et admoniscela che non si metta a far chosa che sia sopra le sue forze; et però mentre che Virgilio tira la sensualità alle chose difficili innanzi che sia al primo considerato luogho, l'ammonisce che dipoi s'aggrappi a un altro superiore; ma prima che vi s'affidi vuole che tenti se la scheggia lo può sostenere. Lo 'ntellecto excita la ragione inferiore et la sensualità alle gran chose, et vuole che eschi del fondo dove sono puniti e peccatori, et surga su alla speculatione della verità col suo aiuto. Ma perchè non ogni huomo ha tal dono dalla natura che lo 'ngegno el serva alle gran cose, però debba havere ogni huomo tanto intellecto che examini la sua possibilità, et non pigli a far cosa che sia sopra a quella. Et però dice che tenti pria.</p>
<p>[31-33] <emph>Non era via da vestito di cappa</emph>: ha posto in questo fondo gl'hypocriti con cappe di piombo; dice adunque che quella via sì erta non era da huomini che havessino sì gravi vestimenti, et allegoricamente dimostra che chi è aggravato dall'habito del peccato non può uscire di quello; conciosia che quegli che non hanno facto habito chon difficultà se ne liberano; <emph>che noi appena e' lieve</emph>, cioè epso Virgilio che è lieve, <emph>et io sospincto</emph>: dice che Virgilio era lieve. Imperochè lo 'ntellecto illustrato di scientia è leggieri a volare chome aquila alle chose sublime et celesti, <emph>et io sospincto</emph>: imperochè la sensualità et la ragione inferiore benchè di sua natura sia grave, nientedimeno quando ubbidisce allo 'ntellecto è sospincta da llui; <emph>potavan su montare di chiappa in chiappa</emph>: cioè di scheggia in scheggia. Et qui dimostra che Virgilio et lui non volavano all'insù, ma con difficultà andavono in su salendo d'una scheggia in un'altra. Il che allegoricamente si può riferire alla virtù morale et alla intellectiva. Imperochè se la virtù morale è quella che ci dilungha dal fondo de' vitii, et tiraci alla sommità del monte, nessuno fece mai habito della virtù se non a pocho a poco et con intervallo di tempo, et se riferiamo alla virtù intellectiva habbiamo già detto che l'animo humano non conosce sanza discorso. Adunque va di scheggia in scheggia.</p></div3>
<div3><head>vv.  34-45</head>
<lg><l>Et se non fussi che di quel procincto</l>
<l>più che dell'altro era la costa torta,</l>
<l>non so di lui ma io sarei ben vinto.</l></lg>
<lg><l>Ma perchè Malebolge inver la porta</l>
<l>del bassissimo pozzo tutta pende,</l>
<l>lo sito di ciaschuna valle porta</l></lg>
<lg><l>Che l'una costa surge et l'altra scende</l>
<l>noi pur venimo al fine in su la puncta</l>
<l>onde l'ultima parte si scoscende.</l></lg>
<lg><l>La lena m'era del polmon sì munta</l>
<l>quando fui su ch'io non pote' più oltre</l>
<l>anzi m'assisi nella prima giunta.</l>
</lg>
<p>[34-36] Dimostra in questa parte el poeta che se la costa di questo procinto della sexta bolgia non fussi stata più torta et per questo meno erta, et di minor salita, lui rimaneva vincto dalla difficultà del salire; <emph>non so di lui ma io sarei ben vinto</emph>: questo allegoricamente significa che la sensualità al mancho se non la ragione sarebbe stata vinta da tanta difficultà. Et ben dixe <emph>non so di lui</emph>, imperochè da una parte considerando la excellentia della ragione apta a vincere ogni repugnantia, et dall'altra vedendo la gran difficultà rimaneva in dubbio qual s'havessi vincto. Ma non dubitava di sè, cioè della sensualità, perchè la fragilità sua non può resistere.</p>
<p>[37-39] <emph>Ma perchè Malebolge inver la porta Del bassissimo pozo tutta pende</emph>: assegna la ragione perchè questa costa era più bassa che quella disopra. Imperochè el sito dell'octavo cerchio el quale disopra chiamò Malebolgie, pende tutto inverso el nono, el quale perchè è el più interiore e 'l più basso cerchio de gl'altri lo chiamò pozo, perchè conviene che sia profondo essendo nel centro, et strecto essendo el più interiore.</p>
<p>[40-42] Et è vero che 'l sito di ciaschuna valle <emph>porta</emph>, cioè arrecha secho questo, <emph>che l'una costa surge et l'altra scende</emph>: imperochè queste dieci bolgie digradano in forma che el secondo è più basso che 'l primo, et più alto che 'l terzo; el terzo è più alto che il quarto, et più basso che 'l secondo. Et chosì di grado in grado. Adunque questa sexta bolgia haveva men costa che la quinta; <emph>l'ultima pietra si scosciende</emph>: cioè partendosi dall'altro ponte cade.</p>
<p>[43-45] <emph>La lena m'era del polmon sì munta</emph>: el polmone abbraccia el cuore, dove è la fontana del caldo naturale, et per superchio calore è di bisogno di continuo rinfrescamento; el polmone chome mantaco tira l'aere exteriore, et con quello lo rinfresca. Et questo è el nostro alitare; ma perchè el caldo del cuore tanto più cresce quanto più si commuove, et affaticha el corpo, però è necessario che 'l mantachare del polmone sia più frequente et maggiore, et più aria tiri ad sè. Onde interviene che da quella molto sia riseccho, in forma che l'huomo va a tale traffelamento, che se non è soccorso con cosa fresca et humida mancherebbe di vita, perchè non potrebbe più rispirare el polmone; et sanza tale respiratione el cor perirebbe. Adunque dice ben <emph>la lena</emph>, cioè la possa, <emph>era sì munta</emph>: sì disecchata. Imperochè come la poppa si diseccha pel mugnere, chosì el polmone per ventillare; <emph>che io m'asisi</emph>, <emph>i.</emph> mi posi a sedere, et riferma'mi, <emph>nella prima giunta</emph>; et invero la sensualità s'affaticha assai a uscire del peccato; in forma che uscitane riman sì affannata che non va più avanti. Ma la ragione che conosce che non basta che l'huomo s'astengha da un vitio, se oltra quello non sequita nella cognitione dell'altro per abstenersi similmente di quello, et dipoi abstenutosi da tutti non sale alle virtù, indarno s'è affatichato. Imperochè, chome dice Oratio, benchè "virtus est vitium fugere", nientedimeno è necessario che vincta la difficultà che è il lasciare el peccato, vinca anchora quella che è in salire alle virtù. Però Virgilio cioè lo 'ntellecto conforta et spigne la sensualità a tal faticha. Et però onde sequita.</p></div3>
<div3><head>vv.  46-57</head>
<lg><l>"Homai convien che tu chosì ti spoltre</l>
<l>- dixe 'l maestro - che seggendo in piuma</l>
<l>in fama non si vien nè sobto coltre</l></lg>
<lg><l>Sanza la qual chi sua vita consuma</l>
<l>cotal vestigio in terra di sè lascia</l>
<l>qual fumo in aria, et in acqua la schiuma</l></lg>
<lg><l>Et però leva su, vinci l'ambascia</l>
<l>con l'animo che vince ogni battagla</l>
<l>se col suo grave corpo non s'accascia.</l></lg>
<lg><l>Più lunga scala convien che tu sagla;</l>
<l>non basta da costoro esser partito.</l>
<l>Se tu m'intendi hor fa sì che ti vagla".</l>
</lg>
<p>Vedi che ragione assegna lo 'ntellecto alla sensualità per ispignerla alle chose ardue nelle qual consiste la morale et intellectiva virtù.</p>
<p>[46-48] <emph>Omai convien che tu chosì</emph>, <emph>i.</emph> chome fai al presente, <emph>ti spoltre</emph>: poltro significa lecto. Onde diciamo poltroni gl'huomini pigri et dormiglosi; et spoltrire significa uscir del lecto, cioè destarsi, et lasciare el sonno et l'otio, et darsi alle virtù; la via delle quali è faticosa et erta. Et pone iacere in piuma et stare sobto coltre, che è coperta del lecto, per la vita somnolenta pigra otiosa delicata et voluptuosa, la quale è inimica d'ogni virtù, et genitrice d'ogni vitio. Onde el Petrarca: "la gola el somno et l'otiose piume Hanno del mondo ogni virtù sbandita". Dixe adunque el maestro che è lo 'ntellecto el quale è vero maestro dell'animo, che chi vive in vita otiosa et dilicata non acquista fama; dove pare che admonendo Virgilio Danthe, dovessi più tosto dire virtù che fama. Imperochè l'huomo debba dirizare ogni sua actione alla virtù, et più tosto debba volere la virtù con infamia, che la fama col vitio. Di questa sententia son piene tutte le sacre scripture, et ogni grave philosopho afferma che le virtù si debbano cercare per se medesime, et non per acquistar fama; ma perchè la fama sequita la virtù chome l'ombra el corpo, non si debba fuggire la fama se viene drieto alla virtù, pure non si cerchi la virtù per haver fama. Ad questo risponderemo che non sanza cagione dixe fama, imperochè in questo luogo Virgilio che è huomo docto et savio, ammonisce Danthe el quale si pigla per colui, nel quale può anchora più l'appetito e 'l senso che la vera ragione. Adunque havendo a essere confortato tale huomo alla virtù, la quale è piena di difficultà, et di fatica, debba el savio exortatore allectarlo con la fama la quale è disiderata da ogni huomo. Et chome el saggio medico vedendo el fanciullo ricusa la salutare medicina spaventato dalla sua amaritudine, vi mescola el mele, acciochè quella dolceza lo tiri a bere <emph>etiam</emph> l'amaro, chosì el saggio preceptore vedendo che l'appetito è più cupido della fama che della virtù, onde el satyro Iovenale dixe: "quis enim virtutem amplectitur ipsam Premia si tollas?", propone la fama per la dolceza della quale pigli ancora l'amarore che è da principio nella virtù. Potrebbesi anchora dire che 'l poeta usò figura poetica ponendo quello che sequita per quello che precede, et dixe <emph>fama</emph>, cioè virtù, la quale partorisce fama. Fama è nome di mezo, cioè el quale si distende chosì al male chome al bene. Et diciamo l'huomo haver fama, quando l'opere sue si divulgano et di quelle per tutto si parla, le quali se sono vitiose inducono mala fama. Il perchè la discriptione della fama posta da Virgilio nel quarto dinota mala fama, cioè infamia la quale incorreva Enea per havere lasciato el recto corso delle virtù, et essersi dato alla vita voluptuosa et vile, chome distesamente discripsi nel quarto libro delle nostre <emph>Disputationi Chamaldolesi</emph> dove l'allegorie di Virgilio dichiarai. Ma se sono virtuose l'opere ne sequita buona fama; et è decta fama perchè "fari" in latino significa parlare; et fama chome è decto è frequente parlare d'alchuno; et dalla fama, cioè dal frequente parlare dell'opere d'alchuno, ne nasce el nome, perchè tale huomo è nominato per tutto, et dal nome acquista gloria; et è gloria un certo splendore el quale risulta dalla fama buona et dal nome.</p>
<p>[49-51] <emph>Sanza la qual chi sua vita consuma</emph>: chi vive sanza fama non lascia altro <emph>vestigio</emph>, cioè altro segno, che lui sia mai stato, che lasci o el fumo in aria o la schiuma nell'acqua, le quali come veggiamo tosto periscano et non lasciono segno alchuno dopo loro. <emph>Vestigio</emph> è proprio la forma che lascia el piè in terra el quale noi chiamiamo traccia overo orma. Onde diciamo tracciare et ormare, investigare, quando sequitiamo l'orme d'alchuno per trovarlo. Dipoi per translatione diciamo investighare, cioè con diligentia cercare. Et diciamo vestigio ogni segno el quale rimanendo dimostra quella chosa essere stata. Il perchè un casolare quasi disfacto diciamo essere le vestigie d'una chasa.</p>
<p>[52-54] <emph>Et però leva su</emph>: cioè lievati da sedere, che significa levati da' vitii, et dalle chose infime et terrene; <emph>vinci l'ambascia</emph>: ambascia è troppa copia d'alito la quale molto offende chi sale per luoghi erti. Adunque chome el corpo andando all'erta è offeso dall'ambascia, chosì la nostra sensualità mettendosi per l'erta via della virtù è noiata da quella difficultà. Ma bisogna excitare la forteza, et la tollerantia dell'animo, et con quella vincere ogni difficultà. Et certamente essendo lo spirito prompto et la carne, cioè la sensualità, inferma, cioè debole a resistere, è necessario che lo 'ntellecto exciti in noi forteza tollerantia patientia et perseverantia, la quale vincendo ogni difficultà sospigne in alto la sensualità; <emph>se chol suo grave corpo non s'accascia</emph>: proprio diciamo una cosa accasciarsi quando non potendosi sostenere per la sua graveza si lascia andare a terra. Adunque la sensualità et l'appetito essendo oppresso dalla gravità del corpo s'accascia. Ma l'anima la quale di sua natura ha eleggere facilmente si leva in alto alla cognitione delle chose divine se non si lascia aggravare dalle contagion del corpo.</p>
<p>[55-57] <emph>Più lungha scala convien che tu sagla</emph>: che non è quella che tu hai salito; <emph>non basta da chostoro esser partito</emph>: allegoricamente intendi che non basta partirsi dal vitio se anchora non si sale alla virtù; <emph>se tu intendi fa sì che ti vagla</emph>: nota che non basta all'huomo intendere quello sia da fare se non lo fa. Nè è giusto o temperato o forte colui che conosce che cosa sia giustitia temperantia o forteza; ma colui el quale vive secondo tali virtù, et quelle mette in opera. Onde Aristotele: "virtutis .n. laus omnis in actione consistit". Et questo intendi maximamente nelle virtù morali. Perchè nell'intellective può essere l'huomo tale per la sola scientia benchè non la metta in opera. Onde diciamo uno essere buon physico quando perfectamente intende le ragioni naturali benchè quelle non adoperi in alchuna chosa et similmente arithmetico benchè non facci alchun computo et geometra benchè niente misuri è decto quello che sa bene e numeri et quello che ha ogni misura et proportione.</p></div3>
<div3><head>vv.  58-69</head>
<lg><l>Leva'mi allhor mostrandomi fornito</l>
<l>meglo di lena ch'io non mi sentia</l>
<l>et dixi: "Va ch'io son forte et ardito".</l></lg>
<lg><l>Su per lo scoglo prendemo la via</l>
<l>ch'era ronchioso strecto et malagevole,</l>
<l>et erto più assai che quel di pria.</l></lg>
<lg><l>Parlando andavo per non parer fievole</l>
<l>onde una voce uscì dell'altro fosso</l>
<l>ad parole formare disconvenevole.</l></lg>
<lg><l>Non so che dixe anchora che sopra 'l dosso</l>
<l>fussi dell'arco già che varca quivi,</l>
<l>ma chi parlava ad ira parea mosso.</l>
</lg>
<p>Discrive la natura di chi è ubidiente al preceptore el quale benchè non si senta gaglardo alla fatica da llui impostagli, nientedimeno dimostra di sentirsi, et chosì dice d'essere.</p>
<p>[58-60] <emph>Leva'mi</emph>: perchè Virgilio havea decto "et però leva su"; <emph>et dixi "va"</emph>: quasi ‘io ti seguirò’; <emph>son forte</emph>: facto dalla speranza del premio che tu mi proponesti, perchè come dice Tullio, "honos alit artes omnesque accendimur ad studia gloria".</p>
<p>[61-63] <emph>Su per lo scoglo prendemo la via Ch'era ronchioso</emph>: il che offende e piedi e quali disiderano trovar la via dilicata et equale; <emph>strecta</emph>: la via erta quando è strecta è più difficile, perchè non puoi andare volteggiando chome per larga; <emph>et malagevole</emph>: sequita che essendo erto ronchioso et strecto fussi malagevole; <emph>più assai che quel di pria</emph>: quanto più vanno al fondo più grave vitio si truova, et quanto è più grave più difficultà dà a chi lo vuole conoscere per fuggirsene. Alquanti dicono che el poeta vogli mostrare la difficultà che gli fu a trovare la inventione per exprimere poeticamente questo vitio.</p>
<p>[64-66] <emph>Parlando andavo per non parer fievole</emph>: perchè la ragione inferiore già disposta a ubidire si fa più innanzi allo 'ntellecto che epsa non può per dimostrare quanto di buona vogla l'ubidisca; <emph>onde una voce uscì dell'altro fosso</emph>: et questa era <emph>disconvenevole</emph>, cioè non conveniente, et non apta <emph>a formare parole</emph>, perchè era confusa et male distincta, chome interviene a quelli che sono accesi d'ira; et questa fu la cagione che lui benchè l'udissi non la 'ntese.</p>
<p>[67-69] Per la qual chosa dice <emph>Non so che dixe ancor che</emph>, benchè, <emph>fussi sopra 'l dosso dell'archo</emph>, el quale veniva a essere a piombo sopra colui che parlava. Adunque se non intese non venne dalla distantia del luogho, ma dalla confusione della voce, la quale è maximamente nell'huomo adirato.</p></div3>
<div3><head>vv.  70-78</head>
<lg><l>Io ero volto in giù ma gl'occhi vivi</l>
<l>non potean ire al fondo per lo scuro</l>
<l>perch'io: "Maestro fa che tu arrivi</l></lg>
<lg><l>Dall'altro cinghio, et dismontian lo muro</l>
<l>che come io odo quinci et non intendo,</l>
<l>chosì giù veggio et niente affiguro".</l></lg>
<lg><l>"Altra risposta - dixe - non ti rendo</l>
<l>se non el fare, che la domanda honesta</l>
<l>si de' seguir con l'opera tacendo".</l>
</lg>
<p>[70-75] La sententia è che benchè lui tenessi <emph>gl'occhi</emph>, cioè gl'occhi corporei e quali noi usiamo in vita, nientedimeno per l'obscurità del luogo non potea dal ponte benchè vedessi discernere la figura, così chome udiva la voce, et non discerneva le parole. Et qui dinota che l'anima rinchiusa nel corpo non può vedere nè udire se non chose corporee. <emph>Preterea</emph> el senso et la ragione inferiore non posson conoscere et distinguere se non molto dapresso et ne' particulari. Et però priega la ragione superiore che lo conduca, perchè quella ha la scientia d'ogni chosa. <emph>Dall'altro cinghio</emph>: cioè dall'altra ripa che cigne questa valle; <emph>veggio et niente affiguro</emph>: perchè la ragione inferiore è simile a chi vede alchuna chosa in luogho dove sia poco lume. Chostui benchè vegga qualche ombra, nientedimeno non la può distinguere et figurare; chosì la ragione inferiore. Benchè ne' particulari habbia una velata cognitione, nientedimeno non può distinctamente comprendere. <emph>Preterea</emph> si vuole apressare per vedere particularmente per inferire che benchè la scientia, la quale acquistano gl'animi nostri sia de gl'universali, nientedimeno conviene che nasca in noi da' particulari, chome altrove habbiamo dimostro.</p>
<p>[76-78] <emph>Altra risposta</emph>: optimamente per transito dimostra el savio poeta che quando l'huomo in cui regna intellecto conosce la domanda factagli essere honesta, non occupa el tempo in lunga risposta. Ma tacendo adempie quanto gl'è stato domandato.</p></div3>
<div3><head>vv.  79-96</head>
<lg><l>Noi discendemo el ponte dalla testa</l>
<l>dove s'aggiugne choll'octava ripa</l>
<l>et poi mi fu la bolgia manifesta:</l></lg>
<lg><l>Et vidivi entro terribile stipa,</l>
<l>di serpenti di sì diversa mena</l>
<l>che la memoria el sangue anchor mi stipa.</l></lg>
<lg><l>Più non si vanti Libya con sua rena</l>
<l>che se chelidri iaculi et pharee</l>
<l>produce et chencri con amphesibena</l></lg>
<lg><l>Nè tante pestilentie nè sì ree</l>
<l>mostrò già mai con tutta l'Ethiopia</l>
<l>nè con ciò che di sopra al Mar Rosso èe.</l></lg>
<lg><l>Tra questa cruda et tristissima copia</l>
<l>correvan gente nude, et spaventate,</l>
<l>sanza sperar pertuso o helitropia.</l></lg>
<lg><l>Con serpi le man drieto havean legate;</l>
<l>quelle ficcavon per le reni la coda</l>
<l>e 'l capo, et eron dinanzi aggroppate.</l>
</lg>
<p>[79-81] Sequita discrivendo l'octava bolgia. E in quella discrive punirsi e furi, et pone le pene cholle quali son tormentati. Et noi poco di sobto di queste tracteremo. Ma prima tornando al texto dimonstra che volendo scender giù nella septima bolgia passorono el ponte el quale è sopra quella, et da quella testa del ponte la quale si congiugne coll'octava ripa sciesono giù nella septima bolgia. Scese adunque la ripa non di qua ma di là, la quale nasceva non da quello scoglo che divide la sexta dalla septima, ma la septima dall'octava.</p>
<p>[82-84] <emph>Et vidivi entro terribile stipa</emph>: cioè spaventosa congregatione. "Stipare" in latino significa stivare. Onde dixe <emph>stipa</emph> quasi stiva, cioè congregatione strecta, et stivata; <emph>di serpenti di sì diversa mena</emph>, cioè di sì diverso moto, quasi dica di sì diversa spetie, <emph>che la memoria</emph>, cioè el ricordarsene, <emph>anchora scipa</emph>: <emph>i.</emph> sparge el sangue; et dixe <emph>scipa</emph>, <emph>i.</emph> sparge, da questo verbo "scerpo scerpis". Et è la sententia, che anchora quando me ne ricordo me ne viene tanta paura che el sangue si dilegua per le veni et rimango pallido.</p>
<p>[85-87] <emph>Più non si vanti Libya</emph>: una delle tre parti del mondo da noi è dinomina Aphryca quasi "a neu phrycas", cioè sanza freddo, perchè è regione calda per essere posta a mezo giorno. Altri scripsono che Aphryca prese nome da Aphro figluolo d'Hercole. Questa da' Greci è decta Lybia, et prese tal nome da Libya figluola d'Epapho et madre di Busiride. In Libya è una parte denominata Libya harenosa. Questa è arrida et seccha privata di fiumi di fonti di pozi, et dove mai non caggiono piove. La terra sua è tutta rena et sterile, et nuda d'herbe et d'alberi. Ripiena di varie spetie di serpenti. De' quali scrive Lucano quando dimostra che Catone passò indi per congiugnersi con gl'exerciti pompeiani e quali erono in Aphrica chon Iuba et chon Scipione. Questi serpenti produce quivi la natura del luogo; ma le favole dicono che quando Perseo passò per questa regione con la testa di Medusa tali serpenti s'ingenerorono delle gocciole del sangue, el quale cadeva da quella. Questi sono di diverse spetie et generationi, tra le quali sono <emph>chelidri</emph> decti quasi chersydri, perchè parimente habitano in terra et in acqua, et "chersos" significa terra et "idor" acqua. <emph>Preterea iaculi</emph> decti chosì, perchè in forma di dardo si lanciono de gl'alberi et forono le membra, et e Latini chiamano "iaculum" el dardo. <emph>Pharee</emph> sono serpenti e quali vanno con la coda et nel resto sono elevati da terra. <emph>Cencri</emph>, serpi le quali sono punteggiate di puncti simili al granello del miglo, decte chosì, perchè "cencron" in greco significa miglo; vanno a dirictura nè si torcono chome l'altre serpi. <emph>Amphesibene</emph> hanno due capi, uno dove naturalmente debbe essere, l'altro nella coda. Alberto Magno niega queste havere due capi; ma scrive che pare chosì, perchè per grande mobilità delle choste salta da ogni parte. È nel primo ordine el cui veleno uccide in tre hore.</p>
<p>[88-90] <emph>Nè tante pestilentie</emph>: nè animali tanto pestiferi; <emph>l'Ethiopia</emph>: "etho" in greco significa ardo. Onde è decta Ethiopia da gli smisurati ardori del sole, e quali hanno possanza di produrre gl'huomini neri in quella regione. Ethiopia è piena di serpenti smisurati, e quali si mettono in aguato et assaltano gl'elephanti, et mettono el capo nelle nari dove lo elephante non aggiugne con la mano et succiono el sangue. Molti serpenti si truovano in quella parte d'Ethiopia dove habitano e popoli decti Asachei. Quivi si truovono lunghi venti cubiti. Dicesi che in quegli liti s'intrecciono quattro o cinque insieme, et vanno per mare chome navi, et portano el capo alto a uso di vele. In India sono sì grandi, chome scrive Megatosthene, che inghiottiscono e cervi et e thori interi. Afferma Plinio et molti altri historici che M. Attilio Regolo consolo de' Romani nella prima guerra contro a Cartaginesi uccise in Aphrica appresso al fiume Bagrada con balestra et simili instrumenti un serpente lungho cento venti piedi. È in Italia una spetie di serpenti decta boia, et a tempo di Claudio imperadore ne fu trovata una a Roma nel monte Vaticano, la quale havea in corpo un fanciullino intero. El <emph>Mar Rosso</emph> principia in Egypto et viene in Palestina. Per questo mare passò Moysè col popolo liberato delle mani di Pharaone; è decto rosso non perchè l'acqua di quello sia rossa, ma la terra che gl'è disobto essendo rossa mostra l'acque rosse. Altri dicono che è dinominato Erithreo da Erithro re; ma perchè Erithro in greco significa rosso però dixono rosso.</p>
<p>[91-96] <emph>Tra questa cruda et tristissima copia</emph>: tra questa abundantia di serpenti crudeli et piena di tristitia et di lucto del continuo correvono genti nude et piene di spavento el quale piglavono de' serpenti, et non speravono di potere trovare <emph>pertuso</emph>, cioè buco, alchuno da nascondersi da' serpenti, <emph>nè elitropia</emph>: cioè nè chosa alchuna la quale gli faccia invisibili acciochè e serpenti non gli veggono chome fa la helitropia. Scrive Solino nel libro <emph>De mirabilibus mundi</emph> che helitropia è pietra la quale si truova in Cypri. Ma più nobile in Ethiopia et in Aphrica, la quale è di colore verde ma innuvolato et distincto di stelle purpurine. Ma messo in caldaia di rame fa che percosso dal sole e razi che da quello si riflectono diventono sanguigni. È ancora un'herba similmente chiamata Elithropia, perchè sempre si volge chome el sole, et "helios" in greco significa sole et "trepo" significa volgo. Scrivono adunque e magi che ugnendo tale pietra col sugo di tale herba, et consacrandola con legitimi prieghi, l'huomo che la porta diventa invisibile. Adunque non sperano questi peccatori potere trovare helithropia dalla quale sieno facti invisibili. <emph>Chon serpi le man drieto haven legate</emph>: perchè in questa bolgia pone l'auctore la pena del furo, noteremo che in due modi si togle quello che è d'altri, o apertamente, et con violentia, chome fanno e malandrini et assassini et rompitori di strade, et qualunche altro non di furto ma con rapina togle et spogla, et spesso per spoglare amaza. O veramente di furto et di nascoso con fraude et con inganno. E primi da' Latini sono chiamati "latrones". E secondi "fures". Questi secondi sono chiamati "fures" da questo vocabolo "foruum" che in latino significa nero et obscuro, perchè chi vuol commetter furto cerca nocte et tenebre et obscurità. Adunque essendo questa septima bolgia una di quelle dove si punisce la fraude et non la violentia, pare che qui si debba tractare de' furi et non de' ladroni. Nientedimeno perchè anchora chi commette e latrocinii chon violentia prima usa la fraude, et con quella più che con le forze adopera, chome veggiamo nel malandrino innanzi che assalti el viandante s'asconde in aguato, et usa molte altre fraude, però si punisce alla mescolata el furto et el latrocinio. Stanno adunque tra le serpi le quali sono animali pieni di callidità, et di astudia. A dimostrare che la fraude et lo 'nganno sono que' vitii co' quali maculano l'animo et co' quali affliggano et perturbano la conscientia, dalla quale dopo el commesso errore sempre sono rimorsi. Passano adunque col capo et colla coda <emph>per le reni</emph> al pecto dove è el cuore sedia della cogitatione, perchè tale fraude, et col capo, cioè da principio innanzi al peccato commesso dà grande anxietà alla mente pensando non solamente al peccato el quale s'apparecchia commettere, ma molto più al pericolo della 'nfamia, et al danno che ne può risultare. Et poi con la coda, cioè dopo el fine ripensando quello che ha facto, et aspectando ogni hora che tale scellerateza si scuopra. Onde gli risulti infamia et supplicio. Questo è el capo. Questa è la coda della serpe, che trapassando per le reni al pecto trafigge el cuore, et annodonsi <emph>dinanzi</emph>, perchè tale cogitatione et tale stimolo di conscientia non passa via, ma rimane leghato nella mente, et sempre sta. Nè si possano nascondere, nè fuggire tale stimolo di conscientia, nè alchuno rimedio vi truovano, perchè chome dice Iuvenale: "prima hec est ultio quod se Iudice nemo nocens absolvitur". Adunque nessuno che habbia commesso alchuna scellerateza è absoluto da se medesimo, perchè sempre la conscientia sua giudica che lui meriti supplicio del peccato commesso, et chome testimonio di tale scellerateza nocte et dì lo stimola. Il perchè el medesimo poeta dixe: "nocte dieque suum gestare in pectore testem. Spartano cuidam respondit Pythia vates". Legono le mani di drieto perchè la fraude induce a perverse et depravate operationi. La mano significa l'opera, et chome le parte dinanzi dimostrano recte et laudabili operationi, chosì le parti posteriori dinotano el contrario; <emph>correvono nude et spaventate</emph>: el correre dimostra el discorso della mente in investigare le fraudi. Sono nude, perchè el più delle volte la povertà gli spigne, intendendo la povertà per cupidità d'havere, perchè ciaschuno che non ha quanto disidera è povero. Et spaventate, perchè mentre che pensono di fare el male la paura di non essere puniti gli spaventa. La serpe è astuta, et chosì el ladro. La serpe sdrucciolando entra per ogni buco. El ladro s'assottigla per entrare per ogni luogo; la serpe è in odio a ognuno, el ladro el simile. La serpe ascosa tra l'herba pugne. El ladro di nascoso nuoce.</p></div3>
<div3><head>vv.  97-105</head>
<lg><l>Et ecco ad un ch'era da nostra proda</l>
<l>s'avventò un serpente che 'l trafixe</l>
<l>là dove el collo alle spalle s'annoda.</l></lg>
<lg><l>Nè .o. sì presto mai nè .i. si scripse</l>
<l>come e' s'accese et arse e 'n cener tutto</l>
<l>convenne che chascando divenisse.</l></lg>
<lg><l>Et poi che fu a terra sì distructo</l>
<l>la polver si raccolse per se stessa,</l>
<l>et quel medesmo ritornò di butto.</l>
</lg>
<p>[97-105] Non danno la sententia di quegli e quali vogliono che 'l poeta ponga tre spetie di furi. La prima di quegli che non hanno anchora facto habito. Ma trovando l'occasione del furare non se n'abstengono, perchè chome è nel proverbio, a archa aperta giusto vi pecca. La seconda è di quegli che hanno facto già habito et sempre s'ingegnano di furare; ma nientedimeno usano tanta discretione, che non furono nè ogni chosa, nè in ogni luogho, nè a ogni persona. La terza è di quegli che non hanno riguardo nè a luogo nè a tempo, nè a persona. Adunque qui tracta della prima spetie dimostrando che benchè uno non habbia facto habito di furare, pure abbattendosi a potere comodamente torre alchuna chosa di subito gli s'accende l'appetito, et arde in tale cupidità, et ardendo diventa cenere; a dimostrare che tale ardore fa che non è più huomo havendo perduto la ragione, et essendo sì accecato di tal vogla, che niente altro sente o ode. Ma poi che ha adempiuto la sua vogla la ragione ritorna, et di nuovo diventa huomo, et giudica havere errato. Ma impedito o da vergogna o da avaritia non rende el furto. Adunque la serpe che è la cupidità del commetter la fraude lo trafigge et in un momento l'arde, et fa cenere, cioè lo tramuta d'huomo in chosa insensata, et poi caduto nel peccato per se medesimo si raccogle, et ritorna huomo. Ha expresso adunque la prima spetie de' ladri.</p></div3>
<div3><head>vv.  106-120</head>
<lg><l>Chosì per li gran savi si confessa</l>
<l>che la phenice muore et poi rinasce</l>
<l>quando el quingentesimo anno appressa.</l></lg>
<lg><l>Herba nè biada in sua vita non pasce,</l>
<l>ma sol d'incenso lachrime et amomo</l>
<l>et nardo et myrra son l'ultime fasce.</l></lg>
<lg><l>Et qual è quei che cade et non sa como</l>
<l>per forza di dimonio ch'a tterra el tira</l>
<l>o altra opilation che lega l'huomo,</l></lg>
<lg><l>Quando si leva che 'ntorno si mira</l>
<l>tutto smarrito dalla grande angoscia</l>
<l>che gl'ha soferto et guardando sospira,</l></lg>
<lg><l>Tal era el peccator levato poscia.</l>
<l>O potentia di Dio quant'è severa</l>
<l>che cotai colpi per vendecta croscia!</l>
</lg>
<p>[106-108] Non altrimenti rinascer del suo cenere afferma chostui che si faccia la phenice. Questa dicono essere uno uccello in Arabia grande quanto una aquila, el collo suo è di colore d'oro, el resto delle penne sono porporine, excepto che la choda è azurra, ma distincta con penne di colore di rosa. Scrivono che vive cinquecento sexanta anni. Manilio senatore fu el primo de' Romani che scripse della phenice, et dixe che nessuno la vide mai pascere; ma che in Arabia è consecrata al sole. Quando è vecchia fa el nido di festuche dell'albero della cassia et dell'incenso, et riempielo d'odori, et in quello muore. Delle midolle sue nasce un vermine, el quale dipoi diventa phenice, et disubito celebra l'exequie alla già morta madre; et tutto el nido porta apresso a Panchaia regione d'Arabia nella città del sole, et ponlo in su l'altare. La morte sua è la revolutione dell'anno grande, et che le qualità de' tempi, et delle stelle ritornono al suo principio. Et questo comincia circa a mezo di quel giorno che 'l sole entra nell'ariete. Scrive Cornelio Valeriano, che la phenice volò già in Egypto, et fu portata a Roma nel tempo che Claudio imperadore et censore, et posta nel comitio l'anno ottocentesimo della hedificatione di Roma. Ma nessuno dubita che questo non sia falso; altri scrivono che la phenice quando viene la morte si volge a' razi del sole et quegli reflectendosi nelle splendide penne fanno fuoco. Onde epsa arde insieme col nido, et rinasce prima vermine, et doppo tre giorni gli nascono l'ali.</p>
<p>[109-111] <emph>Herba nè biada non pasce</emph>: chome pascano gl'altri ucciegli. Ma pasce <emph>solo lachrime</emph>, cioè gomme overo ragia, <emph>d'incenso et d'amomo</emph>, la quale chome lagrime distilla da suo troncho, et poi si consolida chome veggiamo nel gynepro et in molti altri arbori. Lo 'ncenso in latino è decto "thus". Amomo, cennamomo et cennamo è una medesima chosa, nasce in Ethyopia in luoghi sterili, è piccolo albero nè cresce più alto che due cubiti, non lo colgono sanza licentia di Iove; et questa impetrono con quarantaquattro interiora di buoi di capre et di castroni. Quando l'hanno ricolto, ne donano la metà al sole, et di subito per se medesima s'accende et arde. Vespasiano fu el primo che in Capitolio et nel tempio della Pace dedicò una corona di questo legno ornata d'oro; <emph>et nardo et myrra son l'ultime fasce</emph>: cioè fa l'ultimo nido di nardo et di myrra nel quale arde. Nardo nasce in India et fa spighe, onde è decto spigho. Nasce anchora in Soria, nasce in Gallia, et questo è più noto a noi, et già in Firenze nasce et seminasesi; nasce anchora in Creta. Myrra è albero che nasce in Arabia nelle medesime selve che lo 'ncenso. Altri voglono che nasca in più regioni d'Arabia conciosiachè lo 'ncenso non nasca in più che in una decta Sabea; è questo albero spinoso et cresce insino in sei cubiti; le fogle sono d'ulivo ma crespe et aguze. Altri lo discrivono simile al ginepro et di quello sapore.</p>
<p>[112-114] <emph>Et quale è quello</emph>: optima comperatione per la quale dimostra che poi che costui di cenere tornò nella prima forma divenne stupido et trasognato et balordo chome interviene ad chi per forza d'incantesimi, o di qualche opilatione, stato tramortito rinviene. Ma in quel principio è attonito et quasi insensato; <emph>per forza di demonio</emph>: cioè per incantesimo chome leggiamo di Simon mago, el quale per arte magica facea tramortire gl'huomini in forma che parevono veramente morti, et dipoi faccendogli rinvenire dava ad intendere al vulgo che havea possanza di risuscitare e morti; <emph>o d'altra opilation che legha l'huomo</emph>: chome è el morbo comitiale overo caduco. Significa allegoricamente che chome el tramortito o per incantatione diabolica o per infermità quando ritorna in sè rimane stupido et maraviglasi, perchè non si ricorda da che sia proceduto tal caso; chosì quando el peccatore è caduto nel furto o per tentatione diabolica, o per propria infermità della sua sensualità, si maravigla poi in se medesimo, chome s'habbi lasciato vincere da tal peccato.</p>
<p>[118-120] <emph>O potentia di Dio</emph>: con questa exclamatione admonisce el peccatore che benchè sia a' viventi pieno di misericordia, nientedimeno dopo la morte non usa se non severità, la quale è iustitia sanza misericordia alchuna. O quanto è severa la potentia di Dio <emph>che croscia</emph>, cioè con vementia et grande empito percuote <emph>cotali colpi</emph>, cioè pene et suplicii. Onde diciamo un croscia d'acqua, quando la piova cade con grande empito; <emph>per vendecta</emph>: cioè per punitione, perchè vendecta alchuna volta si pigla per giuridica punitione et è spetie di giustitia.</p></div3>
<div3><head>vv.  121-129</head>
<lg><l>Lo duca domandò poi chi egl'era</l>
<l>perchè e' rispose: "Io piovvi di Toscana</l>
<l>poco tempo è in questa gola fiera.</l></lg>
<lg><l>Vita bestial mi piacque et non humana</l>
<l>sì chome a mul ch'io fui son Vanni Fucci</l>
<l>bestia, Pistoia mi fu degna tana".</l></lg>
<lg><l>Et io al duca: "Digli che non mucci</l>
<l>et domanda qual colpa quaggiù 'l pinse</l>
<l>ch'i' 'l vidi huom già di sangue et di corrucci".</l>
</lg>
<p>[121-123] <emph>Io piovvi</emph>, cioè caddi qua giù dannato, chome si dice de' demonii che piovvono da cielo, <emph>in questa gola</emph>: cioè in questo inferno el quale inghiottisce et divora l'anime. O veramente dixe <emph>gola</emph> questa strecta valle, perchè e Latini chiamano simili luoghi "fauces" cioè gola.</p>
<p>[124-126] <emph>Vita bestiale mi piacque et non humana</emph>: benchè molte sieno le spetie del vivere, imperochè alchuni si danno alla voluptà involgendosi nel fangho chome porci, alchuni al sonno et all'otio, alchuni alla crudeltà et alla rapina, nientedimeno nessuna di queste si può chiamare vita humana, perchè non sono secondo la natura dell'huomo, ma di fiere, le quali per loro natura sequitano solamente l'appetito. Ma essendo l'huomo differente da gl'altri animali solamente per la ragione, quella si può dire vita humana, la quale è secondo ragione della quale non sono partecipi gl'altri animali. Ma è da considerare che in noi è doppia ragione. Una decta da' philosophi ragione superiore la quale si volge et exercita circa la cognitione del vero, et tale è ne gl'universali. Dove consistono intelligentia, scientia, et sapientia. L'altra è ragione inferiore, et questa ha cognitione de' particulari, et usa la prudentia la quale è vera regola nelle operationi humane, et diriza quella al recto vivere col mezo della giustitia forteza et temperantia. Adunque dalla superiore nasce la vita contemplativa nella quale cerchiamo la vera cognitione delle cose humane et divine. Dalla inferiore nasce la vita activa, nella quale con le virtù morali diriziamo ad recto vivere noi et la nostra famigla, et la nostra rep. Noi con l'ethica, la famigla con l'economica, la rep. con la politica. Il perchè, chome più apertamente dimostrai nel primo libro delle <emph>Disputationi Chamaldolesi</emph>, queste sole due spetie di vita, cioè contemplativa per Rachel nel vecchio, et per Maria nel nuovo testamento, et activa per Lya et per Martha, sono proprie dell'huomo, perchè sono administrate con ragione. Et ogni altra spetie di vita dove ogni cosa pende dallo sfrenato appetito chome appare in tutti e vitii, non è humana, perchè è sanza ragione. Ma è bestiale perchè l'appetito solo regge le bestie. Adunque essendosi dato chostui a gl'homicidii et rapine et extorsioni, et a latrocinii et furti, non sequitava la ragione che è propria dell'huomo, ma l'appetito secondo el quale vivon le bestie, usava vita bestiale; <emph>sì chome a mulo ch'io fui</emph>: non è maravigla ch'io vivessi chome bestia essendo io mulo et non huomo, et allude a questo nome mulo che è bestia, perchè volgarmente chiamiamo e bastardi muli, et lui fu bastardo; <emph>Pistoia mi fu degna tana</emph>: quasi dica che chome lui era bestiale, chosì Pistoia gl'era degna habitatione, perchè tale ciptà era riceptacolo d'huomini bestiali, et però la chiama tana, perchè tana significa caverna nella selva dove habitano le fiere.</p>
<p>[127-129] <emph>Digli che non mucci</emph>: cioè non fugga; <emph>ch'io il vidi huomo di sangue</emph>, huomo crudele et spargitore di sangue humano, <emph>et di corrucci</emph>: cioè iracundo. Maraviglasi Danthe essendo stato tale huomo violento, tyrannico, et homicida, non sia più tosto posto nelle bolgie di sopra dove tali si puniscono. Vanni fu figluolo di messer Fucci de' Lazari da Pistoia famigla nobile ma bastardo; ma fu di costumi crudeli tyrannici et bestiali. Intervenne che in que' tempi cenorono una sera insieme molti pistolesi, et dopo cena con liuti et altri instrumenti andorono cantando per la terra, et finalmente arrivorono a casa di ser Vanni della Nona notaio molto excellente, et di buoni costumi, el quale era in loro compagnia; et fermandosi gl'altri a far festa, perchè havea donna dabene et molto bella, Vanni con due compagni el quale era sempre stimolato da diabolichi pensieri andorono verso el vescovado al quale era vicina la casa di ser Vanni. Qui dicono alchuni che a caso trovorono la porta della chiesa et della sagrestia di san Iacopo aperta forse per negligentia de' sacerdoti e quali in quella nocte che era di carnasciale erono usciti a' suoi piaceri chome è di consuetudine. Altri dicono che chon ingegni et grimaldegli l'apersono, et finalmente tolsono di sagrestia tutti gl'arienti et le gioie dell'altare di san Iacopo, et erono di gran pregio, et ritornorono a' compagni, e quali benchè molto riprendessino el facto pure s'accordorono di metterle in casa di ser Vanni, sì perchè era più propinquo luogho, sì perchè stimavono per la buona fama dell'huomo, tal casa non s'havessi mai a cercare. Accorsonsi la mattina e canonici del furto facto, et dectonne notitia al podestà. Et lui diligentemente investigando examinava et tormentava ognuno che sapeva che fussi di mala fama. Onde intervenne che molti benchè fussino innocenti di questo facto, nientedimeno per duolo di tormento confessorono de gl'altri, che havean facto, et giustamente furono dannati a morte. <emph>Tandem</emph> fu preso Rampino di messer Francesco Foresi cittadino nobile, et benchè non confessassi tal furto perchè invero era innocente, nientedimeno essendo di molto mala fama era el podestà sì acceso inverso di lui che havea diliberato di dannarlo; et già gl'havea assegnato certo termine tra 'l quale dovessi rappresentare el furto. Il perchè constituto messer Francesco, in ultima disperatione havea ordinato con parenti et amici la nocte che precedeva al dì ultimo del termine correre col fuoco al palazo del podestà, et torre per forza el figluolo. Ma Vanni Fucci el quale s'era ridocto a Monte Caregli contado di Firenze, amando molto Rampino avisò messer Francescho che facessi piglare ser Vanni. Fu costui preso una mattina di quaresima essendo nella chiesa de' frati minori a udire el sermone divino, et menatone non senza indegnatione del popolo, perchè era reputato d'optimi chostumi, confessò havere appresso di sè tutto el furto, et che spesso havea tentato trarlo della città. Ma ogni volta che s'appressava alla porta gli parea vedere el cavaliere che l'andassi a cercare, per questo lui fu impiccato, et Rampino liberato.</p></div3>
<div3><head>vv.  142-150</head>
<lg><l>El peccator che 'ntese non s'infinse</l>
<l>ma drizò verso me l'animo e 'l volto</l>
<l>et di trista vergogna si dipinse.</l></lg>
<lg><l>Poi dixe: "Più mi duol che tu m'hai colto</l>
<l>nella miseria dove tu mi vedi</l>
<l>che quando fui dall'altra vita tolto;</l></lg>
<lg><l>Io non posso negar quel che tu chiedi,</l>
<l>in giù son messo tanto perch'io fui</l>
<l>ladro alla sagrestia de' begli arredi,</l></lg>
<lg><l>Et falsamente già fu apposto altrui.</l>
<l>Ma perchè di tal vista tu non godi</l>
<l>se mai sarai di fuor de' luoghi bui,</l></lg>
<lg><l>Apri gl'orecchi al mio annuntio et odi.</l>
<l>Pistoia in prima di neri si dimagra</l>
<l>poi Firenze rinnuova gente et modi.</l></lg>
<lg><l>Tragge Marte vapore di Valdimagra</l>
<l>ch'è da torbidi nuvoli involuto,</l>
<l>et con tempesta impetuosa et agra</l></lg>
<lg><l>Sopra Campo Piceno fia combattuto</l>
<l>ond'e' repente spezerà la nebbia</l>
<l>sì ch'ogni biancho ne sarà feruto;</l></lg>
<lg><l>Et decto l'ho perchè doler ti debbia!".</l>
</lg>
<p>Dimostra Danthe che Vanni si vergognò quando lo vide, et affermò non gl'essere stata più molesta la morte che esser colto in tale luogho. Il che dinota che e ladri prendono tanto dolore della 'nfamia d'essere appalesati che più tosto vorrebbono morire. Poi narra el furto facto et chome huomo non amico stimando, che Danthe habbi piacere di vederlo in tal miseria per corrompergli el piacere con alchuno dolore gli predice quello, che debba intervenire a' bianchi.</p>
<p>[142-144] <emph>Apri gl'orecchi al mio annuntio et odi</emph>: ad intelligentia di questo texto noterai che nell'anno .M.ccc. Pistoia era in gran felicità; et in quella gran potentia havea la famigla de' Cancellieri, nella quale erono più di cento huomini d'età militare. Il perchè era in gran reputatione et stima non solo nella patria sua, ma in tutta Italia. Questa per uno scelerato caso, del quale diremo di sobto nel capitolo .xxxii. con capitale odio di divise in due parti una decta bianchi, et altra neri, onde ne nacque divisione in tutto el resto della cictà, et dipoi in brieve tempo la rep. nostra diventò infecta del medesimo morbo chome più distesamente narramo nel sexto canto. El sequente anno et nel mese di maggio e bianchi di Pistoia con aiuto de' bianchi di Firenze cacciorono e neri di Pistoia.</p>
<p>[145-150] Dipoi e neri feciono exercito, et a quello decton capitano el marchese Marcello Malespina e quali marchesi sono in Val di Magra hoggi decta Lunigiana da Luni antichissima città; et nel Campo Piceno el quale è poco lontano da Pistoia ruppono e bianchi. Et però dice <emph>Marte tragge vapore di Val di Magra</emph>: imperochè Marte è significatore della guerra; <emph>tragge vapori</emph>: cioè cagioni le quali commuovono guerra, chome e vapori terrestri tirati in alto generano furiosi venti, et subite pioggie, alle quali sono simili gl'impetuosi movimenti delle guerre; <emph>spezerà la nebbia</emph>: cioè farà cruda battagla. Che fulminerà, cioè sarà di grande empito chome è el fulmine, cioè la celeste saecta, la qual nasce con refractione di nuvoli come altrove habbiamo dimostro.
</p></div3></div2>
<div2><head>XXV</head>
<argument><p>CANTO .XXV. DELLA PRIMA CANTICA DI DANTHE</p></argument>
<div3><head>vv.  10-15</head>
<lg><l>Al fin delle sue parole el ladro</l>
<l>le mani alzò con ambe due le fiche</l>
<l>gridando: "Tole Dio ch'a te le squadro!".</l></lg>
<lg><l>Da indi in qua mi fur le serpi amiche</l>
<l>perch'una gli s'avvolse allhora al collo,</l>
<l>chome dicessi "non vo' che tu diche".</l></lg>
<lg><l>Et un'altra alle braccia et rilegollo</l>
<l>ribandendo se stessa sì dinanzi</l>
<l>che non potea dinanzi dare un crollo.</l></lg>
<lg><l>Ah Pistoia Pistoia chè none stanzi</l>
<l>d'incenerarti sì che più non duri,</l>
<l>poi che in mal fare el seme tuo avanzi?</l></lg>
<lg><l>Per tutti e cerchi dello 'nferno schuri</l>
<l>non vidi spirto in Dio tanto superbo</l>
<l>nè quel che cadde a Thebe giù de' muri.</l>
</lg>
<p>Sequita in exprimere la natura di Vanni, et dimostra quanta superbia et inpietà usò inverso di Dio, conciosia che per dispregio gli mostrassi el dito grosso tra' minori. Ma di subito seguì debita pena dopo el peccato, perchè una serpe se gl'avolse al collo chome se volessi strignergli la gola, acciochè non potessi parlare, et un'altra gli legò le mani drieto, et poi si ribadì dinanzi, in forma che non si potea muovere. Et per questo allegoricamente si dimostra che non è piccolo supplicio allo scellerato che si dilecta in parole et in fatti peccare, che gli sia tolta la possanza del dire et del fare. Del dire legatogli la gola, del fare legatogli le mani.</p>
<p>[10-12] <emph>Ah Pistoia Pistoia</emph>: usa una exclamatione, la qual commuove indegnatione contro a Pistoia. <emph>Preterea</emph> usa congeminatione con duplicando el nome. Il che fa più efficace et più grave l'oratione; <emph>chè non stanzi</emph>, cioè perchè non deliberi, <emph>d'incenerarti</emph>, d'ardere et diventare cenere, <emph>poi che in mal fare tu avanzi</emph>, et vinci, <emph>el tuo seme?</emph>: cioè quegli che ti fondorono e quali furono seme di che tu nascesti; et qui molti expongono che e primi fondatori di Pistoia fussino militi rimasi dopo la ropta et morte di Catellina, e quali chome scrive Salustio furono pieni di scellerateze, et impii contro la lor patria. Ma non può procedere perchè appare chiaramente che Pistoia fu innanzi alla coniuratione di Catellina. Il perchè diremo semplicemente <emph>el tuo seme</emph>, cioè e tuoi antichi.</p>
<p>[13-15] Et conclude non havere veduto in tutti e cerchi dell'inferno anima più superba inverso di Dio; <emph>nè quel cadde a Thebe giù de' muri</emph>: intendi Capaneo del quale si fè mentione di sopra.</p></div3>
<div3><head>vv.  19-24</head>
<lg><l>E' si fuggì che non parlò più verbo</l>
<l>et io vidi un centauro pien di rabbia</l>
<l>venir gridando: "Ov'è, ov'è l'acerbo?"</l></lg>
<lg><l>Maremma non cred'io che tante n'habbia</l>
<l>quante bisce egl'havea su per la groppa</l>
<l>infine ove comincia nostra labbia;</l></lg>
<lg><l>Sopra le spalle drieto dalla groppa</l>
<l>con l'ale aperte li giacea un drago,</l>
<l>el quale affuoca qualunche gl'intoppa.</l>
</lg>
<p>Disopra nel capitolo dove sono puniti e tyrannici et violenti huomini pose el poeta e centauri, et di quegli dicemmo quivi a sufficientia. Hora mette qui Cacco el quale benchè non sia figluolo di Ixione et della nuvola chome si finge de' centauri, nientedimeno lo figura mezo huomo et mezo chavallo et chiamalo centauro, perchè e suoi costumi furono efferati et bestiali. Ma non lo mette fra' violenti; ma fra' fraudolenti; perchè ne' suoi furti et latrocinii mescolò la fraude con la violentia, et la fraude è più grave peccato che la violentia, et dimostra che lui non solamente è punito in questo luogo, ma anchora punisce gl'altri. Accompagna con lui Vanni Fucci, perchè furono simili in commettere non solamente furti, ma anchora sacrilegio. Vanni in torre le chose sacre di luogo sacro, Cacco in torre le chose di Dio, essendo Hercole uno de gli dii de' gentili. Cacco del quale dixe Virgilio: "Cacus Aventine scelus atque infamia silve". Fu figluolo secondo le favole di Vulcano idio del fuoco. Il che fingono, perchè essendo infame ladrone, et rubatore tutti e paesi propinqui con arsioni et incendii guastava. Onde fingono che di bocca gl'uscissi fuoco et fumo. Habitava in Aventino uno de' septe colli di Roma, et in quello havea terribile spelonca, et l'entrata di quella chiudea con gravissimo saxo, et quivi conducea tutte le prede. Finalmente tornando Hercole di Spagna et conducendo gl'armenti di vacche, le quali havea tolte a Geryone re di Spagna, Cacco avidissimo di nuova preda ne furò quattro et tirolle per la coda drento alla spelonca; acciochè paressi pel segno dell'orme, che non fussino ite alla speloncha, ma fussino da quella tornate. Cercolle molto Hercole; et finalmente non le trovando già si partia quando al mugghio di quelle s'accorse dove erono. Corse alla spelonca; difendevasi Cacco mandando fuori fumo et fiamma. Ma più potè la forza d'Hercole el quale levò un saxo che copria la speloncha. Saltovvi drento et con la maza uccise Caccho et menonne le vacche.</p>
<p>[19-21] <emph>Maremma</emph>: ogni luogho maritimo dove el verno è men freddo, et l'erbe vivono in substentatione de' greggi et de gl'armenti chiamiamo maremma quasi maritima; et questo <emph>maxime</emph> interviene in Toscana perchè tali maremme sono volte a mezo giorno; et in quella di Pisa è tanta copia di serpi, che alchuno luogo per quelle è inhabitabile; <emph>su per la groppa</emph> sua, perchè è mezo cavallo, <emph>insino dove comincia nostra labbia</emph>: cioè insino dove comincia el ventre, el quale dice nostro, perchè el centauro dal ventre in su ha membra humane. Chiama el ventre <emph>labbia</emph>, perchè in quello è la feccia, et la bructura, la quale in latino è decta "labes". Le biscie over serpi dinotano le fraude, le quali pone nel centauro in su la groppa, el quale membro è in lui di bestia; a dinotare che le fraude erono efferate et crudeli.</p>
<p>[22-24] <emph>Sopra le spalle drieto della coppa Con l'ale aperte li giacea un drago</emph>: pone un drago per quel medesimo, et pollo nelle parti di drieto; a dimostrare che usi l'astutia in opere vitiose. Nè s'accorge l'huomo dell'astutia usata contra di lui, se non drieto, cioè dopo el facto; <emph>con l'ale aperte</emph>: il che dimostra la vehementia et la velocità nel male operare; <emph>el quale affuocha qualunche s'intoppa</emph>: cioè qualunche si riscontra in lui. Imperochè ogni huomo che si rischontra nella fraude perisce pel suo incendio.</p></div3>
<div3><head>vv.  25-33</head>
<lg><l>Lo mio maestro dixe: "Quello è Caco</l>
<l>che sobto el saxo di monte Aventino</l>
<l>di sangue fece molte volte laco.</l></lg>
<lg><l>Non va co suoi fratelli per un camino</l>
<l>per lo furto che fraudulente fece</l>
<l>del grande armento che gl'hebbe vicino.</l></lg>
<lg><l>Onde cessaron le sue opre biece</l>
<l>sobto la maza d'Hercole che forse</l>
<l>gle ne diè cento et non sentì le diece".</l>
</lg>
<p>[25-27] È conveniente chosa che Virgilio gli narri la historia di Caco, perchè lui la pone nella sua <emph>Eneide</emph>; <emph>che sobto el saxo di monte Aventino</emph>: nella spelonca la quale era sobto un maxo nel monte Aventino. Questo è uno de' septe colli di Roma vicino al Tevere decto chosì da Aventino re de gl'Aborigini, el quale quivi in Tevere, che lo rasenta, fu sobmerso, et in tale monte sepulto. Altri voglono che e Sabini, a' quali Romolo concedecte che questo monte habitassino, lo chiamorono Aventino da un monte Aventino el quale havevono ne' loro paesi. Altri dicono esser nominato Aventino dallo advento cioè dallo advenimento de gl'huomini, perchè in quello era il tempio di Diana dove hoggi è sancta Sabina, el quale era comune a tutti e popoli latini. O veramente perchè già questo colle fu circundato dal fiume et qui vi s'andava cholle navi; <emph>di sangue fece molte volte laco</emph>: perchè amazava gl'huomini che vi passavono, et allagava el luogo pel sangue loro.</p>
<p>[28-33] <emph>Non va con suo frategli</emph>: non va con gl'altri centauri, e quali chiama suoi frategli non perchè lui fussi figluolo d'Ixione chome quegli, ma per la similitudine de' membri, et de' vitii. Et <emph>non va per un camino</emph>, perchè quegli sono puniti chome violenti, et questo è fraudolente, perchè con fraude furò le vacche d'Hercole, el quale benchè con la maza sua glene dessi <emph>cento</emph>, nientedimeno <emph>non sentì le dieci</emph>, perchè furono sì gravi che morì ne' primi colpi.</p></div3>
<div3><head>vv.  34-45</head>
<lg><l>Mentre che sì parlava et ei trascorse</l>
<l>et tre spiriti vennor sobto noi</l>
<l>de' quali nè io nè il duca mio s'accorse,</l></lg>
<lg><l>Se non quando gridai: "Chi sete voi?"</l>
<l>perchè nostra novella si ristecte</l>
<l>et intendemo pure a essi poi.</l></lg>
<lg><l>Io non gli conoscea, ma e' seguette</l>
<l>chome suol sequitare per alchun caso,</l>
<l>che l'un nominar l'altro convenette.</l></lg>
<lg><l>Dicendo: "Gianfa dove fia rimaso?"</l>
<l>Perch'io acciochè el duca stessi attento</l>
<l>mi posi el dito su dal mento al naso.</l>
</lg>
<p>[34-36] Mentre che Virgilio parlava Cacco trascorse et passò via; <emph>et tre spiriti</emph>, e quali nominerà di sobto, <emph>vennor sobto noi</emph>: perchè andavano per la bolgia et loro erono sopra la ripa di quella. De' quali nè lui nè Virgilio anchora s'erono accorti. Il che significa che nè antica historia la qual potessi esser nota a Virgilio; nè moderna la qual Danthe havessi lecta fa mentione di costoro; ma Danthe gl'havea uditi nominare, et però soggiugne che lui non gli conoscea. Ma a caso intervenne che l'uno nominò l'altro. Et è chosa mirabile in questo poeta la varietà nel narrare a chi chon diligentia attende, perchè sempre varia con grande artificio, et sempre chon nuova inventione muta la forma del narrare, la quale varietà rinnuova la mente del lectore, et rimuovegli tedio, et fastidio, el quale nasce dalla similitudine. Nè alchuno può udire con attentione molte chose, se tutte sono nel medesimo modo decte. <emph>Preterea</emph> perchè le sue narrationi sono in gran parte poste più nelle persone che nelle chose sempre attribuisce a ciaschuno che lui induce a parlare tale sermo e quale sia accomodato alla natura et a' costumi suoi. Ma tale artificio è facile cognoscere a' dotti, et a gl'indocti difficile.</p>
<p>[43-45] <emph>Giamfa ove rimase?</emph>: costui fu de' Donati secondo che molti scrivono. Ma nessuno pone che furto lui facessi. Ma sobtilmente dimostra qui el poeta che spesso interviene che a caso et non se ne aveggendo l'un ladro scuopre l'altro; <emph>perch'io accioch'el duca stessi attento</emph>: questa è ragione philosophica che prima Danthe s'accorgesse di costoro che Virgilio. Imperochè la scientia de gl'universali non viene in Virgilio, cioè nell'intellecto, se prima Danthe che è el senso et la ragione inferiore non conosce el particulare. Maravigleransi forse molti ch'io tante volte repeta una medesima chosa della differentia che è tra la superiore et inferiore ragione. Ma sia mia scusa la necessità, la quale mi constrigne tante volte replicarla quante volte occorre, che sanza quella non si può dare l'allegorico senso al texto; <emph>ma posi el dito su dal mento al naso</emph>: questo è cenno pel quale dimostriamo volere che si faccia silentio, perchè tra el mento et el naso è la bocca la quale strignendosi fa silentio. Onde Iuvenale dixe: "digito compesce labellum".</p></div3>
<div3><head>vv.  46-66</head>
<lg><l>Se tu sei hor lectore a creder lento</l>
<l>ciò ch'io dirò non sarà maravigla,</l>
<l>che io che 'l vidi appena mel consento</l></lg>
<lg><l>Chom'io tenea levate in lor le cigla</l>
<l>et un serpente con sei piè si lancia</l>
<l>dinanzi all'uno et tutto a llui s'appigla.</l></lg>
<lg><l>Co' piè di mezo gl'advinxe la pancia</l>
<l>et con gl'anteriori le braccia prese,</l>
<l>poi gl'addentò et l'una et l'altra guancia.</l></lg>
<lg><l>Li deretani alle cosce discese,</l>
<l>et missegli la coda tra 'mbedue</l>
<l>et drieto per le reni su la ritese.</l></lg>
<lg><l>Hellera abbarbicata mai non fue</l>
<l>ad albero chome l'horribil fera</l>
<l>pe l'altrui membra adviticchiò le sue;</l></lg>
<lg><l>Poi s'appicar come di calda cera</l>
<l>fussero state, et mischiar lor colore;</l>
<l>nè l'un nè l'altro già parea quel ch'era.</l></lg>
<lg><l>Chome procede innanzi dall'ardore</l>
<l>per lo papiro suso un color bruno</l>
<l>che non è nero anchora et l'altro more.</l>
</lg>
<p>[46-48] Viva inventione et la quale sì pel figmento, sì per l'allegoria possi non solamente dilectare, ma in sommo stupore indurre l'animo dell'auditore, et nel principio lo fa attento dimostrando havere a dire chose sì nuove et inusitate che appena, che lui medesimo che 'l vide lo possa credere, et però dice <emph>Se tu sei hor lectore a creder lento</emph>: dice adunque che uno serpente con sei piedi si lanciò a uno de' tre spiriti et congiunse el capo et la faccia sue con quella dello spirito, et e piedi et gambe dinanzi congiunse con le braccia et con le mani sue et chon le gambe di mezo abbracciò el pecto et el ventre, et quelle di drieto dilungò tanto che le congiunse con le gambe dello spirito; questo quanto allo 'nferno essentiale dinota che dopo la morte tale anima si congiugne col demonio che l'atentò; et allegoricamente dimostra che tale huomo quando ha facto habito della fraude per modo si congiugne con quella che non appare in lui ingegno humano, ma serpentino, al quale converte ogni suo acume in nuocere col veleno. Ma non al tutto serpentino, perchè pure in alchuna parte ritiene della ragione humana. Imperochè questa è la seconda spetie che è di quegli e quali benchè habbino facto habito in tal vitio, nientedimeno hanno qualche riguardo di non furare ogni cosa a ogni huomo. Adunque del serpente et dell'huomo si fa una certa chosa che non è nè serpente nè huomo.</p>
<p>[49-51] <emph>Chom'io tenea levate in lor le cigla</emph>: questo significa che contemplando con diligentia la natura del furo si conosce questa transformatione.</p>
<p>[52-54] <emph>Cho' piè di mezo gl'advinse la pancia</emph>: appicca el serpente el capo col capo, perchè e sensi dell'huomo diventono sensi serpentini. Similmente la coniuntione del busto dove è el chuore significa e pensieri et le cogitationi; et per la congiunctione delle braccia et delle mani intendi l'opere, et per quella delle gambe et de' piedi, gl'affecti et le cupidità.</p>
<p>[55-57] <emph>Et missegli la coda tra 'mbe due</emph>: questa è 'l fine et l'effecto el quale ha astutia et veleno di serpente aiutato dalla depravata ragione dell'huomo.</p>
<p>[58-60] <emph>Hellera mai non fue abbarbicata ad albero</emph>: la natura dell'hellera è appiccarsi a gl'arberi et a' muri, et va sempre in pigliando, et mette certe barbe et radici per tutto chon le quali s'appicca. Onde in latino è decta "hedera ab herendo quia hereat", cioè s'appicca; <emph>aviticchiò</emph>: cioè appicchò chome s'appicca la vite cho suoi viticci.</p>
<p>[61-63] <emph>Poi s'appicaro</emph>: chome acutissimo scriptore dimostra tre gradi in questa trasmutatione, prima che essendo seperati lo spirito et el serpente si collegorono strectamente, et per tutti e membri, come hellera la quale cominciandosi dalla bassa parte del gambo si va appiccando insino alla cima. Nientedimeno perchè fussino chosì appiccati non però erono incorporati. Dipoi sequita el secondo grado nel quale si cominciorono a incarnare chome se due candele di cera calda s'appiccassino insieme. El terzo grado nel quale si mescolorono chome se due vasi uno d'oro l'altro d'argento fondendo si mescolassino, et di due metalli si facessi un terzo corpo, che non havessi cholore nè d'oro nè d'argento. Et questo dimostra per comperatione del lucignolo della candela, el quale prima biancho, arso diventa nero. Ma prima innanzi che sia arso pigla un color bruno tra biancho et nero.</p>
<p>[64-66] Onde dice: <emph>Chome procede innanzi dall'ardore Un color bruno</emph>: bruno è un colore el quale non è nero appieno, ma pende nel nero. Questo e Latini dicono fusco; <emph>suso per lo papiro</emph>: cioè pel lucignolo el quale si fa di bambagia. Benchè papyro sia spetie di giuncho in Egypto, del chui midollo gl'antichi faceano molte chose le quali noi facciamo di bambagia.</p></div3>
<div3><head>vv.  67-78</head>
<lg><l>Gl'altri lo riguardavono et ciaschuno</l>
<l>gridava: "Omè Agnel chome ti muti?</l>
<l>Vedi che già non sei nè due nè uno".</l></lg>
<lg><l>Già eron li due capi un divenuti</l>
<l>quando n'apparvon due figure mixte</l>
<l>in una faccia dov'eron perduti.</l></lg>
<lg><l>Fensi le braccia due di quattro liste,</l>
<l>le coste con le gambe e 'l ventre e 'l casso</l>
<l>divenner membra che non fur mai viste.</l></lg>
<lg><l>Ogni primaio aspecto v'era casso,</l>
<l>d'uno et nessuno l'imagine perversa</l>
<l>parea, et tal sen gìa con lento passo.</l>
</lg>
<p>Potrai leggere quante transfigurationi fece già alchuno o greco o latino poeta. Ma se non erro non troverrai alchuna che d'inventione questa pareggi, nella quale tanto si dilecti, si maravigli, et stupisca chi legge per la sua novità, et bene occultata allegoria. Ma sequitiamo el texto.</p>
<p>[67-69] Con admiratione dicevono e compagni: <emph>O Agnello chome ti muti?</emph>: chome ti puoi tu convertire in una spetie che non sia nè tu nè el serpente?</p>
<p>[70-72] Et ben dice che erono <emph>due figure mixte In una faccia</emph>, et in quella <emph>eron perdute</emph>, perchè non v'era figura nè di serpe nè d'huomo.</p>
<p>[73-75] <emph>Fensi le braccia due di quattro liste</emph>: imperochè alle due braccia s'erono appiccate due gambe del serpente. Similmente le coscie et le ghambe.</p>
<p>[76-78] <emph>Ogni primaio aspecto v'era casso</emph>: cioè annullato. Chosì quello della serpe chome quello dello spirito; <emph>et la imagine perversa</emph>: cioè mutata in contrario non parea nè una nè due. Questa allegoria disopra habbiamo aperto, et el luogho mi pare incomparabile.</p></div3>
<div3><head>vv.  79-93</head>
<lg><l>Chome ramarro sobto la gran ferza</l>
<l>de' dì caniculari cangiando sepe</l>
<l>folgore par se la via attraversa,</l></lg>
<lg><l>Chosì parea venendo inverso l'epe</l>
<l>de gl'altri due un serpentello acceso</l>
<l>livido et nero chome granel di pepe.</l></lg>
<lg><l>Et quella parte donde prima è preso</l>
<l>nostro alimento all'un di lor trafixe</l>
<l>poi cadde giuso innanzi a llui disteso.</l></lg>
<lg><l>Il traficto il mirò ma nulla dixe</l>
<l>anzi co' piè fermati sbadiglava</l>
<l>pur come sonno o febbre l'assalisse.</l></lg>
<lg><l>Egli il serpente et quel lui riguardava;</l>
<l>l'un per la piaga et l'altro per la boccha</l>
<l>fumavon forte, e 'l fummo si 'ncontrava.</l>
</lg>
<p>Comincia qui l'auctore a tractare della terza spetie del furto nella quale sono quegli, che non solamente hanno facto habito, ma ancora nel furare non hanno alchuno riguardo, nè d'huomo, nè di chosa, nè di luogo. Finge adunque che mentre che erono occupati nel riguardar tre spiriti venne un serpentello con quella velocità, che un ramarro ne' gran caldi attraversa la via, et morse el bellico a messer Buoso. Et finalmente el morso diventò serpente, et el mordente serpente riprese forma humana, la quale havea perduta, perchè prima era l'anima di messer Francesco Cavalcante chome disobto apparirà.</p>
<p>[79-81] <emph>Chome el ramarro</emph>: la comperatione è nota, ma alchuni vogliono per le varie macule che ha el ramarro s'intenda le varie astutie et fraude che usa el furo; <emph>sobto la gran ferza</emph>: ferza chiamiamo scutica et scuriata chon la quale battiamo o huomo o animale. Onde diciamo sferzare batter con la sferza. Et per translatione chiamiamo la ferza del sole, e razi ardentissimi quando con più ardore ci scudisciono. Adunque <emph>sobto la gran ferza</emph>, sobto el grande ardore, <emph>de' dì caniculari</emph>: canicula appresso de' Greci è decta Syrio pel suo splendore, perchè è stella della prima magnitudine et molto luce. Altri voglono Syrio venire da "syrin" che significa tirare et distendere, perchè questa imagine si distende per lungo intervallo, et occupa con la sua grandeza quasi lo spatio di tre segni. <emph>Preterea</emph> è sita nel mezo centro del cielo. Al quale quando el sole sale nasce tanto ardore che e corpi humani s'infiammano in forma che chome scrive Homero varii morbi et febbri gli molestano, se da la benignità d'altra stella non sono sollevati. Nasce secondo Albumasar nel .xxviiii. grado del cancro, et da questa sono decti e dì caniculari, ne' quali Hippocrate et gli altri nobili medici proibiscono phlobotomia et ogni solutiva medicina. E poeti greci fingono che questa è la cagna la quale fu data insieme con un serpente alla guardia d'Europa figluola d'Agenore re di Phenicia, et amata da Giove, la quale dipoi Cephalo atheniese menò alla caccia di Thebe contro alla volpe, che guastava quel contado; et perchè da' fati era ordinato che nè la cagna nè la volpe potessi essere uccisa, Iove transformò la volpe in saxo, et la cagna in questa imagine. Alchuni dicono che Icharo atheniese fu inventore del vino in quella regione; et e pastori che da prima ne bevvono diventati ebbri credectono esser stati avelenati et uccisonlo. Erygone sua figluola cercando el chorpo del padre fu condocta dalla sua cagna chiamata Neera al luogho dove giacea morto. Il perchè Bacco pregò Giove che la fanciulla convertissi nel segno della vergine, et la cagna in questa canicula; et ha la imagine della canicula queste stelle. Una nel capo decta Isis, una nella lingua più splendida che tutte l'altre, et della prima magnitudine, et questa proprio è decta Canicula. Nel collo due. In ogni spalla una obscura, nel pecto due obscure. Nel piè sinistro dinanzi tre; nel dextro una chiara. Nell'extremità del dosso tre. Nella pancia due. Nel sinistro femore una; nel piè di drieto et sinistro una; nella sommità della coda una. Sono adunque venti. Dicemmo pocho di sopra che la canicula a' tempi d'Albumasar nascea nel .xxviiii. del cancro. Ma al presente nasce nel .xxii. del lione; <emph>folgore pare</emph>, per la gran velocità pare un baleno, <emph>se la via attraversa</emph>: imperochè uscito della siepe nella via non si tiene sicuro insino che non entra nell'altra siepe.</p>
<p>[82-90] <emph>inverso l'epe</emph>: inverso le pancie et le trippe. Epa in toscano significa quella parte che è dallo stomaco al pectignone; <emph>un serpentello acceso</emph>: questo dimostra esser messer Francescho Cavalcanti el quale pel peccato del furto era diventato serpente, et hora mordendo el bellico a messer Buoso, muta lui in serpente et egli ritorna huomo; et per questo dimostra che l'un furo o per exemplo o per persuasione fa furo l'altro; et dipoi spesso interviene che 'l serpente che ha morso l'huomo, cioè el furo el quale ha indocto a furare chi non era furo, conosce la bructura di questo vitio in quello che per suo malo exemplo è diventato ladro, et conosciutola si rimuove dal vitio, et chome Buoso d'huomo diventò serpente, <emph>i.</emph> per exemplo d'altri diventò furo, chosì Francesco; et questo <emph>maxime</emph> exprime narrando che 'l fummo dell'uno si scontrava nel fummo dell'altro, perchè conobbe la pernitie di tale vitio in altri, ritornò huomo. <emph>el mirò ma nulla dixe</emph>: imperochè per mirare l'operationi del furo s'accende in forma al furare che al tutto s'aliena dalla mente et cade in terra, cioè nella cupidità delle chose terrene; <emph>acceso</emph>: per questo si dimostra la fiamma della cupidità sanza la quale nessun furerebbe; <emph>livido</emph>: cioè nocevole, perchè el furo assai nuoce al proximo toglendogli el suo, o veramente livido, cioè invidioso. Imperochè per invidia che altri non sia più riccho di noi ci mettiamo a furare. Et certamente sopporteremmo assai in pace la povertà se non vedessimo le riccheze d'altri. Onde scrive Hieronimo che "osculi sunt per quos paupertatem ferre non possumus"; <emph>et nero</emph>: quasi dica velenoso et nocivo. Onde Horatio: "hic niger est, hunc tu Romane caueto"; <emph>et quella parte onde</emph>, pella quale, <emph>el nostro alimento</emph>, cioè nutrimento, <emph>è prima preso</emph>, questo significa el bellico pel quale el fanciullo nel chorpo della madre riceve el nutrimento innanzi che anchora lo pigli per bocca. Finge che mordessi el bellicho, onde viene el primo nutrimento, forse a dinotare che questi che sono tanto dati a' furti sono quegli che dal principio della loro creatione hanno ricevuto tale influentia dalle stelle; o veramente morse el bellico, cioè destò la concupiscentia, perchè el bellico si pone per quella; <emph>lo traficto 'l mirò, ma nulla dixe</emph>: perchè tanto s'accese dall'acceso serpente, cioè dalla cupidità del furare, che gli porse el morso del serpente, cioè del furo, che non dixe nulla, quasi dica: non potè arguire contro a tanta cupidità; <emph>anzi co' piè fermati</emph>: pongonsi e piedi per l'affectione et per la cupidità, la quale porta l'anima all'operationi, chome e piedi portano el corpo; et certo nulla potentia muove l'animo a operare se non l'appetito. Per questo finge Homero che Achille non potea esser ferito se non nelle piante de' piedi; <emph>sbadiglava Chome sonno o febbre l'assalisse</emph>: sbadiglare in latino è decto "oscitare", cioè aprir la bocca. Nasce lo sbadiglo da vapori grossi et freddi generati dallo stomacho da otio et da pigritia, e quali salgano et montano alla bocca per la via del cibo, et spargonsi per le mascella. Il perchè la natura cupida di pignergli fuora con aperta bocca alita.</p>
<p>[91-93] <emph>Egli el serpente</emph>: el furo considera la fraude per prenderla, et la fraude riguarda el furo perchè lo persuade; <emph>l'uno per la piaga</emph>, del bellico, <emph>et l'altro per la bocca</emph>, fumava. Perchè chi persuade el furto fuma per la bocca, perchè usa le parole, et quello a chi è persuaso fuma pel bellico, perchè accende la sua cupidità; <emph>e 'l fumo s'incontrava</emph>: perchè le parole arrivavano alla cupidità, et la cupidità s'accende per le parole.</p></div3>
<div3><head>vv.  94-102</head>
<lg><l>Taccia Lucano homai dove si tocca</l>
<l>del misero Sabello et di Nasidio,</l>
<l>et attenda a udir quel ch'or si scoccha.</l></lg>
<lg><l>Taccia di Cadmo et d'Arethusa Ovidio</l>
<l>che se quel in serpente et quella in fonte</l>
<l>convertì poetando, io non lo invidio,</l></lg>
<lg><l>Che due nature mai a fronte a fronte</l>
<l>non transmutò sì ch'ambe due le forme</l>
<l>a cambiar lor materie fussin prompte.</l>
</lg>
<p>Dimostra qui el poeta che nè Lucano nè Ovidio fingendo favole chome usano e poeti non hanno fincto sì maraviglosa transmutatione come vidi io in questa bolgia. Imperochè epsi pongono uno essersi trasmutato in un'altra cosa. Ma io vidi due che l'uno si transmutò nell'altro.</p>
<p>[94-96] Adunque <emph>Taccia Lucano</emph>: perchè la transfiguratione vista da me vince quella che lui discrive di <emph>Sabello et di Nasidio</emph>; scrive Lucano che Sabello soldato di Catone nella Lybia harenosa fu puncto da serpente decto "seps", et tale punctura in brieve comprese tutto el corpo, et rompea la pelle et la carne; et finalmente chome ardentissima fiamma lo riduxe in pocha cenere. Et doppo questo pone el medesimo poeta effecto contrario d'un altro veleno che un serpente decto "prester" punse Nasidio soldato del medesimo exercito, et tal morso in forma gonfiò el corpo che gli scoppiò la coraza, et tanto ingrossò, che non si discernea alchuno membro o giuntura; nè di tal corpo gustò fiera alchuna o ucciello che non morissi. Dicono alchuni che "prester" è spetie d'aspido, et va sempre a boccha aperta et fumante; fa chome è decto gonfiare el corpo puncto da llui; et quello dopo el gran tumore putrefà. Taccia adunque Lucano nelle sue transfigurationi, perchè non sono mirabili quanto queste, le quali hanno tanta forza in due che l'uno si trasforma nell'altro. [97-99] Et similmente non equiperi o pareggi <emph>Ovidio</emph> le sue methamorphose cioè trasmutationi di <emph>Cadmo et Aretusa</emph> a quelle ch'io vidi. Fu Agenore re di Phenicia. A chostui fa rapita la figluola decta Europa da Iove transfigurato in toro. Il perchè chomandò a Cadmo suo figluolo che la cercassi nè tornassi mai sanza quella; Cadmo dopo lunga inquisitione disperandosi di trovarla diliberò fermarsi in Boetia regione di Grecia, et in quella amazò un serpente consecrato a Marte, et con consiglo di Pallade seminò e denti di quello, et nacque di tal seme huomini armati, e quali di subito venendo in battagla tra loro s'uccisono, excepto pochi e quali gli furono in aiuto a hedificare Thebe. Sarebbe prolipso narrare molte infelicità di Cadmo et di sua famigla; ma finalmente afflicto da quelle stimando forse che el mutare patria gli mutassi fortuna partissi in sua senectù con la mogle et venne in Illiria hoggi decta Capo d'Istria; et quivi ripetendo un giorno con la mogle e varii casi della fortuna si convertirono in serpenti. Il che figurano e poeti per dimostrare che gl'huomini e quali sono di lunga vita, et hanno provati varii et diversi casi di fortuna, diventono per experientia molto prudenti, et transformonsi in serpenti, perchè il serpente è prudentissimo animale; et aggiugne Ovidio che tali serpenti a nessuno nocevono, <emph>etiam</emph> volentieri vedevono gl'huomini. Il che che altro può significare se non che in loro era quella prudentia la quale è virtù che ci regola a vivere civilmente, et cercare concordia et tranquillità, et giovare a noi et ad altri, et a nessuno nuocere? Et non era una certa malitia et astutia malvagia la quale induce gl'huomini a ingannare gl'altri huomini; il perchè le sacre lectere volendoci confortare non alla vitiosa malvagità, ma alla virtuosa prudentia dixono: "estote prudentes sicut serpentes et simplices sicut columbe". Quasi dica: usate la serpentina prudentia, ma sia semplice sanza coverta o inganno, et chome le colombe a nessuno nuocano così voi non nocete, ma giovate come Cadmo el quale fece molti beneficii a gl'huomini, conciosia che lui fu hedificatore di città, et a' Greci come riferisce Plinio arrechò di Phenicia in Grecia sedici lettere dell'alphabeto, Aristotele dice dicioto. Alle quali dipoi nella guerra troiana Palamede n'aggiunse quattro. Fu el primo che in Grecia trovò l'oro, et il modo di fonderlo. Arethusa fu nympha compagna di Diana, la quale tornando da caccia per rinfrescarsi si bagnò nuda nel fiume Alpheo, el quale corre per Arcadia. Il perchè Alpheo dio di quel fiume subito preso dall'amore della nympha la volle contaminare, Arethusa chome vergine et casta lo fuggì, et nel correre per molto sudore si transformò in fonte, et Diana comossa a misericordia gli aperse la terra. Onde tale acqua corse sobto la terra et sobto el mare, et arrivò in Sicilia sanza mescolarsi con l'acqua salsa. Nè però per questo cessò Alpheo di sequitarla, ma convertito in fiume insino in Sicilia drieto gli corse. Questo fingono e poeti perchè in verità el fiume Alpheo secondo preclarissimi scriptori in Archadia si dimerge sobto terra et riesce in Sicilia nel fonte decto Aretusa; <emph>se quello</emph>, cioè Cadmo si convertì in serpente, <emph>et quella</emph>, cioè Arethusa, <emph>io non lo invidio</emph>: quasi dica: io non stimo maggiori queste transmutationi che quella ch'io vidi, anzi minori; et però dice <emph>io non lo invidio</emph>, cioè non gli porto invidia, perchè noi portiamo invidia alle chose maggiori che le nostre, et non alle minori; et assegna la ragione che le loro transmutationi furono minori, perchè mai non posono due cose insieme le quali si trasmutassino l'una nell'altra, chome vidi io Buoso in serpente, et el serpente convertirsi in Buoso.</p></div3>
<div3><head>vv.  103-120</head>
<lg><l>Insieme si riposono ad tai norme</l>
<l>che 'l serpente la coda in forca fesse</l>
<l>e 'l ferito ristrinse insieme l'orme.</l></lg>
<lg><l>Le gambe colle coscie seco stesse</l>
<l>s'appiccar sì che 'm poco la giunctura</l>
<l>non facea segno alchuno che si paresse.</l></lg>
<lg><l>Toglea la coda fessa la figura</l>
<l>che si perdea di lei, et la sua pelle</l>
<l>si facea molle et quella di là dura.</l></lg>
<lg><l>Io vidi entrar le braccia per l'ascelle,</l>
<l>et due piè della bestia ch'eron torti</l>
<l>tanto allungar quanto acorciavon quelle.</l></lg>
<lg><l>Poscia li piè di drieto insieme attorti</l>
<l>diventoron le membra che l'huom cela</l>
<l>e 'l misero del suo n'havea due porti.</l></lg>
<lg><l>Mentre che 'l fumo l'uno et l'altro vela</l>
<l>di color nuovo genera el pel suso</l>
<l>per l'una parte et dall'altra el dipela.</l>
</lg>
<p>[103-117] Non mi pare che in questi versi si ricerchi alchuna altra allegoria. Ma è d'havere in admiratione lo 'ngegno del poeta, el quale per fare la transmutatione verisimile con grande industria discrive la forma et el modo, et dice che la coda del serpente si divise in due parti, et diventò due gambe humane, et le gambe di Buoso si congiunsono insieme, et diventorono coda di serpente. Et chosì la pelle dell'huomo diventava duro cuoio di serpente, et el cuoio del serpente diventava tenera pelle humana; et similmente le braccia di Buoso rientroron dentro all'ascielle, cioè a gl'homeri, et diventoron corte chome le zampe del serpento, et le zampe dinanzi s'allungorono, et diventorono braccia d'huomo, et quelle di drieto si ravvolsono insieme, et <emph>diventorono le membra che l'huom cela</emph>, et nasconde, cioè el membro virile, <emph>et el misero</emph>, Buoso, <emph>havea porti</emph>, cioè distesi, <emph>due</emph> piedi <emph>del suo</emph> membro virile.</p>
<p>[118-120] <emph>Mentre che 'l fumo vela</emph>, cioè chuopre et nasconde, <emph>l'uno et l'altro</emph>, <emph>i.</emph> el serpente et Buoso, <emph>genera el pelo suso Per l'una parte</emph>: ordina chosì "el fumo genera el pelo suso -intendi in sul pectignone - per l'una parte", per l'altra del serpente, el quale diventando huomo dovea esser peloso circa quelle parti; <emph>et dall'altra</emph>, parte, che era quella di Buoso, <emph>dipela</emph>, cioè lieva el pelo, perchè doveva diventare serpente, el quale non ha peli.</p></div3>
<div3><head>vv.  121-135</head>
<lg><l>L'un si levò et l'altro cadde giuso</l>
<l>non torcendo però le lucerne empie</l>
<l>sobto le qual ciaschun cambiava muso.</l></lg>
<lg><l>Quel ch'era dritto trasse 'nver le tempie,</l>
<l>et di troppa materia che là venne</l>
<l>uscir gl'orecchi delle gote scempie;</l></lg>
<lg><l>Ciò che non corse indrieto et si ritenne</l>
<l>di quel soverchio fè naso la faccia,</l>
<l>et le labbra ingrossò quanto sconvenne.</l></lg>
<lg><l>Quel che giacea el muso innanzi caccia,</l>
<l>et gl'orecchi ritira per la testa</l>
<l>chome face le corna la limaccia.</l></lg>
<lg><l>Et la lingua c'havea unita et presta</l>
<l>prima ad parlar si fende, et la forchuta</l>
<l>nell'altro si richiude e 'l fumo resta.</l>
</lg>
<p>[121-123] Ha insino a qui trasmutato le parti dalle spalle in giù in forma che Buoso è diventato serpente, et Francesco di serpente è diventato huomo. Hora sequita in trasformare da ivi in su, et però dice: <emph>L'un si levò</emph>, et questo fu Francesco, el quale havendo facte gambe humane della serpentina coda si levò in piè, <emph>et l'altro cadde giuso</emph>: et Buoso perchè le sue gambe erono diventate coda di serpente non potendo stare più ricto chome huomo, cadde.</p>
<p>[124-126] <emph>Quel che era ritto</emph>: cioè Francesco el quale stava già ritto cominciò a mutare el muso di serpente in forma humana, et el modo fu che chome noi sappiamo che 'l muso del serpente non è largho nè grosso quanto el viso dell'huomo, ma è lungo et sottile. Adunque bisognò che lui ritirando indrieto el muso lo raccorciassi alla misura del viso dell'huomo, et raccorciandosi v'avanzò materia da fare gl'orecchi el naso et le labbra grosse le quali chose sono nell'huomo et non nel serpente; et però scrive che lui <emph>trasse inver le tempie</emph>, ritirò indrieto inverso le tempie, <emph>et di troppa materia che là venne</emph>, et di quella materia la quale per ritrarla era venuta verso le tempie, <emph>uscir gl'orecchi</emph>: si feciono gl'orecchi e quali sportano fuori delle gote, le quali nel serpente erono scempie, perchè lui non ha orecchi sportanti in fuori come l'huomo.</p>
<p>[127-129] <emph>Ciò che non corse drieto</emph>: tutta quella materia del muso, la quale non si ritirò indrieto nelle tempie, ma la ritenne la faccia dinanzi, <emph>fè naso</emph> et ingrossò le labbra come veggiamo nell'huomo.</p>
<p>[130-132] <emph>Quel che giaceva</emph>: Buoso diventato già serpente dalle spalle in giù comincia a mutarsi nel viso, et chome Francesco raccorciando el muso piglava faccia d'huomo, chosì Buoso allungando el viso pigliava muso di serpente; <emph>et gl'orecchi ritira per la testa</emph>: quasi gli ritorna indrento, et allungagli <emph>chome la limaccia</emph> ritira in drento <emph>le corna</emph>; e Latini chiamano quelle che portan la chasa "cocleas", et quelle che non hanno casa "limaces". Et in fiorentino quelle son decte chiocciole, et queste lumache. Ma el poeta per far la rima dixe <emph>limaccia</emph> dal vocabolo latino "limace".</p>
<p>[133-135] <emph>Et la lingua che havea</emph>, intendi Buoso, <emph>unita</emph>, cioè intera, <emph>et presta</emph>, et prompta, <emph>si fende</emph>, si divide chome quella del serpente. Dicono che la lingua della serpe è biforcuta o triforcuta perchè chosì pare per la gran velocità che usa tale animale in muovere la lingua, onde Virgilio: "et linguis micat ore trisulcis"; <emph>et la forcuta</emph>, et quella che era forcuta et divisa in due parti, <emph>nell'altro</emph>, intendi in Francesco che havea lingua di serpente; questa adunque che era forchuta <emph>si richiude</emph>, si ricongiugne chome lingua d'huomo, <emph>e 'l fummo resta</emph>: questo dinota el fine della transfiguratione. Il perchè lo spirito dell'uno era ito interamente nel chorpo dell'altro. Et certo quando el furo per la persuasione dell'altro furo si macula tutto di tal vitio, et dipoi colui che ha facto furo colui che non era prima furo conoscendo in altri la infamia di tal vitio, che prima non conosceva in sè, et emendasi, l'uno diventa di serpente huomo, et l'altro diventa d'huomo serpente.</p></div3>
<div3><head>vv.  136-151</head>
<lg><l>L'anima ch'era fiera divenuta</l>
<l>sufolando si fugge per la valle,</l>
<l>et l'altro drieto a llui parlando sputa.</l></lg>
<lg><l>Poscia gli volse le novelle spalle</l>
<l>et dixe all'altro: "Io vo' che Buoso corra</l>
<l>chom'ho facto io carpon per questa valle".</l></lg>
<lg><l>Chosì vid'io la septima zavorra</l>
<l>mutare et trasmutare, et qui mi scusi</l>
<l>la novità se for la penna abborra;</l></lg>
<lg><l>Et avegna che gl'occhi miei confusi</l>
<l>fussino alquanto et l'animo smagato,</l>
<l>non poter que' fuggirsi tanto chiusi</l></lg>
<lg><l>Ch'io non scorgessi ben Puccio Sciancato,</l>
<l>et era quel che solo de' tre compagni</l>
<l>che venner prima non era mutato;</l></lg>
<lg><l>L'altro era quel che tu Gaville piagni.</l>
</lg>
<p>[136-138] Pone quello che seguì di tale transmutatione, et narra che Buoso divenuto serpente sibilava, che vuol dire fischiava chome fanno e serpenti. Et dixe <emph>anima</emph>, perchè tale transfiguratione era nell'anima et non nel corpo. Et Francesco ritornato huomo parlava et sputava. Il che fanno gl'huomini, et non altro animale.</p>
<p>[139-141] <emph>Poscia gli volse le novelle spalle</emph>: novelle, perchè di nuovo l'havea riprese; <emph>volsegli le spalle</emph>: abbandonollo et tornò a Puccio et dixe; <emph>Io voglio che Buoso</emph>, diventato serpente, <emph>corra</emph>, non in piè chome gl'huomini, ma <emph>carponi</emph>, chome le bestie di quattro piè, <emph>chome ho facto io</emph>, mentre che sono stato serpente. Molti per questa mutua et a vicenda facta mutatione vogliono interpretare che messer Francesco et messer Buoso fussino stati compagni a furare, et havessino a vicenda facto e furti.</p>
<p>[142-144] <emph>Chosì vid'io la septima zavorra</emph>: cioè la septima bolgia. Zavorra è sabbione et ghiaia posta nella sentina delle navi, perchè epse per poco peso non vacillino. Adunque prudentemente aguagla questa bolgia a sterile terreno et al luogo ombroso et fetido chome è la sentina dove sta la zavorra; <emph>mutare et trasmutare</emph>: chome ha dimostro di sopra; <emph>et qui mi scusi La novità</emph>: certo merita scusa chi ha a narrare chose nuove et inaudite, <emph>se la penna</emph> sua, cioè lo stile et el modo del parlare, <emph>abborra</emph>, cioè abborraccia, et acconcia male, quello che discrive, perchè abborracciare in lingua fiorentina significa acconciare male et non rectamente.</p>
<p>[145-151] Poi suggiugne che benchè gl'occhi fussin confusi per la novità delle chose, et la mente smagata, cioè tracta del suo essere et quasi smarrita, nientedimeno conobbe Puccio Scianchato, et prima per udirgli nominare havea conosciuto Agnolo, et Buoso. Et questi erono e tre che da prima lui vide. Dipoi per circunscriptione dichiara che quello che di serpente era tornato huomo fu messer Francesco Guercio Chavalcanti, el quale fu ucciso da gl'huomini di Gaville. Questa è villa posta in Valdarno di sopra overo in Chianti fertile d'optimi vini; <emph>piagni</emph>: perchè in vendecta del Cavalcante molti villani di Gaville furon morti.
</p></div3></div2>
<div2><head>XXVI</head>
<argument><p>CANTO .XXVI. DELLA PRIMA CANTICA DI DANTHE</p></argument>
<div3><head>vv.  1-12</head>
<lg><l>Godi Firenze poi che sei sì grande</l>
<l>che per mare et per terra bacti l'ali,</l>
<l>et per lo 'nferno el tuo nome si spande.</l></lg>
<lg><l>Tra lli ladron trovai cinque cotali</l>
<l>tuoi cittadini onde mi vien vergogna</l>
<l>et tu in grande honoranza non ne sali.</l></lg>
<lg><l>Ma se presso al mattino el ver si sogna</l>
<l>tu sentirai di qua da picciol tempo</l>
<l>di quel che Prato non ch'altri t'agogna.</l></lg>
<lg><l>Et se già fossi non saria per tempo</l>
<l>chosì fuss'el da che pur esser dee</l>
<l>che più mi graverà chom più m'attempo.</l>
</lg>
<p>In questo .xxvi. canto dimostra Danthe come pervenne nell'octava bolgia. Nella quale pone che in ardentissime fiamme sono puniti e frodolenti consigleri, et quivi ode da Ulixe el suo fine. Ma nel principio con gravissima indegnatione rimpruovera alla sua patria lo scellerato peccato del furto, et <emph>maxime</emph> si duole che epsa sia sì impudente, che non se ne vergogni, anzi gli paia esser grande. Et sono qui più colori rhetorici. Prima è apostrophe, overo exclamatione, che è quando volgiamo el parlare o a persona o a chosa absente chome se fussi presente chome veggiamo che 'l poeta volge el parlar suo a Firenze, et questo si fa per molti rispecti et <emph>maxime</emph> per indegnatione et grave querela et riprensione. Dipoi è un altro colore decto Ironia, et questo è quando le parole hanno contraria significatione a quello che noi intendiamo.</p>
<p>[1-3] Adunque dice <emph>Godi</emph>, et intende che sommamente si contristi, <emph>poi che sei sì grande Che per mare et per terra batti l'ali</emph>, cioè che la fama tua è sparta per mare et per terra, et dixe <emph>batti l'ali</emph>, cioè voli &lt;...&gt; o veramente perchè la fama è figurata con l'ale. Onde Virgilio dixe: "nocte volat"; <emph>et per lo 'nferno el tuo nome si spande</emph>: quasi dica: la tua fama è sparta per tutto; ma molto più se' nominata pe' vitii che per le virtù.</p>
<p>[4-6] <emph>Tra lli ladroni</emph>: debba ogni docto scriptore doppo la ironia porre parole le quali manifestino quello che la ironia facea dubbio. Adunque dicendo haver trovati cinque nobili cittadini dimostra che quando dixe <emph>godi</emph>, intendea che si contristassi; <emph>cinque</emph>: Gianfa Donati, Agnello Brunelleschi, Buoso Abati, Puccio Scianchato, Francesco Guercio; <emph>cotali</emph>: così facti sì nobili. Il che è maggiore opprobrio. Imperochè quanto di maggiore auctorità è la persona, tanto è più bructo ogni vitio in lei. Chome quanto è più bella la veste tanto più vi si disdice la macchia.</p>
<p>[7-9] <emph>Ma se presso al mattino il ver si sogna</emph>: dimostra per sogno havere preveduto le calamità et civili dissensioni tra bianchi et neri che dovevono affliggere Firenze, le quali invero erono venute innanzi che el poeta scrivessi questa opera. Ma lui finge haverla scripta prima. Adunque dice: se el mio sogno facto presso al mattino è vero. Il che debba esser vero. Sono cinque spetie di sognare, tre vere, due false. Le vere chiamano e Latini "somnium", "visionem", "oraculum". "Somnium" è quando sogniamo el vero, ma è obscuro nè s'intende sanza gl'interpreti come quando quello che era in carcere con Ioseph sognò che premeva l'uva di tre tralci nella taza di Pharaone, et Ioseph gli predixe, chome in tre giorni sarebbe liberato, et dipoi diventerebbe pincerna del re, cioè suo servidore di coppa. Et Polycrate re di Samo sognò che Iove lo lavava et Phebo dio del sole l'ugneva; et poco dopo el prefecto di Xerse lo fece crocifiggere et restò in croce tanto che Iove cioè l'aria gli piovve adosso et lavollo, et Phebo cioè el sole liquefè et struxe el grasso del suo corpo. Onde divenne uncto. Oracolo è quando dormendo pare che alchuno ci parli, et quello che dice riesce vero. Visione è quando dormendo ci pare vedere alchuna chosa, la quale è poi chome habbiamo veduta. Due spetie false di sognare sono "insonnium" et "phantasma". "Insonnium" è quando sognamo chose false, et procede o da troppo cibo preso el quale elevando fummi al capo ci pare volare o salire. O scendendo giù chatarro ci pare cadere. Alchuna volta viene da poco cibo onde ci pare havere fame. Alchuna volta da homori corropti. Onde la collera ci fa vedere fuoco et simili chose. La phlegma acqua. El sangue chose allegre. La melancolia chose nere et spaventevoli. Può anchora nascere da cure et pensieri dell'animo. Onde spesso sogniamo o che ci sia dato o che ci sia tolto quello che anchora desti pensavamo. Ma quando habbiamo l'animo libero da ogni pensiero, et el corpo non aggravato nè da cibi nè da homori interviene che l'animo nostro pel somno quasi si sciogle dal corpo et ritorna nella sua natura che è divina, et può prevedere le chose future. Et questo interviene <emph>maxime</emph> circa al giorno, perchè havendo smaltiti e cibi rimagniamo più scarichi et meno ci aggrava el corpo. Et per questo dixe el poeta <emph>Ma se presso al mattino el ver si sogna</emph>; similmente Ovidio: "namque sub aurora iam dormitante Lucina Somnia quo cerni tempora vera solent". Nè è da pretermetere che alchuna volta vengono e sogni per illusione diabolica. Onde Iob in .vii.: "terrebis me per sonnia". Et Gregorio: "ideo sanctos quos vigilando tentare non valet gravius per sonnia dormiendo tentat". Il perchè el sommo maestro Christo comandò a' discepoli che vigilassino, acciò che non entrassino in tentatione; <emph>tu sentirai di qua da picciol tempo Di quel</emph>, cioè di quelle chose, <emph>che Prato t'agogna</emph>, cioè ti disidera, <emph>non ch'altri</emph>: <emph>i.</emph> magior terra et più lontana. Quasi dica: non che le città lontane ma un castello proprinquo. Molti credono che dica Prato per rispecto di Niccola cardinale di Prato el quale fu molto infesto alla nostra rep. Et certo poco dopo l'exilio del poeta intervenne che faccendosi giuochi con grande apparato al ponte alla Carraia el quale allhora era di legname tanto fu el concorso del popolo che 'l ponte rovinò, et molti perirono, et più ne restorono storpiati. Il che riempiè di subito lucto la città non solo di quegli che havevono perduti e suoi in tal caso, ma anchora di quegli che credevono haver perduto. Questo apparato rappresentava lo 'nferno et el fuoco et e demonii che in quello con varii supplicii tormentavano l'anime dannate. Tal caso fu augurio et della guerra civile che nel medesimo anno nacque tra bianchi et neri; et dello 'ncendio el quale consumò sopra dumila et ducento case, et molte pretiose chose arse. Nacque lo 'ncendio da fuocho lavorato, col quale Neri de gl'Abati et priore di Sancto Pietro Scheraggio accesce le case de' suoi consorti.</p>
<p>[10-12] <emph>Et se già fussi non saria per tempo</emph>: mostrasi l'auctore disideroso di questo male, non per ruina della patria la quale gl'era carissima, ma per punitione de' cattivi cittadini e quali quella iniquamente administravono, et però disidera che sia presto, acciochè sieno puniti quegli che hanno errato; et similmente dimostra che quanto più <emph>attempa</emph>, cioè più dimora et indugia, tanto più gl'è molesto. Perchè disidera che tale fortuna punisca e captivi principi, et liberi lo infelice popolo.</p></div3>
<div3><head>vv.  13-18</head>
<lg><l>Noi ci partimo et su per le scalee</l>
<l>che n'havean facto borni a scender pria</l>
<l>rimontò 'l mio maestro et traxe mee,</l></lg>
<lg><l>Et persequendo la solinga via</l>
<l>tra lle schegge et tra' rocchi dello scoglo,</l>
<l>lo piè sanza la man non si spedia.</l>
</lg>
<p>Dimostra la difficultà del tornare. Il che dinota che rovinare nella valle de' vitii è facile, ma partirsene è difficile. Onde Virgilio: "facilis descensus Averni [...] Sed revocare gradum superasque evadere ad auras Hoc opus, hic labor est".</p>
<p>[13-15] Et scrive <emph>su per le scalee</emph>, le quali quando per quelle erono scesi gl'havean facti <emph>borni</emph>, cioè abbaglati et di captiva vista. Imperochè bornio in bolognese significa questo; <emph>rimontò el mio maestro</emph>: imperochè lo 'ntellecto è quello che conosciuta la bructura del vitio ritorna alla virtù; <emph>et traxe mee</emph>: lo 'ntellecto per se medesimo ritorna alla virtù. Ma la sensualità non ritornerebbe, se non fussi ritirata dallo 'ntellecto.</p>
<p>[15-18] <emph>la solingha via</emph>: cioè la via solitaria; a dinotare che la via per la quale noi contempliamo la bructura del vitio è solitaria perchè pochi vanno per quella. Onde el Petrarca: "povera et nuda vai philosophia, Dice la turba al vil guadagno attesa; Pochi compagni harai per la tua via"; <emph>tra le scheggie et tra' rocchi dello scoglo</emph>: chiama <emph>scoglo</emph> quella pietra che fa ponte sopra le bolgie. <emph>Schegge</emph> sono fessure facte per la longitudine dello scoglo, et <emph>rocchi</emph> sono ropture facte pel traverso; <emph>lo piè sanza la mano non si spedia</emph>: era tanta difficultà al salire che non si potea salire se con le mani non s'appoggiavono. Et per questo dinota la difficultà dell'uscire del peccato. Imperochè e piedi che significano l'affecto non si partano dal peccato, nel quale habbiamo facto habito, et del quale prendiamo piacere se le mani che sono l'oprationi et l'actioni non gli tiran su intentendo l'actioni et operationi virtuose le quali ci cavano dell'habito del vitio, et pongonci nell'habito della virtù.</p></div3>
<div3><head>vv.  19-24</head>
<lg><l>Allhor mi dolsi et hora mi ridoglo,</l>
<l>quando drizo la mente a quel ch'io vidi,</l>
<l>et più lo 'ngegno affreno ch'io non soglio</l></lg>
<lg><l>Perch'el non corra che virtù no 'l guidi</l>
<l>sì che se stella buona o miglor chosa</l>
<l>m'ha dato 'l ben ch'io stesso non m'invidi.</l>
</lg>
<p>Questi due ternarii hanno forza di proemio alla narratione la quale ha a ffare del vitio della fraudolentia, della quale si tracta nell'octava bolgia. Et admonendo se medesimo di quello che gli pare da guardarsi, fa l'auditore attento et capta benivolentia dal vitio el quale lui vitupera. Et acciò che più apertamente s'intenda la sententia sua diremo che tractando qui del supplicio di quegli e quali l'acume et la sottiglezza dello 'ngegno concedutoci da Dio per usarli in bene usorono in ingannare el proximo, vuole admonendo sè admonire l'auditore, che qualunche ha dalla natura sobtile ingegno et apto a consequire la cognitione in tutte le chose practiche et active debba usar quello in utilità et honore di sè et del proximo, et in questa forma sarà chiamato prudente. Imperochè prudentia non è altro se non un recto discorso di mente in governare et tractare le chose che consistono nella vita civile, della quale dicemmo.</p>
<p>[19-21] <emph>Allhor mi dolsi</emph>: quando conobbi quivi punirsi quegli e quali haveano usato la sottigleza dello 'ngegno non in prudentia, ma in fraude et astutia con danno del proximo; <emph>et hora mi ridoglo</emph>: dimostra quello che si richiede a volere al tutto spoglarsi dell'habito del vitio. Imperochè non basta mosso dalla pena dolersi in sul facto, ma bisogna perseverare nel proposito et dolersi del continuo; et questo facilmente si farà drizando la mente, cioè considerando del continuo a quel che noi habbiamo veduto che interviene a chi è fraudulento; <emph>et più lo 'ngegno affreno ch'io non soglo</emph>: pone el fructo che nasce di questa assidua cogitatione, et questo è vedendo el male che nasce di tal vitio noi raffreniamo lo 'ngegno, et el nostro acume, acciochè non corra se la virtù non lo guidi. Imperochè se l'useremo in bene sarà prudentia, se in male sarà fraude.</p>
<p>[22-24] <emph>sì che se stella buona o miglor chosa M'ha dato el bene io stesso non m'invidi</emph>: questa è la ragione perchè vuole che lo 'ngegno non corra sanza la guida della virtù. Imperochè se io ho ricevuto questo bene d'havere lo 'ngegno excellente o da <emph>stella</emph> o da <emph>chosa miglore</emph>, <emph>i.</emph> da Dio, io non voglio invidiarlo a me medesimo, cioè io non me lo voglo torre; imperochè toglendomi el bene parrebbe che io portassi invidia a me medesimo; et nota perchè el poeta dice di questo bene dell'acume dello 'ngegno che o <emph>stella o miglor cosa</emph> gle n'ha dato. Imperochè l'anima humana non solamente secondo e theologi, ma anchora secondo molti philosophi, et <emph>maxime</emph> e platonici, è creata da Dio <emph>immediate</emph>; onde ha gran dota nella sua creatione da Dio, et <emph>maxime</emph> perchè la crea a sua imagine. Onde è capace di ragione et d'intellecto. Il perchè tutte le sue virtù et potentie riceve da Dio, et quanto in sè non è sobtoposta a gl'influxi celesti, ma è superiore a quegli. Ma perchè mentre che è nel corpo non può l'anima exercitare le sue forze et potentie sanza gli strumenti corporei, et questi sono sobtoposti alle stelle; et perchè le stelle inducono in alchuni corpi optimi et optimamente disposti instrumenti, et in alchuni rozzi et inepti et mal disposti, interviene che benchè l'anime sieno create pari, nientedimeno alchuni huomini per havere per benigno influxo celeste gl'organi et instrumenti apti sono ingegnosi et sobtili. Alchuni havendogli per infelice influxo per l'opposito sono rozzi et tardi. Onde si può dire che l'acume et la tardità dello 'ngegno ci pervenga dalle stelle, non perchè quelle possino alchuna chosa nell'animo, ma per rispecto de gl'istrumenti. Adunque dixe <emph>sì che stella buona</emph> per rispecto de gli strumenti del corpo, et <emph>miglor chosa</emph>, per rispecto che l'anima è creata da Dio <emph>immediate</emph>.</p></div3>
<div3><head>vv.  25-33</head>
<lg><l>Quante 'l villan ch'al poggio si riposa</l>
<l>nel tempo che colui che 'l mondo schiara</l>
<l>la faccia sua a noi tien meno ascosa,</l></lg>
<lg><l>Chome la mosca cede alla zanzara</l>
<l>vede lucciole giù per la vallea</l>
<l>forse colà dove vendemmia et ara,</l></lg>
<lg><l>Di tante fiamme tutta risplendea</l>
<l>l'octava bolgia sì chom'io m'accorsi</l>
<l>tosto ch'io fu' dove 'l fondo parea.</l>
</lg>
<p>[25-33] Essendo già arrivati in su lo scoglo donde si vedea l'octava, per optima comperatione, in quella bolgia vide tante fiamme quante lucciole suole vedere la sera in una valle el villano che in sul poggio della valle si riposi, <emph>di tante fiamme risplendea tutta L'octava bolgia. Quante 'l villano</emph>: <emph>quante</emph> intendi lucciole, <emph>el villano</emph>, el rustico, <emph>ch'al poggio si riposa</emph>, perchè cessata la faticha del dì la sera si posa in sul poggio, <emph>nel tempo che colui che 'l mondo schiara La faccia sua a noi tiene meno ascosa</emph>: usa qui un color rhetorico decto circunlocutione. Poteva adunque dire qui ‘nel tempo della state’, ma per ornare el poema usò più parole dicendo <emph>nel tempo che cholui che 'l mondo schiara</emph>, che significa nel tempo che 'l sole, imperochè el sole è quello che <emph>schiara</emph>, cioè fa chiaro et luminoso el mondo. Dice adunque quando el villano si riposa nel tempo che 'l sole tiene meno, et in più brieve spatio, nascosa a noi la sua faccia, et questo è la state, perchè la faccia sua ci è nascosa la nocte et in quella le nocti sono brievi. Et in questo modo discrive quella stagione dell'anno la qual chiamiamo state, et dipoi sequita et discrive la nocte col medesimo colore della circunlocutione et dice <emph>Come la mosca cede alla zanzara</emph>: chome viene la nocte, imperochè la moscha la quale escie fuori el dì, venendo la nocte si ripone, et <emph>cede</emph>, cioè dà luogo, alla zanzara la quale stando nascosa el dì la nocte esce fuori, <emph>vede lucciole giù per la vallea</emph>, cioè giù per la valle, <emph>forse colà dove vendemmia et ara</emph>: <emph>i.</emph> ne' campi et nelle vigne sue; <emph>Di tante fiamme tutta risplendea L'octava bolgia</emph>: ordina chosì "l'octava bolgia risplendea di tante fiamme quante lucciole giù per la valle dove vendemmia et ara, vede el villano che si riposa al poggio nel tempo che colui che schiara el mondo tiene meno ascosa ad noi la sua faccia; et vedele la sera quando la mosca cede alla zanzara. Et di questo m'accorsi quando fui arrivato in sul ponte donde io vedevo el fondo della bolgia"; <emph>lucciole</emph>: quasi lucenti, è animale noto a tutti; e Greci le nominano "lampyrides" da "lampas" che significa lume. Finge el poeta non sanza somma prudentia che e fraudulenti sieno puniti nel fuocho, et se intendiamo del fuocho che è nello 'nferno essentiale sarà conveniente pena che chi ha con fraude acceso altri lui similmente arda. Ma allegoricamente diremo che tale fraude sia fuocho, perchè ha forza d'accendere dissensioni discordie et guerre. Et per questo el psalmista: "filii hominum dentes eorum arma et sagitte potentes, et acute cum carbonibus de solatoriis". <emph>Preterea</emph> è fuoco perchè nasce da acuto ingegno, et l'acuto ingegno nasce da chalore di sangue. Onde per l'opposito el sangue freddo produce tardità d'ingegno. Il che volendo exprimere Virgilio dixe: "frigidus extiterit circum precordia sanguis". Vedesi la fiamma et non el peccatore, perchè el parlare del fraudulento è manifesto, ma la fraude sua è nascosa et celata. Non vedea Danthe la bolgia de' ladri, perchè tale luogo era tenebroso, perchè in quello ogni actione et parlare è celato. Vede la bolgia de' fraudulenti, perchè le parole sono manifeste, ma el consiglo è celato. Et è questa generatione pessima. Stanno e peccatori seperati et ciaschuno nella sua fiamma, perchè chi vuole ingannare non comunica el suo consiglo chon altri, se già non fussi nel medesimo volere. Et per questo pone Ulixe et Diomede insieme.</p></div3>
<div3><head>vv.  34-42</head>
<lg><l>Et qual colui che si vengiò co gl'orsi</l>
<l>vide 'l carro d'Elya al dipartire</l>
<l>quando e cavagli al cielo erti levorsi</l></lg>
<lg><l>Che nol potea sì cho gl'occhi seguire,</l>
<l>che vedessi altro che la fiamma sola</l>
<l>sì chome nuvoletta in su salire,</l></lg>
<lg><l>Tal si move ciaschuna per la gola</l>
<l>del fosso che nessuna mostra 'l furto</l>
<l>et ogni fiamma un peccatore invola.</l>
</lg>
<p>Ha dimostro disopra che tutta la valle dell'octava bolgia era piena di fiamme. Hora dimostra che ciaschuna di tali fiamme tenea in sè ascosto un peccatore, et sì inviluppato in quella che non si potea vedere; et tutte queste fiamme surgevano su per la gola della valle tenendo ascoso in sè el peccatore. Chome surse el carro d'Helya quando inviluppato nel fuoco salì al cielo; et Heliseo volto in su vedea innalzarsi el carro, ma non vedea in quello Helya, perchè la fiamma lo chopriva.</p>
<p>[34-42] <emph>Et qual colui che si vengiò</emph>, cioè che si vendichò, <emph>cho gl'orsi</emph>: questo fu Heliseo. Ma a dichiaratione di questo texto, ricordianci che nel libro quarto de' re hebrei, el quale è parte del vecchio testamento, et contiensi nella Bibbia, si legge Helya esser stato sommo et vero propheta nel tempo che regnava Ioram. Et dopo molti miracholi volle Dio levarlo a cielo. Il perchè da Hierico venne al fiume Iordano con Heliseo; et spoglossi la veste, et con quella toccò el fiume, et disubito si divisono l'acque et lasciorono la via asciutta per la quale passassino e propheti. Dipoi sequitando el loro camino disubito scese da cielo un carro di fuocho guidato da cavagli di fuoco, nel quale salse Helia, et fu rapito in alto. Helyseo ricolto che hebbe la veste che nel salire gl'era caduta ritornò al Giordano, et con quella divise l'acqua et ritornò in Hierico, et indi andando in Bethel e fanciugli gli vennono incontro, et schernendolo dicevono: "Vienne calvo"; quasi rimproverando che lui mentiva che Helia fussi chosì rapito. Helyseo gli maledixe nel nome di Dio. Et disubito uscirono delle selve due orsi e quali lacerorono quarantadue di quegli fanciugli. Vedi adunque perchè dicendo <emph>colui che si vendicò con gl'orsi</emph> intende Heliseo el quale vide el carro d'Helia rapito al cielo; <emph>da cavagli erti</emph>: cioè erecti et inalzati. Ma benchè lo sequisse con gl'occhi non potea scorgere altro che la fiamma, la quale montava in su chome nuvola da terra monta in aria; et ordina chosì el texto: ciaschuna fiamma per la gola del fosso si muova tale quale el carro d'Helia, el quale vide Heliseo quando e cavagli si levorono erti al cielo. Et non poteva Heliseo sequire el carro, <emph>sì</emph>, cioè in tal forma che vedessi altro che la fiamma sola; <emph>et ogni fiamma invola un peccatore</emph>, cioè nasconde un peccatore in se medesima, et non <emph>mostra el furto</emph>. In questa octava bolgia sono puniti quegli e quali sobto spetie di dare fedele et prudente consiglo al proximo gli danno per fraude consiglo nocivo. Questo consiglo non solamente si può dare o parlando o scrivendo. Ma anchora con gesti et segni. Ingannò Sinone e Troiani con le paroli. Sono sequaci di tale consiglo simulatione, dissimulatione, bugia, falsità, et simili; et partorisce danno al proximo in sè o nella roba sua. È adunque conveniente pena che tale peccatore stia chiuso nella fiamma chome disopra habbiamo dimonstro. <emph>La fiamma</emph>, cioè le paroli sue, si vede; el <emph>peccatore</emph>, cioè la fraude, che è nelle parole, non si vede.</p></div3>
<div3><head>vv.  43-48</head>
<lg><l>Io stavo sopra 'l ponte a veder surto</l>
<l>sì che s'io non havessi un ronchion preso</l>
<l>caduto sarei giù sanza esser urto.</l></lg>
<lg><l>El duca che mi vide tanto atteso</l>
<l>dixe: "Dentro dal fuoco son gli spirti</l>
<l>ciaschun si fascia di quel che gl'è inceso".</l>
</lg>
<p>[43-45] Dimostra che per la novità della chosa venne in tanta admiratione et con tanto stupore raguardava le fiamme che se non havessi abbracciato uno scoglo sarebbe caduto; <emph>surto</emph>: cioè sospeso, et è vocabolo derivato da questo participio latino "subrectus" et <emph>per syncopam</emph> surcto, come da "erectus" viene erto; <emph>sanza essere urto</emph>: urtato sospinto.</p>
<p>[46-48] <emph>El duca che mi vide</emph>: la sensualità chome indocta non intendeva che chosa fussi quella fiamma, et però stupiva. Ma Virgilio che è la ragione superiore gli dimostra el vero et dice che dentro a quelle fiamme sono spiriti e quali si fasciano et si 'nviluppano della fiamma della quale sono incesi.</p></div3>
<div3><head>vv.  52-54</head>
<lg><l>"Maestro mio - risposi io - per udirti</l>
<l>son io più certo ma già m'era aviso</l>
<l>che chosì fussi et già volea dirti:</l></lg>
<lg><l>Chi è in quel foco che vien sì diviso</l>
<l>disopra che par surger della pyra</l>
<l>dove Etheocle col fratel fu miso?"</l>
</lg>
<p>Dimostra che la fiamma più propinqua, et la quale veniva inverso loro, haveva due puncte a dimostrare chome pocho disobto diremo che in quella erono due spiriti.</p>
<p>[52-54] <emph>che par surgere della pyra</emph>: cioè del fuoco. Gl'antichi et greci et latini non sotterravano e corpi interi ma ardevongli, et el cenere ricoglevono et mettevonlo nella sepultura et quel capannuccio o vuoi monte di legne nel quale gl'ardevono chiamavano e Greci "pyra" perchè "pyr" significa fuoco, et e Latini "rogus". Adunque dice che questa fiamma non surgea con una puncta chome l'altre, ma con due come surgea della pyra nella quale furono arsi Etheocle et Pollinice. Questi furono figluoli d'Edippo re di Thebe, et tra loro si convennono di regnare a vicenda, ciaschuno uno anno. El primo anno tocchò ad Etheocle, ma non volendo finito l'anno cedere al fratello Pollynice, lui con l'aiuto del suo suocero Adastro re d'Argos et del cognato Tydeo conduxe a Thebe uno exercito di septe re, et combattè chol fratello con tanto furore che l'uno uccise l'altro. Creonte che succedecte a Etheocle nel regno di Thebe vietò loro la sepultura. Ma Argia mogle di Pollynice si partì da Argos; et Antigone sorella d'amendue uscì di Thebe, et ragunate in campo presono el corpo di Pollynice et portoronlo al fuocho, dove già trovorono arso Etheocle, et subito che lo posono appresso al fratello tremoron le legne, et ributtorono Polynice. Onde le fiamme de' due corpi fuggirono l'una l'altra chome se chosì morti ritenessino l'odio anticho. Onde Statio: "ecce iterum fratres: primos ut contigit arctus Ignis edax tremuere rogi, et novus advena busto Pellitur; exundant diverso vertice flamme". Et Lucano: "scinditur in partes geminoque cacumine surgit Thebanos imitata rogos".</p></div3>
<div3><head>vv.  55-63</head>
<lg><l>Risposemi: "Là entro si martyra</l>
<l>Ulixe et Diomede, et chosì insieme</l>
<l>alla vendecta vanno come all'ira.</l></lg>
<lg><l>Et dentro dalla lor fiamma si geme</l>
<l>el giunto del cavallo che fè la porta</l>
<l>onde uscì de' Romani el gentil seme.</l></lg>
<lg><l>Piangevis'entro l'arte perchè morta</l>
<l>Deidamia anchor si duol d'Achille,</l>
<l>et del palladio pena vi si porta".</l>
</lg>
<p>[55-57] Ulixe figluol di Laerte et re di Ithaca fu prudentissimo sopra ogni Greco, et per sua opera si ritrovò Achille. Per sua opera hebbono e Greci le saecte di Philoctete. Il che fu sommo benificio a' Greci, perchè non potea secondo e fati esser presa Troia sanza queste saecte, et sanza uno della stirpe d'Eaco del quale fu nipote Achille. Per sua opera fu distructo el sepolcro di Laomedonte. Fu ucciso Rheso. Fu furato el palladio. Et in veste di mendico entrò in Troia non conosciuto, et spiò ciò che in Troia si facea benchè Helena lo conoscessi. Il perchè dimostra Homero che più valse in expugnare Troia l'astutia d'Ulixe che la forza d'Achille. Il perchè spesse volte lo chiama nella sua <emph>Iliade</emph> "ptolyporthon", cioè vincitore di città, et ad Achille in nessun luogho attribuisce tal nome. Dopo l'acquisto di Troia finge Homero che lui trascorressi dieci anni per molti mari, et arrivò a' Cyconi a' Lotophagi et a Polyphemo et ad Eolo re de' venti, el quale gli donò otri pieni de suoi venti, et già s'appressava alla patria sua, ma e compagni stimandosi che ne' gl'otri havuti da Eolo fussi oro, gl'apersono. Onde e venti uscendo fuori con empito concitorono tanta tempesta in mare che Ulixe di nuovo scorse et arrivò all'isola di Circe, la quale mutava gl'huomini in varie forme; et già havea mutato alchuni de' suoi compagni, ma lui hebbe da Mercurio tale potione o vero bevanda che potè andare sicuro a Circe, et da llei impetrò ch'e compagni ritornassino huomini. Generò di Circe un figluolo decto Telogeno. Dipoi in una nocte navigò nel mare Occeano, et facti certi sacrificii discese allo 'nferno. Indi tornò a Circe. Dipoi navigò alle serene. Passò pel mezo di Caribdi et Scylla, et perchè havea predato gl'armenti del sole ruppe in mare, et coll'albero della nave venne a Calypso nimpha nell'isola Ogigia, et dopo septe anni da llei partendo di nuovo ruppe in mare, ma con l'aiuto di Leucothe nympha marina in tre giorni arrivò ad Alcinoo re de' Pheaci, et da Minerva fu condocto ad Arithe mogle d'Alcinoo, dalla quale hebbe molti doni, et adormentato fu messo in nave et finalmente ridocto in patria. Ma tutta questa è fictione d'Homero, el quale niente altro per quella dimostra, se non chome l'huomo trascorrendo per molti vitii et dipoi purgandosene arriva al sommo bene. Il che imitò Virgilio ne' primi sei libri dell'<emph>Eneide</emph>, et Danthe in queste tre cantiche sequitò Virgilio. Et in questo luogho lo pone con Diomede tormentato per quelle fraudi che insieme commessono prima che havendo Tethis occultato Achille nell'isola di Scyro con le figluole di Licomede re con veste feminile in forma che non si conoscea, et cercandolo e Greci per menarlo all'acquisto di Troia, Ulixe et Diomede con loro astutia lo conobbono et conduxonlo a Troia dove fu ucciso da Paris.</p>
<p>[58-63] Dipoi con grande astutia entrorono in Troia di nocte, et tolsono del tempio di Minerva la statua di questa dea, la quale era decta palladio, sanza el quale e Greci non potevono haver Troia. Et ultimamente ordinorono el cavallo pieno d'huomini armati con tanta fraude che e Troiani lo missono dentro alla città; et acciochè vi potessi entrare ruppono una porta, et el sepolcro di Laumedonte che era sopra epsa porta. Dice adunque el poeta <emph>el giunto del cavallo</emph>: perchè con quello giuntorono cioè ingannorono e Troiani e quali ruppono la porta. Onde uscì poi Enea, dal quale hebbono origine e Romani, et anchora piangono Ulixe et Diomede l'arte et lo 'nganno che usorono in trovare Achille, del quale si duole Deidamia sua mogle, benchè sia morta. Fu Deidamia una delle figluole di Lycomede, la quale conobbe quando tra loro era nascoso, et di lei generò Pyrrho, et similmente sono puniti del palladio el quale furorono.</p></div3>
<div3><head>vv.  64-75</head>
<lg><l>"Se posson dentro da quelle faville</l>
<l>parlar - dix'io -, maestro assai ti priego</l>
<l>et ripriego che 'l priego vagla mille,</l></lg>
<lg><l>Che non mi facci dell'attender niegho</l>
<l>fin che la fiamma cornuta qua vegna,</l>
<l>vedi che del disio ver lei mi piegho".</l></lg>
<lg><l>Et egli a me: "La tua preghiera è degna</l>
<l>di molta loda, ond'io però l'accepto,</l>
<l>ma fa che la tua lingua si sostegna.</l></lg>
<lg><l>Lascia parlare a me ch'io ho concepto</l>
<l>ciò che tu vuoi, ch'e' sarebbono schivi</l>
<l>perchè fur Greci forse del tuo decto".</l></lg>
<lg><l>Poi che la fiamma fu venuta quivi</l>
<l>dove parve al mio duca tempo et loco</l>
<l>in questa forma lui parlare udivi:</l>
</lg>
<p>[64-69] Dimostrasi Danthe molto disideroso di parlare con Ulixe et Diomede se loro rinchiusi nelle faville, cioè nelle fiamme, possono parlare. Il che dinota che la ragione inferiore è sempre avida et cupida di conoscere ogni particulare.</p>
<p>[70-72] <emph>Et egli ad me: "La tua preghiera è degna"</emph>: appruova la ragione superiore la vogla della inferiore. Ma non vuole che Danthe sia quello che domandi. Nè è anza cagione. Imperochè havendo a tractare di questo vitio el quale nasce da acume d'ingegno et da intellecto è necessario che la ragione superiore sia quella che examini. Il perchè l'admonisce che sostenghi la lingua, cioè tenga silentio.</p>
<p>[73-75] Et sobgiugne <emph>Lascia parlare a me</emph>, imperò <emph>ch'io ho concepto</emph>, cioè conceputo et compreso, <emph>ciò che tu vuoi</emph> intender da lloro. Adunque gli poterò domandare, <emph>ch'e' sarebbono schivi Perchè fur Greci forse del tuo decto</emph>: la sententia licterale è che le chose scripte in greco pare che patischino più tosto la lingua latina che la lingua toschana. Ma allegoricamente è quello che dicemmo di sopra.</p></div3>
<div3><head>vv.  79-84</head>
<lg><l>"O voi che siete due entro a un focho</l>
<l>s'i' meritai di voi mentre ch'io vixi,</l>
<l>s'i' meritai di voi assai o pocho,</l></lg>
<lg><l>Quando nel mondo gl'alti versi scripsi,</l>
<l>non vi movete ma l'un di voi dica</l>
<l>dove per lui perduto a morir gissi".</l>
</lg>
<p>[79-84] Poi che hebbe admonito Danthe che tacessi, Virgilio cominciò a parlare, et prieghagli per la fama la quale lui in vita decte loro nelle sue <emph>Eneide</emph>, che Ulixe gli narri <emph>dove perduto per lui</emph>, cioè quanto a sè morto, <emph>gissi</emph>, andassi ad morire, perchè chome vedrai pocho disobto Danthe non discrive che dopo molti errori lui tornassi a casa, ma che perissi nell'occeano. Et non sanza cagione dixe <emph>quando scripsi gl'alti versi</emph>, imperò che Virgilio oltra molte operette le quali compose nella prima adolescentia scripse tre volumi <emph>Buccolica Georgica</emph> et <emph>Eneide</emph>. Di questi el primo in basso stile; el secondo in mediocre; el terzo in alto et sublime. Adunque dicendo <emph>gl'alti versi</emph> intende della <emph>Eneide</emph>.</p></div3>
<div3><head>vv.  85-111</head>
<lg><l>Lo maggior corno della fiamma antica</l>
<l>cominciò a crollarsi mormorando</l>
<l>pur chome quella cui vento affatica.</l></lg>
<lg><l>Indi la cima qua et là menando</l>
<l>chome fussi la lingua che parlassi,</l>
<l>gittò voce di fuori et dixe: "Quando</l></lg>
<lg><l>Mi diparti' da Cyrce che sottrasse</l>
<l>me più d'un anno là presso a Gaeta</l>
<l>prima che sì Enea la nominasse,</l></lg>
<lg><l>Nè dolceza di figlo nè la pieta</l>
<l>del vecchio padre nè il debito amore,</l>
<l>lo qual dovea Penelope far lieta</l></lg>
<lg><l>Vincer poter dentro da me l'ardore</l>
<l>ch'io hebbi a divenire del mondo experto</l>
<l>et delli vitti humani et del valore,</l></lg>
<lg><l>Ma missi me per l'alto mare aperto</l>
<l>sol con un legno et con quella compagna</l>
<l>piccola dalla qual non fui deserto;</l></lg>
<lg><l>L'un lito et l'altro vidi infin la Spagna</l>
<l>fin dal Marroccho et l'ysola de' Sardi</l>
<l>et l'altre che quel mare intorno bagna.</l></lg>
<lg><l>Io e compagni eravan vecchi et tardi</l>
<l>quando venimo a quella foce strecta</l>
<l>dov'Hercole segnò co suoi riguardi,</l></lg>
<lg><l>Acciochè l'huom più oltre non si metta,</l>
<l>dalla man dextra mi lasciai Sibilia,</l>
<l>dall'altra già m'havea lasciato Setta.</l>
</lg>
<p>Perchè ha già fincto che in una medesima fiamma sia Ulixe et Diomede, et per questo habbia due puncte o voglamo due corna, dimostra al presente che 'l corno maggiore haveva in sè Ulixe, et quello cominciò a parlare; et fa maggiore el corno d'Ulixe, perchè in lui fu maggiore astutia, et più fraude.</p>
<p>[85-87] Adunque <emph>Lo maggior corno</emph>: dove era lo spirito d'Ulixe; <emph>dalla fiamma antica</emph>: dixe anticha pel lungo tempo che era stata nello 'nferno insino a' tempi di Danthe; <emph>a crollarsi mormorando</emph>: optimo poeta, el quale fingendo chosa impossibile che la fiamma parlassi s'ingegna quanto può non si partire al tutto dalla natura della fiamma, la quale è che ben che non parli, nientedimeno mormora, et tale mormorare nasce quando certo vento che esce della materia che arde, la percuote; <emph>a crollarsi</emph>, a muoversi con mormoratione, <emph>chome quella chui</emph>, la quale, <emph>vento affatica</emph>: cioè dibatte et commuove.</p>
<p>[88-93] <emph>Indi la cima</emph>: la sommità. Ingegnasi quanto patisce la natura della chosa fare la sua narratione verisimile; <emph>gittò voce di fuori</emph>: quasi dica: non parlò al tutto chome huomo, ma <emph>gittò</emph>, quasi spinse fuori sanza molto ordine la voce, <emph>et dixe</emph>: et poi sequita la narratione d'Ulixe et comincia: <emph>quando Mi parti' da Cyrce</emph>: chome dicemo di sopra. Cyrce secondo alquanti fu figluola del sole et di Cholchi, venne in Italia, et habitò nell'isola da llei nominata Circea, la quale isola in processo di tempo diventò terra ferma. Dicono e poeti che per arte magica convertiva gl'uomini in varie fiere; et che convertì e compagni d'Ulixe. Ma dipoi Ulixe con l'aiuto di Mercurio la 'mpaurì et lei restituì a' compagni la pristina forma. Per Cyrce intendono le voluptà corporee, et e mondani dilecti, e quali toglendo a l'huomo ogni virtù lo fa bestia. Ma Ulixe con l'aiuto di Mercurio impetrò da Cyrce che gli ritornassi in huomini; cioè el savio mediante la sua sapientia et eloquentia che è di Mercurio può persuadere all'huomo voluptuoso et lascivo che lasci el vitio, et torni alla virtù; <emph>che sottraxe me</emph>: quasi con lusinghe in forma m'allectò che passò uno anno innanzi ch'io m'accorgessi della mia dimoranza. Et per intender meglo la forza del vocabolo, et da quella el senso del texto, "subtraere" in latino significa furtivamente et di nascoso tirare ad sè; onde noi diciamo sobtrarre alchuno quando con astuto modo del quale non s'accorga lo 'nduciamo a dire quello che lui non direbbe. Adunque qui dice el poeta <emph>sobtraxe me</emph>, quasi furò me a me medesimo, <emph>là presso a Gaeta</emph>, el luogo dove habitava Cyrce, Caieta hoggi Gaeta terra marittima et molto nobilitata; et secondo Virgilio prese questo nome da Caieta nutrice d'Enea. Altri dicono che fu nutrice di Creusa sua mogle. Altri d'Ascanio suo figluolo. Altri dicono che perchè a chaso arsono in quel luogo e navili d'Enea la città prese nome da quello incendio, perchè "cein" in greco significa ardere; <emph>prima che chosì Enea la nominassi</emph>: la sententia è che Ulixe fu con Cyrce nell'isola d'i Circei presso a Gaeta. Ma fuvvi prima che Gaeta havessi havuto questo nome. Imperochè secondo Virgilio Ulixe partendosi da Troia navichò prima questi mari che Enea. Il che <emph>maxime</emph> s'intende per la venuta d'Enea a gli scogli di Polyphemo. Imperochè quivi truova Polyphemo già accecato da Ulixe.</p>
<p>[94-96] <emph>Nè dolceza di figlo nè la pieta</emph>: a volere fare verisimile che Ulixe sopportassi tanti affanni et mettessisi a tanti pericoli per havere cognitione di varie chose, è necessario che dimostrasse in lui essere uno smisurato amore d'intendere et di conoscere, perchè solo l'amore è quello che fa sopportare ogni faticha et incommodità. Nè è contro a ragione. Ma è al tutto naturale che uno huomo d'excellente ingegno ami la cognitione delle chose più che altro. Imperochè la natura constrigne non solamente l'huomo animale rationale, ma anchora e bruti; nè solamente e bruti, ma anchora le chose inanimate che amino et desiderino la lor perfectione sopra ogni altra chosa. Et la perfectione dell'animo humano è sapere. Adunque l'amore del sapere in uno excellente ingegno è maggiore che ogni altro amore. Et questo dimonstra per comperatione di quegli amori, e quali ne gl'huomini vincono gl'altri, e quali sono tre, nel figliuolo nel padre et nella moglie; et non sanza grata doctrina distingue queste tre spetie d'amore con tre diversi epitheti chiamando l'amore nel figluolo dolce, nel padre pio, et nel matrimonio lieto. Imperochè el padre vede nel figluolo se medesimo, et in quello si vede prolungare in perpetuità. Il che a llui è suavissimo. Di qui Virgilio dixe: "omnis in Ascanio cari stat cura parentis". L'amore del figluolo nel padre chiama pio, perchè chome dimostrammo disopra pietà è una spetie di giustitia per la quale amiamo la patria et el padre et la madre et gl'altri per sangue congiunti; <emph>del vecchio padre</emph>: bene aggiunse vecchio. Imperochè non obstante e' sia debito di pietà non abbandonare el padre, nientedimeno quando anchora sono nell'età verde et robusta pare minore crudeltà abbandonargli, che quando sono oppressi da ultima vecchiaia, perchè allhora languidi et sanza forze richieggono dal figluolo quello che per se medesimi non possono. Adunque dobbiamo prendere exemplo dalle cicogne, le quali in quel medesimo nido dove da' loro genitori furono nutrite et allevate, dipoi quegli vecchi nutriscono. Et finalmente chiama l'amore inverso la mogle, lieto, perchè somma letitia et iocondità è la conversatione della mogle la quale sia casta et obsequente; et siamo per debito di natura et per precepti divini et humani constrecti ad amare la mogle, nella quale sieno tali costumi. Et perchè Penelope è posta da gli scriptori castissima et obsequentissima, però dixe <emph>l'amore debito, el quale dovea far lieta Penelope</emph>, che sarebbe stata lieta quando havessi havuto el suo marito seco. Adunque tutti questi tre amori e quali sono grandissimi dimostra el poeta che possono essere vinti dall'amore del sapere. Penelope fu figluola d'Icaro, altri dicono d'Icarioto, femina castissima, et la quale non tornando Ulixe da Troia dopo la guerra, et essendo opinione che fussi morto era stimolata dal padre di prendere nuovo marito, et molti la chiedevono. Ma epsa volendo perseverare nel buon proposito fingeva volere prima fornire la tela la quale texeva, et acciochè non si finissi quanto texeva el dì tanto la nocte disfaceva.</p>
<p>[97-99] Adunque questi tre amori non <emph>poter vincere l'ardore Ch'io hebbi di diventare experto</emph> cioè per experientia docto <emph>del mondo, Et delli vitii humani et del valore</emph>, <emph>i.</emph> della virtù; exprexe qui quello che dice Oratio interpretando Homero: "qui mores hominum multorum vidit et urbes". Et certo non può esser l'huomo prudente se non ha experientia di molte et varie cose, se non conosce la natura et el costume di diversi huomini et nationi; et dixe <emph>de' vitii humani</emph>, imperochè essendo dato all'huomo da natura che desideri el bene et fugga el male subito che haremo cognosciuto la natura de' vitii, et quanto sieno nocivi alla spetie humana, s'accenderà in noi uno ardente desiderio di fuggirgli, et da quegli purgarci; et venuti a questo grado acquisteremo el sommo bene.</p>
<p>[100-102] <emph>Ma misi me per l'alto mare aperto</emph>, intende del mare Ionio, el quale è amplo et spatioso, <emph>sol con un legno</emph>, possiamo qui referire quel medesimo senso allegorico che disopra ponemmo nella nave di Charone, <emph>et con quella compagna Piccola</emph>: pone Homero Ulixe navichante per l'animo humano, el quale si mette a investigare el sommo bene; et <emph>tandem</emph> lo riduce in Ithaca et in patria, <emph>i.</emph> alla felicità, perchè Homero stimò che el sommo bene potessi essere in questa vita. Ma Danthe finge che perisse nella sua navigatione, perchè non si trova porto <emph>i.</emph> sommo bene nelle chose mortali, et nella doctrina de' gentili. Adunque perisce la nave innanzi che arrivi al purgatorio. Adunque mena piccola compagnia. Imperochè havendo l'animo quattro potentie in genere, le quali si dividono in molte spetie, cioè vegetativa, sensitiva, motiva di luogo a luogo, et rationale, solo le parti rationali con alchune delle sensitive obedienti alle rationali sono quelle che lo sequitano. Il perchè poche sono. Ma queste poche non l'abbandonano mai; onde dixe <emph>dalla quale non fui deserto</emph>, non fui abbandonato.</p>
<p>[103-105] <emph>L'un lito et l'altro vidi infin la Spagna</emph>: navigò pel nostro mare Mediteraneo in occidente. Ove è da notare che el dì facilmente si può porre per la vita humana; et la parte occidentale pel fine della vita humana. Adunque Ulixe navicò a occidente, cioè investigò qual fussi el fin nostro; et ricerchò l'uno et l'altro lito, perchè volle haver cognitione della virtù et del vitio. Chi naviga in occidente lascia dalla man dextra septentrione, et dalla sinistra mezo giorno. El septentrione è luogo aspro et austero pel freddo, ma sublime et alto, et puossi interpretare per la virtù, la cui via è difficile et ardua. Ma conduce in alto, cioè al cielo. El mezo dì è ameno et apprico et pieno di dilecto, ma basso et infimo. Il che dinota el vitio, el quale arreca piaceri terreni, et varie voluptà. Ma finalmente conduce al basso dello 'nferno; et meritamente questo lito havea Ulixe dalla parte sinistra, che significa el vitio, et l'altro dalla dextra per la quale intendiamo la virtù. Ma è necessario che chi è acceso dall'amore del sapere et d'investigare el fine a volere havere vera cognitione del fine, vegga l'uno et l'altro lito, el vitio per fuggirlo, et la virtù per sequirla; et questo basti allo allegorico senso; <emph>la Spagna</emph>: questa regione da' Greci è decta Iberia, da' Latini Hispania, divisa apresso de gl'antichi in due parti, et l'una ulteriore, et l'altra citeriore chiamorno. In questi secoli è divisa in più reami; <emph>fin a Morroccho</emph>: questa regione è in Barberia, et da' Greci è chiamata Maurusia, da' Latini Mauritania. Dipoi per corruptione del vocabolo Marroccho. <emph>L'isola de' Sardi</emph>: Sardigna fu chiamata da' Greci Sandaleon, perchè è in forma di piede d'huomo, et sandalio è una spetie di calzari, et lontana da Corsica octomila passi.</p>
<p>[106-108] <emph>Io e compagni eravan vecchi et tardi</emph>: vecchi perchè dieci anni erono stati nell'obsidione di Troia, et altri dieci havean consumati nel navichare; tardi, per essere vecchi; <emph>quando venimmo a quella foce strecta, Dove Hercole segnò cho suoi riguardi</emph>: discrive lo strecto pel quale entra l'occeano fra terra, et divide la Spagna in Europa dall'Africa, et fa tutti e nostri mari mediteranei; <emph>dove Hercole segnò e suoi riguardi</emph>: dove pose le colonne per dimostrare che più avanti non è da navigare, et pose in quello strecto due colonne dalla parte d'Africa, cioè di Barberia Abila, et dalla parte di Spagna Calpe, le quali si chiamano le colonne d'Hercole. Benchè invero sieno due monti naturali.</p>
<p>[109-111] <emph>dalla man dextra mi lasciai Sibilia</emph>: questa è nobile città in Hispagna lontana dal mare cinquanta migla; <emph>Setta</emph>: è una città in Barberia nell'opposito lito, et perchè non è tanto inverso l'occeano quanto Sibilia dixe <emph>m'havea lasciato Setta</emph>.</p></div3>
<div3><head>vv.  112-142</head>
<lg><l>"O frate' - dixi - che per cento milia</l>
<l>perigli siete giunti all'occidente</l>
<l>a questa tanto picciola vigilia</l></lg>
<lg><l>De' nostri sensi che è di rimanente</l>
<l>non voglate negare l'experienza</l>
<l>di retro al sole del mondo sanza gente.</l></lg>
<lg><l>Considerate la vostra semenza,</l>
<l>facti non fusti a viver chome bruti,</l>
<l>ma per haver virtute et conoscenza".</l></lg>
<lg><l>Li miei compagni feci sì acuti</l>
<l>con questa oration picciola al camino</l>
<l>ch'apena poscia gl'harei ritenuti</l></lg>
<lg><l>Et volta nostra poppa nel mattino</l>
<l>de' remi facemmo ali al folle volo</l>
<l>sempre acquistando dal lato mancino.</l></lg>
<lg><l>Tutte le stelle già dell'altro polo</l>
<l>vedea la nocte e 'l nostro tanto basso</l>
<l>che non surgea fuor del marin suolo.</l></lg>
<lg><l>Cinque volte raccieso, et tante casso</l>
<l>lo lume era disobto della luna</l>
<l>poi che entrati eravam nell'altro passo,</l></lg>
<lg><l>Quando n'apparve una montagna bruna,</l>
<l>per la distantia parvemi alta tanto,</l>
<l>quanto veduta non havea alchuna.</l></lg>
<lg><l>Noi ci allegramo, et tosto tornò in pianto</l>
<l>che dalla nuova terra un turbo nacque,</l>
<l>et percosse del legno el primo canto,</l></lg>
<lg><l>Tre volte il fè girare con tutte l'acque</l>
<l>alla quarta levar la poppa suso,</l>
<l>et la prora ire in giù chom'altrui piacque</l></lg>
<lg><l>Infin che 'l mare fu sopra noi richiuso".</l>
</lg>
<p>Sequita nella sua narratione Ulixe, et pone una brieve oratione, la quale usò a' compagni per confortargli al sopportare e disagi et gl'affanni, et a non sbigottire ne' pericoli. Questa è in genere deliberativo, et propone le parti honeste et honorevoli dimostrando che l'huomo non è stato prodocto da Dio a sua similitudine per vivere in ocio et darsi a Bacco a Cerere et a Venere. Nè a vivere secondo la sensualità che niente altro appetiscie che chose terrene momentanee et corruptibili, ma per exercitarsi nelle virtù et per investigare el vero. Adunque debbono sequitare Ulixe confortandogli lui a quello a che sono prodocti. Et è l'exordio di questa oratione simile a quello che Enea usa a' compagni dopo la tempesta ricevuta in mare: "o socii, neque n. ignari sumus ante malorum, O passi graviora dabit deus his quoque finem".</p>
<p>[112-117] Dice adunque o frategli e quali <emph>siete giunti all'occidente</emph>, cioè all'occeano occidentale, <emph>per cento mila Pericoli</emph>, quasi dica: come insino a qui vi siete ridocti a salvamento d'infiniti pericoli, chosì dovete sperare nell'advenire, et questo è el proemio. Dipoi dichiara quello che vuol che faccino et dice <emph>non voglate negare l'experientia A questa tanto picciola vigilia De' nostri sensi</emph>: cioè a questo brieve spatio di vita. Imperochè la vita è vigilia et veghiamento de sensi e quali nella morte s'addormentano; <emph>che è di rimanente</emph>: che ci resta. Et in somma la sententia è ‘voglamo questo pocho di vita che ci resta consumarlo nella cognitione delle gran chose’; et questo è andare <emph>drieto al sole del mondo sanza gente</emph>, che non è altro se non dire d'andare di questo hemisperio nell'altro. Imperochè giunti all'occidente et sequitando pure el sole noi sequitiamo lui, el qual non è più del nostro hemisperio, ma dell'altro, el quale chiama <emph>mondo sanza gente</emph>, perchè non è habitato. Ma questo luogho investigheremo più diligentemente nel primo canto del purgatorio.</p>
<p>[118-120] <emph>Considerate la vostra semenza</emph>: cioè la vostra origine et intenderete che siete facti a imagine di Dio per la ragione da llui datavi, et per rispecto che el nutrimento dell'intellecto et la sua felicità è la cognitione, non dovete sequitare la vita de' bruti, la quale è sola nelle voluptà, le quali contentano l'appetito, ma sequitare virtù morale dove consiste la vita activa, et la conoscentia nella quale è fondata la vita speculativa.</p>
<p>[121-123] <emph>Li miei compagni</emph>: facta l'oratione dimostra che e suoi compagni s'accesono sì al navichare che con difficultà gl'harebbe ritenuti. Et per questo allegoricamente dimostra che quando e sensi interiori et l'appetito sono illustrati dal lume dell'intellecto si persuadono sì interamente che mai abbandonano lo 'ntellecto, ma a quello sono obedienti chome optimi figluoli al saggio padre.</p>
<p>[124-126] <emph>Et volta nostra poppa nel mattino</emph>: chi navicha a occidente ha la prua volta a quello, et la poppa al mattino, cioè al levante; <emph>de' remi facemo ale</emph>: perchè e remi sono al legno chome l'ale all'ucciello. Onde Virgilio dixe "remigio alarum" transferendo e remi al volare, et altrove "per mare velivolum" transferendo el volare a' remi; <emph>al folle volo</emph>: sta nella translatione, imperochè havendo chiamato e remi ale chiama el vogare volare; <emph>folle</emph>: stolto perchè è somma stultitia fare impresa sopra alla possibilità sua. Nè è contro all'alegorico senso dato di sopra dove ponemmo Ulixe per huomo che cerchi la sapientia. Imperochè non vitupera el proposito d'Ulixe a volere andare alla vita beata, ma dimostra el <emph>volo</emph>, <emph>i.</emph> la via, esser <emph>folle</emph>, cioè stolto; <emph>sempre acquistando dal lato mancino</emph>: benchè navichassino a Ponente, nientedimeno pendevono alla sinistra parte, che era al loro mezo giorno.</p>
<p>[127-129] Il perchè erono già tanto sobto el polo antartico, che quello el quale a noi è depresso, et basso, a lloro era elevato sopra capo, in forma che la nocte vedeano le stelle da quello, le quali noi non possiamo vedere. Et el nostro polo arctico el quale a noi sempre è elevato. Et sempre, cioè sopra capo al loro era depresso, et sì basso, che le stelle di quello, le quali a noi sempre appariscono nè mai tramontano non apparivono et non nascevon loro. Ha el cielo due puncti sopra a' quali si volgea, et questi si chiamano poli; de' quali due uno sempre da noi è veduto, perchè ci è tanto sopra capo, che benchè el cielo si gyri, nientedimeno non perdiamo mai le stelle che gli sono molte propinque. Et è chiamato questo polo arctico da' Greci, perchè secondo le favole in queste propinque stelle transfigurò Giove Calisto amata da llui, la quale prima Iunone havea transformata in orsa; et "arctos" in greco significa orsa. E Latini la nominano Septentrione, et ha questa imagine dell'orsa altrimenti decta elice .xxiiii. stelle tra le quali è la tramontana el corno et el carro. Dicono le favole che accorgendosi Iunone che questa Calysto nympha d'Arcadia era stata conosciuta da Iove suo marito, per gelosia la mutò in orsa. Et Iove per ricompenso di tale danno la convertì nel segno già decto; et Iunone impetrò da Thetis dia marina, che non la lasciassi mai bagnare nel mare, chome si bagnano l'altre stelle. Questo fingono e poeti, perchè l'altre stelle quando sono all'occidente et tramontano, pare che si tuffino in mare; et non pare questo dell'orsa, perchè mai non tramonta. È similmente l'altra decta orsa minore, et anchora cynosura, alla quale navichano quegli di Phenicia, chome noi navichiamo alla maggiore.</p>
<p>[130-132] <emph>Cinque volte raccieso et tante casso</emph>: nel paradiso dimostrerremo la ragione, perchè la luna ogni mese si raccende crescendo et poi scemando si spegne.</p>
<p>[133-135] <emph>Quando n'apparve una montagna bruna Per la distantia</emph>: dopo al quinto mese ancora navicando scopersono una montagna; <emph>bruna Per la distantia</emph>: la quale era ancora tanto distante et lontana che parea bruna et obscura. Questa voglon molti che sia la montagna del purgatorio, et del paradiso terrestre, la quale dicono esser sobto la plaga equinoctiale, et tanto alta che aggiunga insino al cielo della luna. Onde sobgiugne <emph>et alta tanto Quanto veduta non havea alchuna</emph>: et di questa diremo nel principio del purgatorio.</p>
<p>[136-138] <emph>Noi ci allegramo</emph>: chome si rallegrano e marinari quando dopo lunga navicatione veghon terra nella quale sperano poter posarsi; <emph>et tosto tornò in pianto</emph>: imperochè donde speravamo la salute, indi venne el vento che ci sobmerse. Et certo chi fa grande impresa sopra le sue forze spesso quando spera esser alla perfectione mancha; <emph>che dalla nuova terra</emph>, nuova a noi, perchè non l'havevamo più vista, <emph>un turbo nacque</emph>, <emph>i.</emph> una gran revolutione di vento, et disopra habbiamo dimostro che cosa sia turbo in latino, <emph>et percosse del legno el primo canto</emph>: percosse la prua che è la prima parte della nave.</p>
<p>[139-142] <emph>Tre volte el fè girare con tutte l'acque</emph>: imperochè l'acque giravano et facean ritrosia, et girando l'acque, girava la nave, et alla quarta levò la poppa in su et la prora andò in giù, <emph>come piacque altrui</emph>, cioè a Dio o alla fortuna o al fato; <emph>Infin che 'l mare fu richiuso sopra noi</emph>, et noi restammo sobto acqua.
</p></div3></div2>
<div2><head>XXVII</head>
<argument><p>CANTO .XXVII. DELLA PRIMA CANTICA DI DANTHE</p></argument>
<div3><head>vv.  1-15</head>
<lg><l>Già era dritta in su la fiama et queta</l>
<l>per non dir più, et già da noi sen gìa</l>
<l>con la licentia del dolce poeta,</l></lg>
<lg><l>Quando un'altra che drieto a llei venia</l>
<l>ne fece volger gl'ochi alla sua cima,</l>
<l>per un confuso suono che fuor n'uscia.</l></lg>
<lg><l>Chome 'l bue cicilian che mugghiò prima</l>
<l>col mugghio di colui, et ciò fu dricto,</l>
<l>che l'havea temperato con sua lima,</l></lg>
<lg><l>Mugghiava con la voce dell'afflitto</l>
<l>sì che con tutto che fussi di rame</l>
<l>pure el parea dal dolor traficto,</l></lg>
<lg><l>Chosì per non haver via nè forame</l>
<l>dal principio del fuoco in suo linguaggio</l>
<l>si convertieno le parole grame.</l>
</lg>
<p>Fu constrecto el poeta dal numero de' versi a mutare canto; nientedimeno si continua nella medesima materia de' consigli fraudulenti; et chome nel superiore cantico induxe a parlare Ulixe, così in questo parla el conte Guido da Monte Feltro.</p>
<p>[1-6] Congiugne adunque questo canto col superiore dicendo che havendo la fiamma dove era Ulixe et Diomede finito el suo parlare drizò la puncta la quale havea piegata inverso Danthe, et acquietata se ne partiva con licentia di Virgilio; et nel medesimo tempo un'altra fiamma venendo inverso Danthe, perchè di lei usciva un confuso suono, fece che loro volsono gl'occhi alla sua cima.</p>
<p>[7-12] <emph>Come el bue siciliano</emph>: la comperatione è optima per la quale dimostra che chome el bue facto di rame et messovi dentro l'huomo quando l'huomo gridava mandava fuori per la bocca dell'animale un suono che pareva el mugghio suo, et non la voce humana; chosì questo spirto parlando nella fiamma mandava fuori per la punta della fiamma un confuso suono. Ma acciochè intenda la historia, Phalaris fu re d'Agringento città di Sicilia. El quale per somma crudeltà proponeva premio a chi trovassi nuovo cruciato o tormento contro a gl'huomini, et ne' medesimi tempi fu Perillo atheniese artefice di grande ingegno. Chostui formò un toro di bronzo di sobtilissime piastre, nel quale volea che si mettessi chi havea a essere ucciso, et intorno si facessi fuoco; onde quando per superchio ardore l'huomo dentro postovi gridassi, uscissi voce che paressi horrendo mugghio di bue. Phalaris gli rendè degno guiderdone a tale opera. Imperochè volle che lui el primo fussi che tale supplicio provassi. Et certo è giusta chosa che chi è inventore di crudeltà di quella medesima perisca; et optimamente questo expresse Ovidio: "non est lex equior ulla Quam necis artificem fraude perire sua". Di Perillo manifesta Propertio: "et gemere in tauro seve Perille tuo". Et Iuvenale: "Phalaris licet imperet ut sis Falsus et admoto dictet periuria tauro Summum crede nephas animam preferre pudori". Adunque optimamente dixe <emph>el bue ciciliano</emph>, el bue fabricato in Sicilia da Perillo, <emph>che mugghiò prima Chol pianto di colui Che l'havea temperato con sua lima</emph>: et questo fu Perillo chome habbiamo decto; <emph>Mugghiava</emph>: non con la sua voce perchè era inanimato, ma con quella dell'afflicto, cioè con quella di colui che dentro v'era tormentato; <emph>et ciò fu dritto</emph>: et questo fu chosa diricta et iusta, imperochè la crudeltà di tale inventore meritava tal supplicio. Sichè con tutto che questo bue fussi di rame, nientedimeno parea che lui mugghiassi chome fa el bue vivo quando è traficto dal dolore.</p>
<p>[13-15] <emph>Chosì per non havere</emph>, quella anima rinchiusa nella fiamma, <emph>via nè forame</emph>, cioè per non havere alchuna apritura, <emph>dal principio del fuoco Si convertieno le parole grame</emph>: cioè infelici et misere.</p></div3>
<div3><head>vv.  16-30</head>
<lg><l>Ma poscia ch'ebbor colto lor viaggio</l>
<l>su per la punta dandole quel guizo,</l>
<l>che dato havea la lingua in lor passaggio,</l></lg>
<lg><l>Udimmo dire: "O tu a cui io drizo</l>
<l>la voce et che parlavi mo' lombardo</l>
<l>dicendo "Issa ten va, più non t'adizzo"</l></lg>
<lg><l>Perch'io sia giunto forse alquanto tardo</l>
<l>non t'incresca restare a parlar meco,</l>
<l>vedi che non incresce ad me che ardo.</l></lg>
<lg><l>Se tu pur mo' in questo mondo cieco</l>
<l>caduto sei di quella dolce terra</l>
<l>latina onde mia colpa tutta recho,</l></lg>
<lg><l>Dimmi se Romagnuoli han pace o guerra,</l>
<l>ch'io fui de' monti là entro ad Urbino</l>
<l>nel giogo da che 'l Tever si diserra".</l>
</lg>
<p>[16-18] Pone chome el conte Guido essendosi accorto per le paroli decte a Ulixe che e poeti erono italiani domanda loro dello stato di Romagna chome cupido d'intendere nuove della patria, onde dice che poi che le parole che prima erono uno confuso suono per non trovare uscita della fiamma presono lor viaggio <emph>su per la puncta</emph> della fiamma, la quale dava tal <emph>guizo</emph>, cioè tal moto, quale havea dato <emph>la lingua in lor passaggio</emph>. Guizzare è velocemente muoversi.</p>
<p>[19-21] <emph>Udimmo</emph>, Virgilio et io, <emph>O tu</emph>, Virgilio a chui drizò la voce, <emph>che parlavi mo'</emph>, poco avanti, <emph>lombardo</emph>, ragguardo alla patria di Virgilio, <emph>dicendo "Issa</emph>, cioè adesso, <emph>ten va più non t'adizzo"</emph>: adizo te, ti provoco, adirizare significa provocare et irritare.</p>
<p>[22-24] <emph>alquanto tardo</emph>: sobto velame intende el conte esser giunto tardi, <emph>i.</emph> dopo e secoli ne' quali fioriano Homero et Virgilio. Quasi dica: se io fussi stato a' tempi vostri voi haresti scripto di me chome scrivesti d'Ulixe. Di che anchora si ramaricò Alexandro Magno quando giunto alla sepultura d'Achille dixe: "o felicem adolescentem qui talem preconem laudum tuarum adinveneris"; et è sanza dubbio felicità d'uno huomo egregio trovare scriptore eloquentissimo delle sue lode.</p>
<p>[25-27] <emph>Se tu</emph>: ordina el texto "se tu sei pur mo' caduto"; <emph>in questo mondo cieco</emph>: chiama mondo cieco lo 'nferno essentiale perchè è nelle tenebre del centro, et morale, perchè ogni vitio è cieco perchè viene da ignorantia, la quale è cecità di mente; <emph>da quella dolce terra latina</emph>, d'Italia, <emph>ond'io tutta mia colpa recho</emph>: perchè in quella commisi l'errore del quale qui sono punito chome apresso dimostrai.</p>
<p>[28-30] <emph>Dimmi se Romagnuoli</emph>: ha usato conveniente exordio in questa sua petitione, prima faccendolo atento pregandolo non gli sia grave arrestarsi essendo fuori delle fiamme non essendo grave a llui che arde. Dipoi dimostra facilità richiederlo di chosa a llui facile venendo novellamente d'Italia, et finalmente fa petitione honesta, perchè è chosa honesta domandare dello stato di Romagna essendo romagnuolo; <emph>ch'io fui de' monti là entro ad Urbino</emph>: intende di Monte Feltro. Imperochè questi monti onde nasce el Tevero dividono la Romagna dalla Toscana.</p></div3>
<div3><head>vv.  37-54</head>
<lg><l>Io ero in giuso ancora attento et chino</l>
<l>quando 'l mio duca mi tentò da costa</l>
<l>dicendo: "Parla tu, questi è latino".</l></lg>
<lg><l>Et io havea già prompta la risposta,</l>
<l>sanza indugio a parlare incominciai:</l>
<l>"O anima che sei là giù nascosta,</l></lg>
<lg><l>Romagna tua non è et non fu mai</l>
<l>sanza guerra ne i cuor de' suoi tiranni,</l>
<l>ma palese nessuna hor ven lasciai.</l></lg>
<lg><l>Ravenna sta chome stata è molt'anni,</l>
<l>l'aquila di Polenta la si cova</l>
<l>sì che Cervia ricuopre con suo vanni.</l></lg>
<lg><l>La terra che fe' già la lunga prova</l>
<l>et de' Franceschi sanguinoso mucchio</l>
<l>sobto le branche verdi si ritruova.</l></lg>
<lg><l>El mastin vecchio et nuovo da Verrucchio</l>
<l>che fecion di Romagna el mal governo</l>
<l>là dove soglon far de' denti succhio.</l></lg>
<lg><l>La città di Lamone et di Santerno</l>
<l>conduce el lioncel del nido bianco</l>
<l>che muta parte dalla state al verno.</l></lg>
<lg><l>Et quella a chui el Savio bagna el fianco</l>
<l>così com'ella sie tra 'l piano e 'l monte</l>
<l>tra tyrannia si vive et stato franco".</l>
</lg>
<p>Chome le historie antiche il più delle volte fa parlare a Virgilio, chosì nelle moderne lui è adomandatore o narratore.</p>
<p>[37-39] <emph>Romagna tua</emph>: prima in genere dimostra che la mente de' Romagnuoli, et <emph>maxime</emph> de' tyranni di quella regione, sempre è attesa alla guerra; benchè al presente palesemente nessuna ve ne sia. Dipoi viene al particulare.</p>
<p>[40-42] <emph>Ravenna</emph>: questa città in Romagna è antichissima; della quale in que' tempi era signore Guido Novello da Polenta, huomo circunspecto et eloquente, el quale hebbe el nostro poeta in somma veneratione in vita, et in morte magnificamente l'honorò. Nè dimentichò e figluoli dopo la morte di Danthe, ma conservogli ne' beni donati al padre. Et ivi è rimasa sua successione; et hoggi è in Ravenna Danthe figluolo disceso da Danthe huomo molto licterato et eloquente et degno di tal sangue; et el quale meritamente si doverrebbe rivochare nella sua antica patria et nostra rep. El corpo del poeta giace honoratamente in Ravenna; et è giudicio d'ogni savio et licterato huomo che el popolo fiorentino doverrebbe ridurlo nella patria, et honorarlo di sepultura degna di tal poeta. Hora dimonstra Ravenna essere covata dall'aquila, che significa che clementemente è recta et governata chome dalla madre e piccholi figlolini da' signori di Polenta, l'arme de' quali è una aquila meza biancha in campo azurro, et l'altra metà rossa in campo d'oro. Et perchè erono questi medesimi anchora signori di Cervia terra posta nel lito nel mare Adriatico lontana da Ravenna quindici migla, però dimonstra che questa aquila distende tanto l'ali che ricuopre quella <emph>cho suoi vanni</emph>: vanni sono le penne dell'ale dopo le prime, le quali sono chiamate coltelli. Polenta è piccol castello vicino a Brettenoro; onde fu el principio di questa stirpe.</p>
<p>[43-45] <emph>La terra che fe' già la lunga prova</emph>: intende Forlì, el quale e Romani chiamorono Forum Livii, posta quasi nel mezo di Romagna, del quale questo Guido fu già signore, et qui hebbe victoria de' Franceschi. Imperochè nel mille ducento ottantadue Martino tertio sommo pontefice, el quale fu dal Torso nel reame di Francia, mandò per conte di Romagna Giovanni de Apia huomo peritissimo di tutti e Franceschi in facti d'arme, el quale favorissi la parte guelfa nel tempo che el già nominato Guido capo di parte ghibellina tenea Forlì. Venne adunque, et nella prima giunta hebbe Faenza; et indi faceva guerra a Forlì. Ma Guido considerando le forze di Giovanni et el robusto suo exercito di Franceschi, ricorse all'usate sue astutie, et con tractato doppio induxe Giovanni che el primo giorno di maggio innanzi l'alba chon tutto l'exercito venne a Forlì, et credendosi essere ricevuto chome amico con parte scelta di sua gente entrò per una porta la quale Guido gl'havea facta aprire, et gl'altri lasciò strecti sobto l'ombra d'una quercia; entrorono adunque dentro e Franceschi, et perchè sono di natura avari disubito si dectono alle rapine. Guido nell'entrare di Giovanni di nascoso uscì per l'altra porta, et in brieve tempo roppe quegli che erono rimasi alla quercia, et dipoi tornato a Forlì si volse all'uccisione de' nimici già sparsi per le chase a predare. Onde pochi furono che potessino rimontare a cavallo et fuggirsi della terra; gl'altri furono morti in gran numero. Questo fu principio di maggior guerra. Imperochè l'anno sequente Martino mandò nuovo exercito a Giovanni, et con quello finalmente hebbe Forlì, et caccionne Guido; <emph>la terra che fe' già la lungha prova</emph>: perchè lungo tempo fe' resistentia al papa; <emph>et de' Franciosi sanguinoso mucchio</emph>: <emph>i.</emph> monte et cumulo. Mucchio in fiorentino significa quello che in latino "cumulus", il che è monte facto di chose ragunate insieme; <emph>sotto le branche verdi si ritruova</emph>: è sobto gl'Ordelaffi, l'arme de' quali è un lion verde dal mezo in su in campo d'oro; et dal mezo in giù con tre liste verdi, et tre d'oro. In questo tempo era signore Sinibaldo Ordolaffi.</p>
<p>[46-48] <emph>El mastin vecchio</emph>: artificiosa, et molto gioconda varietà usa el poeta in questa discriptione. Ponendo hora l'arme, et hora sopra nomi di signori. Ma a dichiaratione di questo texto a nessuno è incognito che mastino significa cane grande et mordace. Il perchè per conveniente similitudine chiama mastino el tyranno, el quale lania et divora crudelissimamente e subditi. Et qui intende due Malatesti, padre et figluolo, huomini violenti et crudeli, e quali tenevano Arimino. Questi signori hebbono origine da un Malatesta el quale fu dalla Penna de Billi castello posto nel contado di Monte Feltro, el quale per molte prodeze sue nella disciplina militare meritò che gl'ariminesi lo facessino loro cittadino, et honorassinlo di belle chase et d'altri premii. Di costui nacque un altro Malatesta, huomo di grande animo et bellicoso, el quale ruppe el conte Guido a Monte Loro, benchè dipoi fussi da llui ropto al ponte di san Procolo; et hebbe tanta auctorità et sequito che si fece signore d'Arimino. Chostui generò Gianni Scianchato et Paolo, de' quali dicemmo disopra quando facemmo mentione della Francesca et Pandolfo. <emph>Item</emph> Malatestino, el quale fu cieco da uno occhio, et huomo di grande astutia, et succedecte al padre. Et di Malatestino nacque Ferrantino, el quale succedecte al padre insieme con Pandolfo suo zio, et questi furono signori di gran parte della Marcha d'Ancona. Adunque qui intende el mastino vecchio per Malatesta primo signore, et il nuovo per Malatestino; <emph>da Verrucchio</emph>: questo è un castello el quale gl'Ariminesi donorono al primo Malatesta. Onde benchè sua origine fussi dalla Penna de Billi, nientedimeno furono denominati di qui; <emph>Montagna</emph>: fu nobile cavalieri della famigla de' Parcitati d'Arimino, capo di parte ghibellina, el qual Malatesta con altri ghibellini fè piglare et diello in guardia a Malatestino, et dipoi domandandolo spesse volte se lo guardava bene lo fece morire; <emph>fanno succhio de' denti</emph>: havendogli chiamati mastini sta nella translatione. Perchè el mastino nuoce co denti, dice che loro <emph>fanno succhio</emph>, cioè succhiello et trivello, <emph>de' denti</emph>, perchè trafiggono e subditi.</p>
<p>[49-51] <emph>La città di Lamone et di Santerno</emph>: intende Faenza appresso della quale corre el fiume Lamone; et Imola, ove corre Santerno. Questa si chiamò Forum Cornelii. Dipoi perchè fu fervente nella fede da questo verbo "imolare" che significa sacrificare fu decta Imola; et intende di Machinardo, et la historia è questa. Maghinardo Pagano fu d'un castello de' monti sopra Imola, el quale non meno per felicità che per virtù, diventò signore di Forlì, di Faenza, et d'Imola, benchè non le possedessi tutte insieme. Imperochè nell'anno dugentesimo nonagesimo sopra mille, et nel dì dodici di novembre, Stephano da Ghinazano romano chonte di Romagna fu preso in Ravenna da quegli di Polenta. Il che decte occasione a Maghinardo insignorirsi di Faenza, et e Bolognesi di piglare Imola. Dipoi el papa mandò Bandino vescovo d'Arezo della famigla de' conti Guidi da Romena, el quale riduxe le terre di Romagna ad obedientia della sedia appostolica. Ma dipoi nel sequente anno, et nel vigesimotertio di dicembre, di nocte di furto prese Forlì et in quella el conte Aghinolfo da Romena fratello del già decto vescovo, et preso Forlì assediò Cesena dove era el conte di Romagna. Et nell'anno nonagesimosexto havendo facto legha con Azone terzo da Exti contro a' Bolognesi, e quali gl'havevono tolto Forlì, tolse loro Imola non sanza danno et ignominia di quegli. Imperochè combattè con loro, e quali erono circa quattromila, et presene et uccisene assai; <emph>el lioncello del nido bianco</emph>: Maghinardo Pagano da Susinana, la cui arme era un leone azurro. Alchuni dicono vermiglo nel campo bianco; <emph>che muta parte dalla state al verno</emph>: chostui chome dicemmo di sopra in Romagna fu di chasa de' Pagani, e quali erono ghibellini. Nientedimeno perchè da Paghano suo padre rimanendo giovinetto fu lasciato sobto la tutela de' Fiorentini, et da quegli fu sempre difeso, et mantenuto, chome huomo gratissimo fu sempre in loro favore in ogni impresa. Onde nel verno, cioè in Romagna, la quale è ad noi ad septentrione regione fredda, era ghibellino; et nella state, cioè in Toscana, la quale a Romagna è a mezo dì, regione calda, era guelfo. Alquanti spongono questo luogo semplicemente dicendo che mutava spesso parte, in modo che se da state era d'una el verno era d'un'altra.</p>
<p>[52-54] <emph>Et quella ad chui el Savio</emph>: intende Cesena, appresso della quale corre el fiume da' Latini decto Sapis, et da noi si dice Savio. In questi tempi tra tanti tyranni in Romagna solamente Cesena reggeva in libertà. Benchè alchuna volta e principali cittadini di quella usassino alchuna tyrannia.</p></div3>
<div3><head>vv.  55-66</head>
<lg><l>Hora chi sei ti priego che ne conti,</l>
<l>non esser duro più ch'altri sia stato</l>
<l>se 'l nome tuo nel mondo tegna fronte".</l></lg>
<lg><l>Poscia che 'l fuoco alquanto hebbe rughiato</l>
<l>al modo suo, l'acuta punta mosse</l>
<l>di qua di là, et poi diè cotal fiato.</l></lg>
<lg><l>"S'io credessi che mia risposta fosse</l>
<l>a persona che mai tornassi al mondo,</l>
<l>questa fiamma staria sanza più scosse;</l></lg>
<lg><l>Ma perciò che già mai di questo fondo</l>
<l>non tornò vivo alchun s'i' odo el vero</l>
<l>sanza tema d'infamia ti rispondo.</l>
</lg>
<p>[55-57] Essendo stato liberale a questa anima, el nostro poeta con sicurtà richiede lei che gli dica el nome suo aggiugnendo <emph>se 'l nome tuo nel mondo tegna fronte</emph>: cioè rimanga in fama, imperochè se diciamo uno non haver fronte quando non ha rispecto all'honore, possiamo per l'opposito dire, che chi è honorato habbi fronte.</p>
<p>[61-63] Al quale risponde l'anima che se credessi rispondere a chi havessi a tornare nel mondo non farebbe parola; et questo è che essendo restato buona opinione di lui per essersi facto frate non vorrebbe che si sapessi la sua dannatione. Ma è contento di manifestarsi sperando che lui non habbia a ritornare nel mondo havendo udito che chi entra nello 'nferno non ne può uscire, et questo scrive el poeta per dimonstrare quanto sia la cupidità della fama appresso d'ogni huomo in qualunque stato si ritruovi.</p></div3>
<div3><head>vv.  67-84</head>
<lg><l>Io fui huom d'arme et poi fu' cordellero</l>
<l>credendomi sì cinto fare emenda,</l>
<l>et certo el creder mio venia intero</l></lg>
<lg><l>Se non fussi il gran prete, a chui mal prenda,</l>
<l>che mi rimisse nelle prime colpe</l>
<l>et come et <emph>quare</emph> voglo che m'intenda</l></lg>
<lg><l>Mentre ch'io forma fui d'ossa et di polpe</l>
<l>che la madre mi diè, l'opere mie</l>
<l>non furon leonine, ma di volpe.</l></lg>
<lg><l>Et gl'argomenti et le coperte vie</l>
<l>io seppi tutte et sì menai lor arte</l>
<l>ch'al fine dalla terra el suono uscie.</l></lg>
<lg><l>Quando mi vidi giunto in quella parte</l>
<l>di mia età dove ciaschun dovrebbe</l>
<l>calar le vele et raccogler le sarte,</l></lg>
<lg><l>Ciò che m'era piaciuto allhor m'increbbe,</l>
<l>et pentuto et confesso mi rendei;</l>
<l>ah miser lasso, et giovato sarebbe.</l>
</lg>
<p>[67-69] Questa è la risposta che fa el conte Guido per la quale dimostra che l'exercitio suo fu in facti d'arme; et poi inverso el fine della vita diventò cordelliero. Il che significa frate di san Francesco, perchè si cingono di corda credendosi in questo modo potere <emph>fare emenda</emph>, cioè emendarsi de' suoi peccati.</p>
<p>[70-72] Et riuscivagli el pensieri, <emph>se 'l gran prete</emph>, cioè el papa, non gl'havessi persuaso che lui tornassi <emph>nelle prime colpe</emph>, et ne' primi errori, nelle fraude et ne' consigli fraudulenti, ne' quali s'era exercitato nella vita passata; <emph>et chome et quare</emph>, et in che modo et perchè, <emph>voglo che m'intenda</emph>.</p>
<p>[73-75] <emph>Mentre ch'io forma fui d'ossa et di polpe</emph>: cioè mentre che io fui in vita, et fui insieme anima et corpo. Imperochè pigla qui <emph>forma</emph> per anima, et <emph>polpe et ossa</emph> per corpo. Et certo la forma è quella che dà l'essere alla chosa; chome verbi gratia, veggiamo una statua di Mercurio di bronzo. In quella adunque non quel bronzo che è la materia fa che sia Mercurio, ma la forma che è nella materia. Chosì l'huomo non è huomo per havere el corpo composto di quattro elementi de' quali sono composti e corpi di tutti gl'altri animali, ma per havere l'anima l'anima rationale sanza la quale non saremmo huomini. Adunque intendi così el texto: mentre ch'io fui forma d'ossa et di polpe, <emph>i.</emph> di corpo, el quale ha ossa et carne, cioè mentre che questa anima fu congiunta col corpo, <emph>che la madre mi diè</emph>: le quali ossa et polpe mi decte mia madre. Imperochè nella generatione el seme paterno non è altro che spiriti e quali sono artefici a formare el corpo. Ma la madre dà el sangue suo del quale chome di materia el paterno seme forma el corpo humano, onde è decta "mater quia prebet materiam"; <emph>l'opere mie Non furon leonine</emph>, non usai le forze apertamente, et sanza insidie o fraude chome fa el lione, <emph>ma di volpe</emph>: furono opere volpine. Imperochè le mie guerre et e miei facti furono coperti insidiosi, et pieni d'astutia, et di fraude. Il perchè Cicerone in libro <emph>De officiis</emph>: "cum autem duobus modis, i. vi aut fraude fiat iniuria, fraus quasi vulpecule, vis leonis videtur, utrunque homini alienissimum; sed fraus odio digna maiori. Totius autem iniustitie nulla capitalior quam eorum, qui tum, cum maxime fallunt id agunt ut boni viri videantur". Et certo è molto maggiore la ingiuria che si fa con fraude, che quella che si fa con forza, et sanza dubbio sarebbe la vita humana in molto maggiore tranquillità, se chome in Candia isola secondo Plinio non sono volpi, chosì tra gl'huomini non fussino animi volpini.</p>
<p>[76-78] <emph>Et gl'argomenti et le coperte vie</emph>: dimostra che cosa sia opera volpina, la quale ha due parti. Prima è sobtiglare lo 'ngegno a trovar la fraude, onde dixe <emph>gl'argomenti</emph>; dipoi trovare modi et vie coperte, le quali ti conduchino alle fraude innanzi che tu sia scoperto; <emph>io seppi tutte</emph>: a dinotare che nessuna spetie di fraude gli fu incognita, et questo pruova da gl'effecti. Imperochè tante n'usò et di tante maniere che per vulgatissima fama fu conosciuto per tutto sommo artefice di fraude; et per questo dice <emph>io menai</emph> et guidai <emph>sì l'arte loro, Che 'l suono</emph>, che la fama, ne derivò <emph>al fin della terra</emph>, insino all'extreme parti del mondo. Et questa fu la mia vita insino alla senectù.</p>
<p>[79-81] <emph>Ma quando mi vidi giunto in quella parte Di mia età, ove</emph>, nella quale senectù, <emph>ciaschun dovrebbe Calar le vele, et raccogler le sarte</emph>: la vita humana è simile alla navigatione. Imperochè in quella chosì varia la fortuna dandoci hora serena felicità, et hora nubilosa adversità, chome e venti fanno el mare hora sereno et tranquillo, et hora turbulento et tempestoso. Et el nostro vivere è navigare per questo mare; et la senectù è quasi un porto di questa vita, et però dice <emph>quando io mi vidi giunto in quella parte Di mia età</emph>, et intende quando fu' giunto alla senectù, <emph>ove ciaschuno huomo Dovrebbe calar le vele et raccogler le sarte</emph>: sta nella translatione. Imperochè chome e marinari giunti a porto pongon fine alla loro navigatione, et disarmano calando le vele et raccoglendo le sarte, chosì gl'huomini giunti alla senectù debbono lasciare tutte l'operationi mondane et a quelle por fine; et chosì fece Guido, el quale dal peccato si convertì all'opere spirituali.</p>
<p>[82-84] Et toccha in questo luogo tre chose necessarie a colui el quale si vuole riconciliare con Dio. La prima è contritione, che fa che riconosciamo el peccato, et dispiaceci. Onde dice <emph>Ciò che m'era piaciuto allhor m'increbbe</emph>. La seconda è penitentia, che fa che ci pentiamo dell'errore commesso, et doglancene con preposito di non errare per l'advenire, et di satisfare quello che siamo tenuti satisfare. Onde dice <emph>et pentuto</emph>. La terza è la confessione che fa che conosciuto el peccato l'huomo s'ahumilia et vergognasi. Onde sequita <emph>et confesso mi rendei</emph>, perchè el peccatore cerca la pace con Dio, al quale el peccato l'havea facto ribello, et questa è l'absolutione del sacerdote che è quasi una forma che s'ha a imprimer nell'animo nostro; et l'animo è quasi una materia che debba ricever tale impressione. È necessario che la materia cioè l'anima si prepari a potere ricevere tal forma. Nè si può preparare sanza le tre già decte chose. Imperochè se offendono Idio pensando, dipoi parlando, et finalmente operando male, conviene che alla mala cogitatione satisfaccia la contritione, et alla mala locutione la confessione, et al male operare la penitentia; anchora perchè nel peccato concorrono deliberatione, delectatione et perseveratione, la contritione ristora la mala deliberatione. El pentimento, perchè ha dolore in sè, ristora la delectatione. La confessione interrompe la perseverantia; <emph>ha miser lasso et giovato sarebbe</emph>: duolsi che havendo facto buon principio col quale si potea salvare, el papa lo trahessi et rimovessi da quello.</p></div3>
<div3><head>vv.  85-105</head>
<lg><l>Ma 'l principio de' nuovi pharisei</l>
<l>havendo guerra presso al Laterano,</l>
<l>et non con Saracini nè con Giudei,</l></lg>
<lg><l>Che ciaschun suo nimico era christiano</l>
<l>et nessuno era stato a vincer Acri,</l>
<l>nè mercatante in terra di soldano,</l></lg>
<lg><l>Nè sommo officio nè ordini sacri</l>
<l>guardò in sè nè in me quel capresto</l>
<l>che solea fare e suoi cincti più macri.</l></lg>
<lg><l>Ma chome Constantino chiese Silvestro</l>
<l>dentro a Siracte a guarir delle lebbre,</l>
<l>chosì mi chiese questi per maestro,</l></lg>
<lg><l>Ad guarir della sua superba febbre,</l>
<l>domandommi consiglo, et io tacetti</l>
<l>perchè le sue parole mi parvono ebbre,</l></lg>
<lg><l>Et poi mi dixe: "Tuo cuor non sospecti;</l>
<l>fin hor t'assolvo, et tu m'insegna fare</l>
<l>sì chome Prenestina in terra getti.</l></lg>
<lg><l>Lo ciel poss'io serrare et diserrare</l>
<l>chome tu sai, però son due le chiavi</l>
<l>che 'l mio antecessor non hebbe care".</l>
</lg>
<p>Era condocto a porto di salute Guido, ma el papa lo induxe a ritornare all'antico peccato di dare fraudulento consiglo, el quale non volendo lui da principio dargli, perchè temea del peccato, fu ingannato dal papa absolvendolo di quello che non potea absolvere chome poco disobto diremo.</p>
<p>[85-87] <emph>El principe de' nuovi pharisei</emph>: el papa è principe de' prelati, quali per traslatione chiama pharisei, e quali nella antica legge erono in grande prezzo nell'ordine sacerdotale; ma de' pharisei dicemmo pocho disopra; <emph>havendo guerra presso al Laterano</emph>: la historia è questa, nel .M.cc.lù.vii. papa Bonifatio havendo conceputo inplacabile odio contro a' Colonnesi, le chui chase sono presso a sancto Giovanni Laterano, perchè due cardinali di quella famigla, messere Iacopo et messere Piero, gl'erono stati contrarii nella sua electione, et dipoi Sciarra dalla Colonna havea rubate certe some de' suoi thesori, privò questa famigla di tutti gl'honori, et beneficii, et comandò a e già decti due cardinali che ponessino giù e cappelli, et le veste cardinalesche. Et perchè loro non ubbidirono privò tutta quella famigla d'ogni honore et dignità, et disfece le loro case in Roma, et tolse le loro castella, et parte ne decte a gl'Orsini, parte disfece, et finalmente assediò Nepi la quale si dette con certi pacti, dipoi non potendo havere Preneste città inexpugnabile, mandò da questo conte Guido già frate minore dal quale non potendo impetrare che diventassi suo capitano in questa guerra lo dimandò di consiglo. Hebbe per consiglo che promettessi assai et atenessi pocho. Il perchè Bonifatio fingendo commuoversi a misericordia operò con amici comuni che loro s'ahumiliassino. E cardinali creduli vennono in veste negra et abbietti se gli gittorono a' piedi confessandosi peccatori et chiedendo misericordia, a' quali el papa promesse la ristitutione del tutto se davano Preneste. Dipoi havutala la disfè da' fondamenti, et fella rifare a piè del monte nella pianura et chiamolla Civita del papa. Il che impaurì in forma e due decti cardinali, che dipoi sempre stettono occulti, insino che finalmente Bonifatio chon quelle medesime arti con le quali havea ingannato altri da Sciarra fu facto miserabilmente morire; <emph>havendo guerra appresso al Laterano</emph>: havea guerra cho Colonnesi, e quali habitavono in Roma appresso a san Giovanni Laterano; <emph>et non con Saracini nè con Giudei</emph>: adunque era inlecita guerra.</p>
<p>[88-90] Pone le circunstantie che aggravano el peccato. È aliena dalla mansuetudine pontificia fare guerra; ma più alieno far guerra a' christiani, et alienissimo a quegli che gli sono vicini; <emph>et nessuno era stato a vincer Acri</emph>: rimuove ogni scusa, perchè non solamente facea guerra con quegli che erono christiani, ma con quegli e quali essendo christiani non haveano facto mai contro alla religione, imperochè non haveano mai rinnegato Dio, chome quegli e quali vennono col soldano di Babyllonia a vincere Acri. Nè erono stati merchatanti e quali havessino portato mercatantie prohibite dalla chiesa a gl'infedeli, et acciochè intendiamo meglo la historia, ci ricorderemo che havendo e christiani perduto Antiochia et Tripoli, et ogni altra terra in Siria excepto che Acri, la quale era dove anticamente fu Ioppe, in questa si riduxono tutte le forze de' christiani poste contro a gl'infedeli, perchè è nella fronte del nostro mare propinqua a Hierusalem .lxx. migla, et nel mezo di Soria, et quasi nel centro del mondo, et era porto apto chosì a gl'orientali chome a gl'occidentali mercatanti. Il perchè era riceptacolo d'ogni natione et d'ogni lingua. Qui era domicilio al re di Hierusalem et di Cipri, al principe d'Antiochia, alla congregatione dello spedale di san Giovanni. Quivi facea residentia el legato del papa, et el luogotenente del re di Francia, et del re d'Inghilterra, et tanti altri che in quella città erono .xvii. corti, ciaschuna con iuriditione di sangue. Il che generava gran confusione nell'administratione della terra. Il perchè advenne che l'anno .M.cc.lù.i. essendo triegua tra loro et el soldano fu da' christiani ropto la triegua, perchè e principi già decti vi tenevono circa .xiiii. miglaia di soldati, e quali essendo mal pagati furono quasi che dalla fame constrecti a rubare et uccidere e saracini che sobto la fede della triegua venivono in Acri. El soldano commosso da tale ingiuria mandò imbasciadori che domandassino le chose rapte et e raptori, et non le 'mpetrando venne con exercito tanto grande che e campi tenevono dodici migla; risistevono da principio virilmente e nostri con la vigilantia, et gran consiglo del mastro generale del tempio; ma ferito chostui nel braccio da saetta avelenata, et in pochi dì morto, non fu più chi sì dissona, et di sì varie nationi et lingue congregata turba governar sapessi. Non observavono più gl'ordini, non ubbidivono, et molti per paura abbandonando la terra fuggivono al mare. Il che decte la victoria al soldano. Prese adunque la terra; saccheggiolla; et più che sexanta mila tra maschi e femine furono uccisi. Nessuno adunque de' nimici di Bonifatio havea facto contro alla religione.</p>
<p>[91-93] <emph>Nè sommo officio nè ordini sacri Guardò in sè</emph>: non considerò anchora che lui essendo sommo pontefice et sacerdote non dovea richiedere alchun di fraude. Nè anchora riguardò al capresto, cioè all'ordine di sancto Francesco dove el capresto è in luogo di cintura; <emph>che solea e suoi cincti più macri</emph>: per transito vitupera e frati minori, che non observavano quella abstinentia che solevano observare per la quale erono magri.</p>
<p>[94-96] <emph>Ma chome</emph>: dice che chome Constantino imperadore essendo lebbroso richiese papa Silvestro, el quale habitava nel monte Syracte, che lo guarissi della lebbra, chon quel medesimo desiderio richiese Bonifatio me per maestro.</p>
<p>[97-99] <emph>A guarir della sua superba febbre</emph>: et chiama febbre per translatione la sua ardentissima superbia et ira di vendicarsi contro a' Colonnesi. Imperochè chome la febbre è ardente et induce sete, chosì l'ira di chostui ardea con grande sete di vendicarsi. Constantino, costui imperò anni xxx, mesi dieci, et nel fine dell'età fu baptezato da Eusebio vescovo di Nicomede; ma tenne la heresia degli Arriani. Chostui essendo infecto di lebbra hebbe da' suoi medici che la salute sua unica era di bagnarsi nel puro sangue di piccoli fanciugli. Constantino benchè molto desiderassi liberarsi da tale morbo, nientedimeno in nessun modo volle esser sì impio, che per lui tanti fanciulli morissino. Il perchè piacque tanto al padre d'ogni misericordia, et sommo Idio, che la nocte sequente in visione gli fece apparire e principi de gl'appostoli Piero et Paolo, et da quegli fu admonito che cercassi per Silvestro papa, el quale per la persecutione facta contro a christiani, et per fare aspra penitentia habitava le caverne di Syrapte. Syracte appresso de gl'antichi fu chiamato Soracte, et monte molto aspro el quale è nella regione de gl'Hirpini o veramente Phalisci; <emph>domandommi consiglo et io tacetti</emph>: non per superbia, o per non portare somma reverentia al pontefice, ma <emph>perchè le sue parole mi parvono ebbre</emph>: cioè le sua parole mi parvono sanza ragione, chome el più delle volte parlono quegli che sono ebbri. Et è qui da notare, che benchè sia precepto divino che noi ubbidiamo a' superiori, nientedimeno non è da ubbidire a tale precepto nelle chose ingiuste.</p>
<p>[100-102] <emph>Et poi mi dixe: "Tuo cuor non sospecti"</emph>: temendo non sospectassi del peccato, gli promette absolverlo, et dimostra haverne l'auctorità.</p>
<p>[103-105] <emph>Che 'l tuo antecessor non hebbe chare</emph>: questo fu papa Celestino, el quale chome disopra habbiamo dimonstro rinuntiò al papato.</p></div3>
<div3><head>vv.  106-111</head>
<lg><l>Allhor mi pinson gl'argomenti gravi,</l>
<l>onde el tacer mi fu adviso el peggio</l>
<l>et dixi: "Padre da che tu mi lavi</l></lg>
<lg><l>Da quel peccato ove mo' cader deggio,</l>
<l>lunga promessa coll'attender corto</l>
<l>ti farà triomphare nell'alto seggio".</l>
</lg>
<p>[106-111] Poterono in me l'argumentationi che haveva usato el papa. Et per questo <emph>el tacere mi fu adviso el peggio</emph>: cioè mi parve el peggio, perchè mi parea non ubbidendo potessi parere, che io dubitassi della sua auctorità, et potestà. Il perchè potessi procedere contro ad me chome heretico. Adunque dixi, che il promettere assai, et attenere pocho, lo farebbe <emph>triomphare</emph>, cioè acquistare victoria.</p></div3>
<div3><head>vv.  112-136</head>
<lg><l>Francesco venne ad me com'io fu' morto,</l>
<l>per me, ma un de' neri cherubini</l>
<l>gli dixe: "Nol portar, non mi far torto.</l></lg>
<lg><l>Venir sen de' qua giù tra noi meschini</l>
<l>perchè diede el consiglo frodolente,</l>
<l>dal quale in qua stato gli sono a' crini.</l></lg>
<lg><l>Ch'assolver non si può chi non si pente,</l>
<l>nè penter et volere insieme puossi</l>
<l>per la contradiction che nol consente".</l></lg>
<lg><l>O me dolente chome mi riscossi</l>
<l>quando mi prese dicendomi: "Forse</l>
<l>tu non credevi ch'io loico fossi".</l></lg>
<lg><l>A Minos mi portò et quegli attorse</l>
<l>octo volte la coda al dosso duro,</l>
<l>et poi per la gran rabbia la si morse,</l></lg>
<lg><l>Dixe: "Questi è de' rei del fuoco furo",</l>
<l>perch'io là dove vedi son perduto,</l>
<l>et sì vestito andando mi rancuro".</l></lg>
<lg><l>Quand'egli hebbe 'l suo dir così compiuto</l>
<l>la fiamma dolorando si partio</l>
<l>torcendo et dibattendo el corno acuto.</l></lg>
<lg><l>Noi passammo oltre, et io e 'l duca mio,</l>
<l>su per lo scoglo infino in su l'altro archo</l>
<l>che cuopre el fosso in che si paga el fio</l></lg>
<lg><l>A que' che scommettendo acquistan carco.</l>
</lg>
<p>Finge assai convenientemente che essendo stato Guido dell'ordine di san Francescho lui v'abbia preso el suo patrocinio. Et se voglamo alchuna allegoria, diremo che la conscientia d'uno, el quale a petitione del prelato habbi commesso fraude doppo la morte, cioè doppo el peccato commesso sta ambiguo, perchè da una parte Francesco, cioè epsa religione ad chui richiesta ha facto, gli persuade che non sia errore; dall'altra è el diavolo che è epso peccato la danna.</p>
<p>[112-114] <emph>un de' neri cherubini</emph>: cioè un diavolo, et però nero el quale innanzi la dannatione era dell'ordine de' cherubini. De' quali diremo più appieno nel paradiso.</p>
<p>[118-120] <emph>ch'assolver non si può chi non si pente</emph>: la ragione che assegna el diavolo a san Francesco è che el conte non può essere salvo, se non è absoluto. Nè si può absolvere chi non si pente del peccato commesso. Nè può uno in un medesimo tempo volere commettere el peccato, et pentirsene, perchè volere, et non volere sono contrarii.</p>
<p>[121-123] <emph>O me dolente</emph>: allhora in gran perturbatione dixe che a llui era intervenuto.</p>
<p>[125-127] <emph>Ad Minos mi portò et quegli attorse</emph>: di Minos disopra è decto ad sufficientia nel quinto canto, chosì in referire le historie, et le favole, chome in dimonstrare l'allegorico senso; <emph>et poi per la gran rabbia se la morse</emph>: questo è el fine di quegli che dalla lor propria conscientia sono dannati, che per disperatione diventino furiosi <emph>etiam</emph> contro di se medesimi.</p>
<p>[128-130] <emph>Questi è de' rei</emph>: cioè de' dannati a entrare nella fiamma, la quale ricuopre et fura l'anima, la quale dentro non vi si vede, et però disopra dixe "et ogni fiamma un peccatore invola", et chosì vestito di questa fiamma <emph>mi rancuro</emph>, <emph>i.</emph> mi rammarico, et a me medesimo porto odio. Imperochè ranchore è odio occulto.</p>
<p>[134-137] <emph>insino in su l'altro archo</emph>: insino in sul ponte della nona bolgia; <emph>dove si pagha el fio</emph>: cioè el soldo et tributo; quasi dica: la pena di quegli, e quali scommettendo con false calunnie dividendo et spartendo quegli che erono congiunti et amici, <emph>acquistan carcho</emph>, acquistan peccato che è carcho et peso all'anima.
</p></div3></div2>
<div2><head>XXVIII</head>
<argument><p>CANTO .XXVIII. DELLA PRIMA CANTICA DI DANTHE</p></argument>
<div3><head>vv.  1-6</head>
<lg><l>Chi porria mai pur con parole sciolte</l>
<l>dicer del sangue et delle piaghe a pieno</l>
<l>ch'io hora vidi per narrar più volte?</l></lg>
<lg><l>Ogni lingua per certo verria meno</l>
<l>per lo nostro sermone, et per la mente,</l>
<l>c'hanno a tanto comprender pocho seno.</l>
</lg>
<p>Ne' due precedenti canti ha tractato el nostro auctore de' fraudulenti consiglieri puniti nell'octava bolgia. Hora pone e seminatori di scandali et di cisme et heresie, e quali perchè chon loro fraude hanno distructi et seperati quegli che prima vivevono congiunti, et in concordia, meritamente pone havere e loro membri seperati et divisi et stracciati più et meno secondo che maggiori o minori discordie hanno seminato; et in questo luogho quadra el decto del psalmista: "filii hominum dentes eorum arma et sagitte; lingue eorum gladius acutus".</p>
<p>[1-3] <emph>Chi porria mai</emph>: come optimo poeta havendo a tractare chose grandi, et tragiche, usa tal principio che faccia l'auditore attento dimostrando che alla grandeza delle cose non si può trovare parole convenienti. Similmente Virgilio: "non michi si lingue centum sint oraque centum Ferrea vox omnes scelerum comprendere formas Omnia penarum percurrere nomina possem". Imita adunque Virgilio, et Virgilio imita Homero. Adunque <emph>Chi porria mai</emph>, quasi dica: nessuno, <emph>dicere del sangue et delle piaghe</emph>, la quantità del sangue, et la crudeltà delle piaghe, <emph>appieno</emph>, a ssuficientia, <emph>pur chon parole sciolte</emph>: con oratione soluta et in prosa; imperochè chi scrive in versi usa parole conlegate con certa misura. Ma chi scrive in prosa usa parole libere et sciolte da ogni misura et rima; et la sententia è questa: nessun potrebbe dire abastanza l'orribile stratio quando bene scrivessi in prosa dove dove è più facile a exprimere ciò che voglamo che in versi; o veramente <emph>per narrar più volte</emph>: in due modi si può ordinare questo texto: o veramente chi porria narrare le piaghe, le quali io vidi, per narrar più volte. Cioè io le vidi con proposito di narrarle più volte. O veramente diremo: chi porria mai narrare appieno per narrare più volte, cioè benchè non una volta, ma più le narrassi.</p>
<p>[4-6] <emph>Ogni lingua per certo verria meno</emph>, a narrare, et assegna la ragione, <emph>per lo nostro sermone</emph>, insufficiente, <emph>et per la mente</emph>: insufficiente; <emph>hanno</emph>: e quali sermone et mente hanno <emph>piccol seno</emph>, cioè piccolo riceptacolo, sono poco capaci, <emph>a comprehendere tanto</emph>:cioè ad intendere sì gran chosa.</p></div3>
<div3><head>vv.  7-21</head>
<lg><l>S'el s'adunassi ancor tutta la gente</l>
<l>che giace in su la fortunata terra</l>
<l>che fè di Pugla el suo sangue dolente</l></lg>
<lg><l>Per li Troiani o per la lunga guerra</l>
<l>che dell'anella fè sì alte spogle</l>
<l>sì chome Livio scrive che non erra;</l></lg>
<lg><l>Con quella che sentì de' colpi dogle</l>
<l>per contastare a Ruberto Guiscardo</l>
<l>et l'altra el cui ossame anchor s'accogle</l></lg>
<lg><l>A Cepperan, là ove fu bugiardo</l>
<l>ogni Puglese, et là da Taglacozo</l>
<l>ove sanz'arme vinse el vecchio Alardo,</l></lg>
<lg><l>Et qual forato suo membro et qual mozo</l>
<l>mostrassi, ad adequar sarebbe nulla</l>
<l>el modo della nona bolgia sozo.</l>
</lg>
<p>La sententia è che le ferite date in tutte le battaglie facte in diversi tempi ne' paesi, che lui pone, sarebbono nulla a comperatione delle ferite che havevono quegli e quali erono in questa nona bolgia.</p>
<p>[7-9] Et però dice: <emph>Se s'adunasse</emph>, cioè se insieme si ragunassi, <emph>tutta la gente</emph>, che già fu dolente del suo sangue sparto <emph>in su la fortunata terra di Pugla</emph>, in Pugla, la qual chiama <emph>fortunata</emph>, perchè la fortuna in quella dimostrò molta varietà; et pone cinque guerre.</p>
<p>[10-12] La prima che fu tra Enea et Turno, la quale scrive elegantissimamente Virgilio ne gl'ultimi sei libri, et dimostra strage et occisione terribile; <emph>o per la lunga guerra Che dell'anella fè sì alte spogle</emph>: intende el conflicto facto a Canne in Pugla, et la grandissima ropta che Hanibale capitano de' Cartaginesi decte a' Romani per la temerità di Marco Varrone consolo el quale contro al consiglo di Paolo Emilio suo collega volle appiccare la battagla potendo schifarla, et a poco a poco consumare gl'exerciti d'Hanibale, el quale non poteva ogni giorno rinnovare nuovi soldati, et entrò in battagla in quella hora del dì, nella quale el sole percotea gl'occhi a' romani soldati; et finalmente el vento gl'offendea grandissimamente portando da' luoghi arridi la polvere contro alle lor faccie. Furono uccisi in quel giorno ottanta senatori. Due questori. Ventuno tributi di militi. Alchuni huomini suti già o consoli o pretori o edili. Quaranta miglaia di pedoni. Duomila septecento cavalieri. Di tanti corpi fece fare Hanibale un ponte col quale passò l'exercito. Onde tanto extenuò le forze romane che se havessi saputo usare sì prospera fortuna, et di subito venire a Roma prima che gl'animi sbigottiti si rihavessino o ad alchuno riparo provedessino, harebbe preso Roma. Ma lo 'ndugio suo gli tolse la victoria. Onde Maharbal Cartaginese per isdegno gridò: "tu sai vincere Hanibale, ma non sai usar la victoria". Il perchè saviamente dixe el Petrarca: "vinse Hanibal ma non seppe usar poi Ben la victoriosa sua ventura".</p>
<p>[13-15] <emph>Con quella che sentì de' colpi dogla</emph>: fu antico duca di Normandia Riccardo et chostui hebbe due figluoli, Riccardo el quale successe al padre, et Ruberto Guiscardo, el quale nell'anno della salute mille septanta venne in Pugla a Ruberto puglese in quel tempo ivi duca, et a chostui decte grande aiuto nelle guerre contro al principe di Salerno; et finalmente Ruberto non havendo figluoli maschi se lo fece genero et successore del ducato. Il perchè Guiscardo per militare virtù vinse la Pugla la Calavria et tutto el reame di Sicilia el quale havea occupato Alexo imperadore de' Greci; et dipoi fu in favore di Gregorio octavo contra Arrigo tertio. E suoi successori regnorono insino a' tempi d'Arrigo padre di Federigo secondo; <emph>et l'altra el cui ossame anchor s'accogle</emph>: pone la guerra et la sconficta che Carlo primo decte a Manfredi non sanza prompta opera de' guelfi fiorentini chome altrove fu decto.</p>
<p>[16-18] <emph>et là da Taglacozzo</emph>: questa è l'altra battagla che Carlo già decto fece contro a Curradino nipote di Manfredi nel piano di sancto Valentino presso a Taglacozo; <emph>Alardo</emph>: questo fu Franzese, el quale in que' tempi veniva di Terra sancta barone non di piccola auctorità et già vecchio. Ma vedendo le poche forze di Carlo contro a Curradino lo consiglò che si fidassi più nel consiglo che nell'armi. Il che hebbe tanta auctorità appresso di Carlo, che lui gli commisse la cura del tutto. Et per sua prudentia quasi vincto nella battagla ricuperò la victoria amplissimamente. Ma non sanza grande occisione da ogni parte. Fu la battagla nell'anno della salute mille dugento sexantotto nel vigesimo quarto dì d'agosto. Et Carlo dipoi per memoria della chosa, et per salute dell'anime de gl'uccisi, edificò una excellente badia chiamata Victoria.</p></div3>
<div3><head>vv.  22-36</head>
<lg><l>Già veggia per mezul perdere o lulla</l>
<l>chom'io vidi un così non si pertugia</l>
<l>ropto dal mento insin dove si trulla.</l></lg>
<lg><l>Tra le gambe pendevon le minugia,</l>
<l>la corata apparea e 'l tristo sacco</l>
<l>che merda fa di quel che si trangugia.</l></lg>
<lg><l>Mentre che 'n lui veder tutto m'attacco</l>
<l>guardommi et con le mani s'aperse el pecto</l>
<l>dicendo: "Hor vedi chome mi dilaccho.</l></lg>
<lg><l>Vedi chome scoppiato è Mahumetto;</l>
<l>dinanzi ad me sen va piangendo Alì</l>
<l>fesso nel volto dal mento al ciuffecto".</l>
<l>[lacuna: vv. 34-36]</l></lg>
<p>Pone conveniente pena, imperochè meritamente è aperto et diviso cholui el quale ha diviso o tra huomo et huomo, o tra Dio et l'huomo, la carità et l'amore seminando scandolo et discordia et scisma, et alleghoricamente interviene questo in simili huomini. Imperochè sempre hanno la mente distracta et divisa. Finge adunque che gl'heretici sieno divisi pel mezo insino al capo, perchè hanno diviso la chiesa di Dio la quale debba essere un corpo del qual corpo Christo sia capo.</p>
<p>[22-24] Pone adunque prima uno aperto dalle coscie al mento, et fa comperatione a una botte della qual sia tracta o la doga del mezo, la quale si chiama mezule, o la collaterale, la quale chiamano lulla, et altri rulla. Et dice <emph>veggia</emph>, cioè botte la quale in latino è decta "veges", <emph>non si pertugia</emph>, non si fora et apre, chosì <emph>per perdere mezule o lulla chome io vidi uno ropto dal mento insino dove si trulla</emph>: cioè insino al fine del busto dove è l'uscita alle bructure del ventre, et onde escie fetido vento, el quale quando viene fuori con suono et strepito alchuni chiamano <emph>trulla</emph> benchè non doctamente.</p>
<p>[25-33] <emph>le minugia</emph>: cioè le budella; <emph>trangugia</emph>: s'inghiottisce; <emph>Mentre che lui veder tutto m'attaccho</emph>: tutto m'appicco, cioè sto tutto intento; <emph>mi dilacco</emph>: mi straccio et apro; habbiamo decto disopra che l'auctore pon qui le pene della nona spetie della fraude che si chiama scandolo overo scisma, e quali peccati sono spetie d'invidia. Imperochè s'oppone all'amore che si contiene sobto la carità, alla quale è contraria la invidia. Questi seminatori di scandolo et di scisma sobto spetie di bene commettono fraude in danno del proximo. Ma sono tra loro differenti: infedelità, scisma, et heresia. Infedelità è opposita alla fede, et è non creder quello, che crede la fede in ogni parte et chosa. Heresia è partirsi dalla fede in alchuna parte o fare alchuno mutamento in quella. Scisma è partirsi in tutto dalla fede et dall'unione di quella. Et perchè questo è maggior che e due primi, però finge el poeta che sia punito in questa più bassa parte. Scisma adunque è divisione et seperamento dell'unità della fede et della carità. Ma anchora la divisione nelle città tra parte et parte di cittadini, et anchora tra huomo et huomo, si comprende sobto questo peccato. Adunque chi ha commessa heresia nella fede è diviso tutto dal mento in giù, perchè ha diviso el corpo della chiesa della quale è capo Christo, et chi ha commesso scandolo tra principi che sono capo de' popoli, hanno le loro piaghe nel capo, et chi ha diviso e parenti hanno taglato le mani, et quegli che hanno diviso figluolo da padre, hanno taglato el capo et portanlo in mano. Ma perchè la historia di Maumeth non è al tutto da preterire, noteremo chome nell'anno della nostra salute secentesimo decimo, sedente Bonifatio tertio et imperante Honorio, fu in Arabia Mahumeth mago et di somma callidità et cupido d'honore non humano ma divino, et in sua gioventù vide varie terre et nationi, et in Hierusalem intese la mosaicha, et altrove la christiana legge, et chosì instructo con miracoli che facea con arte magica persuadecte alla imperita moltitudine d'Arabia che lui fussi messia venuto da cielo; et decte nuove leggi mescolandovi molte chose voluptuose, per le quali facilmente tirava a sua devotione la turba; et chon questo favore acquistò la signoria, et <emph>maxime</emph> fingendosi di sanctissima vita et chostumi, et con somma callidità havea avezo una colomba bianca a pascersi ne' suoi orecchi ne' quali furtivamente poneva panico et simile esca, in forma che quando era a predicare al popolo facea aprire alla colomba et di subito quella gli veniva a gl'orecchi, et affermava epsa essere lo spirito sancto el quale gli mostrava quello fussi bene a fare. Arrosesi a tanta astutia un'altra peste molto pernitiosa. Imperochè Sergio monaco cadendo nella heresia nestoriana fu cacciato da gl'altri monaci. Il perchè passò in Arabia et aggiunsesi a Mahumeth; et perchè era molto versuto, et pieno di callidità, gli somministrava molti sagaci consigli, et Machometh lo teneva racchiuso affermando lui esser l'angelo Gabriel el quale l'amaestrava di tutte le cose utili all'anima. Alchuni dicono che Sergio fu mandato da Roma a predicare a gl'Arabi et a volgergli alla nostra religione; et promissongli che portandosi virilmente harebbe el capello; et dipoi non essendogli observata la promessa, tornò in Arabia et cantò la palinodia, cioè predicò el contrario di quello che prima havea predicato, et fu a grandissimo aiuto a Mahumeth in forma che non solo in Arabia ma in tutto l'Egipto fu reputato vero messia. Instituì che e suoi popoli fussino chiamati Sarraini o Sarraceni da Sarra legitima mogle d'Habraham, quasi legitimi successori della divina successione. Era di tale ingegno che <emph>etiam</emph> gl'incomodi suoi usava a suo proposito. Imperochè essendo spesse volte oppresso dal morbo caducho ogni volta che poi tornava in sè fingeva che gli fussi apparito Gabriel angelo, et che lui cadessi per non potere sopportare tanto splendore. Rimase sanza padre da pueritia, et povero, et fu nutrito dal zio; morì di luglo nell'anno della nostra salute sexcentesimo vigesimo primo. Altri pongono nel secento trentadue dopo el quale obtenne el suo principato Calipha, et a Calipha successe Achaly el quale cacciato del principato regnò Aly. Ma essendo lui molto superstitioso, gl'Egyptii gli creoron contro Calipha nuovo principe; <emph>che merda fa</emph>: benchè spurca sia questa narratione, nientedimeno non l'usò el poeta solamente per monstrare la chosa naturale, ma allegoricamente significa che ciò che entra in bocca allo scismatico diventa sterco, <emph>i.</emph> ciò che impara di doctrina diventa corruptela a gl'altri huomini, et certo lui fu grandissima corruptela ne gl'huomini, la qual non solamente non è spenta, ma permette Dio giusto giudice per vendicarsi et punire e suoi nemici cho suoi nimici, che tale religione allarghi e confini. Onde in questo anno con somma infamia del nome christiano, et in non picchola pernitie della misera Italia, ha preso Otranto antichamente decto Hydrunto in Calavria; non so quello seguirà, ma e peccati de' principi di questa età, de' quali quasi tutti sono infecti, et le italiche discordie ci ponghono più timore che speranza. "Misereatur nostri Deus et illuminet vultum suum super nos"; <emph>Alì</emph>: alquanti credono che fussi zio di Machometh et aiutatore in tutte le sue imprese.</p></div3>
<div3><head>vv.  37-60</head>
<lg><l>Un diavolo è qua drieto che n'ascisma</l>
<l>sì crudelmente al taglo della spada</l>
<l>rimettendo ciaschun di questa risma,</l></lg>
<lg><l>Quando havean volto la dolente strada,</l>
<l>però che le ferite son richiuse</l>
<l>prima ch'altri dinanzi li rivada.</l></lg>
<lg><l>Ma tu chi se' che 'n su lo scoglo muse</l>
<l>forse per indugiare ire alla pena</l>
<l>ch'è giudicata in su le tue accuse?"</l></lg>
<lg><l>"Nè morte 'l giunse ancora, nè colpa el mena</l>
<l>- rispose el mio maestro - a tormentarlo,</l>
<l>ma per dal lui experientia piena,</l></lg>
<lg><l>Ad me che morto son convien menarlo</l>
<l>per l'inferno qua giù di giro in giro,</l>
<l>et questo è ver così chom'io ti parlo".</l></lg>
<lg><l>Più fur di cento che quando l'udiro</l>
<l>s'arrestoron nel fosso a riguardarmi</l>
<l>per maravigla obliando 'l martyro.</l></lg>
<lg><l>"Hor dì a fra Dolcin dunque che s'armi,</l>
<l>tu che forse vedrai el sole in brieve</l>
<l>s'elli non vuol qui tosto sequitarmi,</l></lg>
<lg><l>Sì di vivanda che strecto da neve</l>
<l>non rechi la victoria al Noarese,</l>
<l>ch'altrimenti acquistar non saria leve".</l></lg>
<lg><l>Poi che l'un piè per girsene sospese</l>
<l>Mahumetho mi dixe esta parola,</l>
<l>indi a partirlo in terra lo distese.</l>
</lg>
<p>[37-39] Dimostra che e dannati a tale pena girono del continuo intorno a quella bolgia, et un diavolo ogni volta che tornano da llui di nuovo con la spada gli rifà le ferite. Il che significha che lo scismatico sempre s'avvolge nel medesimo errore, et un diavolo, cioè la sua diabolica pertinacia, del continuo lo tiene diviso.</p>
<p>[46-48] <emph>Nè morte el giunse anchor</emph>: manifesta a Dolcino che si fornisca di vettovagle innanzi che le nevi venghino, perchè poi non ve ne potrebbe portare essendo in sì aspra montagna.</p>
<p>[58-60] <emph>Non rechi victoria</emph>: cioè che non si lasci vincere al Noarese suoi cittadini. Fu frate Dolcino al tempo di Bonifatio octavo di Noara in Lombardia, et a Vercelle lo nutrì un prete decto Augusto dal quale dopo alchun tempo trovato in furto si fuggì a Trento, et nelle montagne a questa città propinque essendo eloquente et di grande ingegno sobto habito di fraticello a quelle genti roze et imperite persuase nuova secta affermando sè essere vero apostolo mandato da Dio, voleva che ogni chosa per carità fussi comune, et <emph>maxime</emph> le donne, excepto la madre et la figluola. Il che udendo el vescovo di Trento le fece cacciare. Dolcino vedendo ognidì più crescer la moltitudine che lo sequitava credette essere inexpugnabile se riducendosi nelle montagne di Brescia di Bergamo et di Como non scendessi al piano essendo quelle per natura del luogo et per le nevi molto munite. Ma finalmente cacciato indi si riduxe in monte asprissimo tra Noara et Vercelli, dove havea seco più di tre mila huomini da portare arme sì perchè potevono apresso di lui adempiere ogni sua voluptà, sì perchè con la eloquentia sua ogni huomo dilectava. Ma perchè Dio non volse che sì grave scellerateza rimanessi impunita finalmente fu assediato dallo exercito congregato di Lombardi, Savoini, Provenzali et Franciosi. Et finalmente per fame e suoi s'arrenderono et lui preso fu condocto a Noara. Dove mai benchè da molti fussi stimolato volle ridursi alla vera legge. Il perchè fu attanaglato per tutta la città et crudelmente morto, huomo sanza fallo se non fussi caduto in tale errore degno d'immortale fama, perchè mai in tanti tormenti mutò faccia, nè mai si lamentò; ma del continuo confortava e suoi che perseverassino ne' suo precepti; nè di minore francheza d'animo fu Margherita trentina sua mogle, la quale et bella et molto riccha trovando nobili mariti volle più tosto e medesimi supplicii che ella volessi rinnegare la cisma. Durò l'obsidione uno anno et lo cisma due.</p></div3>
<div3><head>vv.  64-90</head>
<lg><l>Un altro che forato havea la gola</l>
<l>et tronco 'l naso infin sobto le cigla</l>
<l>et non havea ma' un'orecchia sola</l></lg>
<lg><l>Restato a riguardar per maravigla</l>
<l>co gl'altri innanzi a gl'altri aprì la canna</l>
<l>ch'era di fuori d'ogni parte vermigla,</l></lg>
<lg><l>Et dixe: "Tu chui colpa non condanna,</l>
<l>et cui io vidi su 'n terra latina</l>
<l>se troppa somiglanza non m'inganna,</l></lg>
<lg><l>Rimembrati di Piero di Medicina</l>
<l>se mai torni a veder lo dolce piano</l>
<l>che da Vercegli ad Mercabò dichina.</l></lg>
<lg><l>Et fa sapere a' due miglor di Fano</l>
<l>a messer Guido et anche ad Angiolello</l>
<l>che se l'antiveder qui non è vano,</l></lg>
<lg><l>Gittati saran fuor di lor vasello</l>
<l>et mazerati dentro alla Catholicha</l>
<l>per tradimento d'un tyranno fello;</l></lg>
<lg><l>Tra l'isola di Cipri et di Maiolica</l>
<l>non vide mai sì gran fallo Neptuno,</l>
<l>non da pirati non da gente argolica.</l></lg>
<lg><l>Quel traditor che vede pur coll'uno,</l>
<l>et tien la terra che tale e qui meco</l>
<l>vorrebbe di vederla esser digiuno,</l></lg>
<lg><l>Farà venirli a parlamento seco,</l>
<l>poi farà sì ch'al vento di Focara</l>
<l>non sarà lor mestier voto nè preco".</l>
</lg>
<p>[64-75] Dimostra che Piero da Medicina rimaso con gl'altri chome stupefacto a veder Danthe el quale era in quel luogo, non solamente gli parlò, ma gl'impose ambasciata. Chostui fu da Medicina posta nel contado di Bologna, et per molti scandali et discordie che seminò fra gentili huomini del contado di Bologna e e cittadini bolognesi, <emph>preterea</emph> tra Bolognesi et e tyranni di Romagna, meritò qui esser punito, et haver taglato la gola perchè havea errato con le parole, le quali si formano nella gola, et anchora taglato el naso ornamento grande del capo, perchè divise el contado ornamento della città che è capo, et havea taglato uno orecchio per havere diviso e gran cittadini e quali sono e sensi del capo. Chostui admonisce chi vive che si guardi da gli scandoli non perchè chi è in inferno non volessi che tutti gl'altri v'andassino, ma perchè lui era stato principio ad tanti mali temea che quanto più male sequiva tanto più gli crescessi la pena. Discrive el piano di Lombardia per insino in Romagna. Mercabò è in sul Po et nella fine di Romagna in su lito diverso Vinegia hedificato da' Vinitiani dipoi preso da Ruberto da Polenta, fu disfacto quando e Vinitiani nel mille trecentocto furono ropti a Ferrara. Adunque pone tutto el piano di Lombardia, et di Romagna, che comincia da Vercelli et viene in sino ad Mercabò.</p>
<p>[76-81] <emph>a' due miglor da Fano</emph>: Malatestino signor di Rimino sobto spetie di convito ordinò a Catholicha ch'e due principali cittadini di Fano venissino a desinar seco fingendo volere tractare con loro gran chose. Questi venendo per mare per ordine suo furono sobmersi da messer Guido del Cassero et Angelello da Cagnano; <emph>fuori di lor vasello</emph>: questo dice perchè l'anime loro saranno cacciate fuori del corpo el quale è chome vasello dell'anima; mazarare è legare l'huomo in un sacco, et con una pietra appiccatavi gittarlo in mare; <emph>da un tyranno fello</emph>: chostui fu messer Malatestino del quale dicemmo di sopra.</p>
<p>[82-84] <emph>Tra l'isola di Cypri et di Maiolica</emph>: dimostra che in tutto el mare Mediteraneo non fu mai facto più crudel chosa. Imperochè pone Cipri chome isola molto orientale, et molto distante da Maiolica la quale è a occidente. Cypri fu già congiunta alla Siria chome Sicilia a Italia, et chome Euboea a Boetia. È questa isola posta da oriente nel golfo Pamphilio, et da occidente è opposita alla Cicilia et alla Siria, isola molto effeminata, et nella quale fu anticha legge che comanda che ogni donna una volta nella vita sua vada al tempio di Venere, nè prima n'esca che conosca un forestiero. Maiolica sono due isole propinque a' liti di Spagna da' Greci decte Gymnasie, perchè gl'habitatori di quelle la state stanno quasi nudi et "gymnos" in greco significa nudo; e Latini le chiamano Baleari, perchè artificiosamente usono le frombole. La maggiore di queste è decta Maiolica, et è presso alla Spagna quanto si navica in uno giorno. Adunque essendo Cypri molto orientale, et Maiolica occidentale, dicendo Danthe <emph>tra l'isola di Cypri et Maiolica</emph> comprendere vuole tutto el mare da levante a ponente; <emph>Neptunno</emph>: el quale essendo idio del mare ragionevolmente debba haver veduto ciò che mai si fece in mare. È nella geneologia de' gentili idii che Saturno fu signore del cielo, della terra, et del mare; et di lui restorono quattro figluoli, tre maschi, Iove Neptunno et Plutone, una femina decta Iunone. A Iove tocchò per sorte nella divisione el cielo. Et Iunone la quale lui tolse per mogle hebbe per dote l'aria. Neptunno fu contento al mare, et Plutone allo 'nferno. L'allegoria della favola è che essendo l'universo creato da Dio è posto nel tempo; et Saturno niente altro significa che el tempo. Onde in greco è decto Cronos da "chronos" cioè tempo, et dicono che lui divorò tutti e figluoli che gli nacquono excepto che e quattro, la cui allegoria disopra dimonstrammo; et è nel verso <emph>Neptuno</emph> per semplice .n. et non <emph>Neptunno</emph> per due .n., per rispecto delle rime che sequitano; <emph>non di pyrati</emph>, di corsali di mare, <emph>non di gente argolica</emph>: gente greca perchè e Greci son decti argolici da Argos principal città di Grecia, e quali furono lungo tempo quasi signori de' mari. O veramente dixe <emph>gente argolica</emph> gente che navicassi, et chiama e navicanti argolici da Argos prima nave, della quale altrove diremo.</p>
<p>[85-87] <emph>Quel traditore</emph>, cioè Malatestino, <emph>che vede pur con l'uno</emph>, cioè vede con uno occhio perchè era cieco dall'altro, <emph>et tien la terra</emph>, intendi Arimino, <emph>che tale è qui mecho Che vorrebbe esser digiuno di vederla</emph>: et intende di Curione; chostui fu romano oratore molto eloquente del quale scrive Cicerone. Fu inquieto et factioso et molto favorì le parti di Cesare nella guerra civile contra a Pompeio; et riducendo già Cesare l'exercito di Gallia a Roma si fermò ad Arimino, perchè secondo le leggi non potea passare con l'exercito Rubicone fiume; venne Curione da Roma el quale allora era tribuno della plebe; et in forma commosse con sua eloquentia Cesare, che dove era anchora dubio se passassi o no diliberò di passare. Debitamente adunque essendo Curione grande cagione delle civili dissensione <emph>maxime</emph> per la sua eloquentia, el poeta lo pone sanza lingua. Adunque non vorrebbe haver mai veduto Arimino, perchè in quella commisse lo scandolo pel quale qui è dannato.</p>
<p>[88-90] <emph>Farà venirgli a parlamento seco</emph>: et poi gl'ucciderà, et per questo non bisognerà che si botino o faccino prieghi <emph>al vento di Focara</emph>. Focara è luogho in mare fra Pesero et la Catholicha, sì pericoloso per la tempesta de' venti, che tutti e navicanti che vi passano fanno voti et prieghi a Dio per loro scampo. Ma costoro essendo morti non haranno più a navighare per questo luogho per tornare a casa.</p></div3>
<div3><head>vv.  91-102</head>
<lg><l>Et io a llui: "Dimostrami et dichiara,</l>
<l>se vuoi ch'io porti su di te novella,</l>
<l>chi è colui della veduta amara".</l></lg>
<lg><l>Allhor pose la mano alla mascella</l>
<l>d'un suo compagno, et la bocca gl'aperse</l>
<l>gridando: "Questi è epso et non favella.</l></lg>
<lg><l>Questi scacciato el dubitar sommerse</l>
<l>in Cesare affermando che 'l fornito</l>
<l>sempre con danno l'attender sofferse".</l></lg>
<lg><l>O quanto mi parea sbigottito</l>
<l>con la lingua taglata nella stroza</l>
<l>Churio ch'a dire fu chosì ardito.</l>
</lg>
<p>[91-93] Domanda Danthe <emph>chi è colui della veduta amara</emph>, cioè chi è quello a chui pare amaro haver veduto Arimine, perchè havea decto che vorrebbe essere digiuno di vederlo.</p>
<p>[94-96] Et Piero allhora con sua mano aperse la bocca a Curione, el quale in quel luogo gl'era compagno, et mostra che lui havea taglato la lingua. Questa pena era conveniente in lui, perchè meritamente havendo peccato con la lingua dovea in quella essere punito.</p>
<p>[97-99] <emph>Questi</emph>, Curione, <emph>scacciato</emph>, da Roma da' pompeiani, <emph>sommerse</emph>, rimosse et levò via, <emph>el dubitare</emph> di Cesare. Imperochè essendo giunto Cesare al fine della sua provincia, benchè la cupidità del signoreggiare lo pignessi a passare el fiume di Rubicone, et a fare guerra a' pompeiani, nientedimeno la reverentia delle leggi lo ripremea. Ma Curione l'accese al passare <emph>affermando che el fornito Sempre con danno l'attendere sofferse</emph>: questo è verso tolto di Lucano. Imperochè lui induce Curione che persuade a Cesare al fare impresa contro a Pompeio, <emph>maxime</emph> essendo lui instructo et preparato et d'exerciti et d'ogn'altra chosa che bisognassi alla guerra. Onde dice: "tolle moras, semper nocuit differre paratis". Adunque affermò Curione a Cesare <emph>che 'l fornito</emph>, che 'l preparato, <emph>sempre sofferse con danno l'attendere</emph>: cioè l'aspectare. Il che significa sempre nocette a chi è preparato differire et indugiare.</p>
<p>[100-102] <emph>Oh quanto mi parea sbigottito Curio</emph>: convenientissima pena che chi havea peccato con la eloquentia et con l'audacia fussi punito co suoi contrarii che sono silentio et sbigottimento.</p></div3>
<div3><head>vv.  103-111</head>
<lg><l>Et un ch'avea l'una et l'altra man moza</l>
<l>levando e moncherin per l'aer fosca</l>
<l>sì che 'l sangue facea la faccia soza,</l></lg>
<lg><l>Gridò: "Ricordera'ti anchor del Mosca</l>
<l>che dixe lasso "Capo ha cosa facta",</l>
<l>che fu mal seme per la gente tosca".</l></lg>
<lg><l>Et io aggiunsi: "Et morte di tua schiatta";</l>
<l>perch'egli accumulando duol chon duolo,</l>
<l>sen gio come persona trista et matta.</l>
</lg>
<p>Se Curione per haver nociuto con la lingua era stato privato della lingua, conveniente era che 'l Mosca havessi perduto le mani, perchè con le mani et chon la forza havea nociuto. Habbiamo posto nel .xvi. del paradiso le 'nfelicissime noze alla nostra rep. di messer Buondelmonte della nobile famigla de' Buondelmonti, nè accade ripeterle. Fu adunque ne' medesimi tempi Mosca de gl'Uberti nobile famigla, et quasi principale nella ghibellina septa; chostui più temerario che savio si trovò nella consultatione che facevano Uberti, Lamberti, Amidei, et altri della factione ghibellina contro a messer Buondelmonte, el quale poco avanti rifiutata la sposa datagli de gl'Amidei, havea sposata una de' Donati; et essendo consiglato prudentemente da alchuni vecchi che si procedessi con maturità et considerassisi el fine, lui pel contrario consiglò che disubito s'uccidessi, dicendo "cosa facta capo ha"; et dopo el consiglo con huomini simili a llui l'uccise. Onde nacquono infinite discordie, et lo exilio hora de' ghibellini hora de' guelfi.</p>
<p>[103-105] <emph>levando e moncherini</emph>: cioè alzando le braccia sanza mani, perchè moncherino si chiama la fine del braccio privato della mano, et alzando le braccia el sangue che usciva de' moncherini imbractava el volto.</p>
<p>[106-108] <emph>che dixe lasso "capo ha chosa facta"</emph>: chome disopra exponemmo; <emph>che fu mal seme</emph>: perchè da questo consiglo infinite discordie et guerre procedectono, non solo tra e nostri cittadini, ma anchora per tutta Toscana.</p>
<p>[109-111] <emph>Et io</emph>, Danthe, <emph>aggiunsi</emph>, alle sue parole, <emph>"et morte di tua stiatta"</emph>: quasi dica: tu ti glorii che le tue parole furono mal seme per la gente tosca; et io aggiungo che furono anchora distructione della tua schiatta et progenie; et le parole di Danthe gl'arrosono duolo al duolo della pena in forma che confuso <emph>sen gio</emph>, se n'andò, chome huomo <emph>tristo</emph> et vitioso, <emph>et matto</emph>, et sanza prudentia. Il che dice, perchè in vero el consiglio del Mosca fu di pessimo cittadino, et d'huomo che al tutto abbondassi di malignità, et fussi vacuo d'ogni prudentia.</p></div3>
<div3><head>vv.  112-126</head>
<lg><l>Ma io rimasi a riguardar lo stuolo,</l>
<l>et vidi chosa ch'io havrei paura</l>
<l>sanza più prova di cantarla solo.</l></lg>
<lg><l>Se non che conscientia m'assicura</l>
<l>la buona compagnia che l'huom francheggia</l>
<l>sobto lo sbergo di sentirsi pura.</l></lg>
<lg><l>Io vidi certo et anchor par ch'io veggia</l>
<l>un busto sanza capo andar sì chome</l>
<l>andavan gl'altri della trista greggia,</l></lg>
<lg><l>E 'l capo tronco tenea per le come</l>
<l>pesol con mano a guisa di lanterna</l>
<l>et quel mirava noi et dicea: "O me".</l></lg>
<lg><l>Di sè facea ad se stesso lucerna,</l>
<l>et era due in uno et uno in due,</l>
<l>chom'esser può quel sa chi su governa.</l>
</lg>
<p>Havea taglato la lingua Curione, perchè con quella havea seminato le discordie. Havea taglate le mani el Mosca, perchè el consiglo suo era stato di menare le mani et la forza, et per la medesima ragione induce Beltramo havere seperato el capo dal resto del corpo, la qual pena finge esser preparata a quegli e quali seminano discordia tra congiunti di sangue, perchè hanno diviso quegli e quali erono chome membri che doveano essere congiunti in un chorpo. Et moralmente possiamo intendere che tali huomini habbino diviso el capo dal busto, perchè hanno una cosa nella lingua et un'altra nel cuore.</p>
<p>[112-114] <emph>lo stuolo</emph>: la moltitudine, proprio stuolo è la schiera armata in battagla; <emph>et vidi chosa ch'io harei paura</emph> di contarla sanza testimonio. Imperochè chi narra chose incredibili, et non vuole esser tenuto bugiardo, cerca testimonii. Qui chome optimo poeta dimostra che conosce esser difficile a persuadere quello che narra, acciochè non sia tenuto vano o improvido, et dimostrando conoscerlo gl'acquista auctorità et fede. Chosì Ovidio: "saxa, quis hoc credat nisi sit pro teste vetustas?".</p>
<p>[115-117] <emph>Se non che conscientia m'assicura</emph>: temerebbe l'huomo di dire chose che l'havessino a tenere bugiardo perchè paiono impossibili; ma essendo vere la conscientia la quale è pura dà ardire, perchè la conscientia è buona scorta a fare l'animo ardito et franco; et come l'huom d'arme difeso dallo <emph>sbergo</emph>, overo coraza non teme di mettersi tra le spade de' nimici, così quando l'huomo si sente puro et sa che dice el vero, prende sicurtà di dire benchè la chosa paia impossibile; et certamente la conscientia non solo nel dire, ma in ogni humana operatione dà gran francheza.</p>
<p>[118-120] <emph>Io vidi certo</emph>: due chose fanno dire le bugie, la prima quando per qualche cagione di nostra volontà diciamo quello che sappiamo esser falso. Secondo quando benchè non volessimo dire el falso, nientedimeno lo diciamo credendo quello esser vero, o per errore preso, o per simplicità, o per mala informatione. Adunque el poeta ha dimostro di sopra che non pecca per malitia in dire el falso. Hora dimostra che nè anchora per ignorantia mentiscie, conciosia che narra non quel che udì dove potrebbe essere ingannato, ma quel che lui vide; et vide sì certo che anchora glel pare vedere, <emph>et anchor par ch'io veggia</emph>. Dimostra tanto havere infixo nella memoria quello che vide allhora che anchora glel pare vedere. Et per transito dimostra che la memoria ritiene assai le chose che hanno dato admiratione o pavento, o altra grande perturbatione, perchè tal chose fanno più profonda impressione di sè; <emph>un busto</emph>: perchè in latino busto significhi el luogo dove ardevono e corpi humani per riponer poi la cenere in piccol sepolcro, et pongasi anchora per sepolcro, nientedimeno in nostra lingua diciamo busto tutto el corpo humano excepto che el capo.</p>
<p>[121-123] <emph>El capo tronco tenea per le come</emph>, teneva pe' capegli, <emph>pesol</emph>, <emph>i.</emph> sospeso et pendente, chome in latino dicono "pensilis", <emph>a guisa</emph>, ad similitudine et in forma, <emph>di lanterna</emph>: chosì si portava el capo innanzi per vedere con gl'occhi di quello, chome portiamo la lanterna quando nelle tenebre voglamo vedere; <emph>et quei</emph>, quel capo ci guatava, <emph>et diceva "O mei"</emph>.</p>
<p>[124-126] <emph>Di sè facea ad se stesso lucerna</emph>, chon gl'occhi suoi benchè seperati dal busto faceva lume <emph>ad sè</emph>, cioè al suo busto, <emph>et era due in uno</emph>, imperochè el capo era separato dal busto, <emph>et uno in due</emph>, perchè una medesima anima era nel busto et nel capo, <emph>chom'esser può quel sa chi su governa</emph>: che una medesima anima sia nel capo et nel busto congiunti insieme è naturale et facilmente s'intende. Ma che sia nell'uno et nell'altro seperati è impossibile secondo la natura dell'animale. Imperochè benchè l'anima nel corpo sia tutta in uno, et tutta in ciaschuna parte, nientedimeno l'origine et el fonte de gli spiriti, e quali sono el veicolo che porta le forze dell'anima, è nel cuore, et el luogho dove da predecti spiriti si genera o al mancho si dà perfectione a' sensi et al moto, et onde nascono e nervi motivi et sensitivi è el capo. Adunque non potendo nè el cuore per sè, nè el capo dare perfectione nè al senso nè al moto non può in nessun pacto vivere l'animale quando el capo è seperato dal resto del corpo. Se non per potentia sopra naturale. Adunque cholui che governa lassù che è sommo et unico Idio sa chome questo può essere. Ma l'huomo che non può conoscer l'anima et el corpo se non secondo la natura di quello, non intende chome questo, che è contro a sua natura, possi addivenire.</p></div3>
<div3><head>vv.  127-142</head>
<lg><l>Quando diricto a piè del ponte fue</l>
<l>levò 'l braccio alto con tutta la testa</l>
<l>per appressarne le parole sue.</l></lg>
<lg><l>Che furno: "Hor vedi la pena molesta,</l>
<l>tu che spirando vai veggendo e morti,</l>
<l>vedi s'alchuna è grave chome questa.</l></lg>
<lg><l>Et perchè tu di me novelle porti,</l>
<l>sappi ch'io son Beltram del Bornio, quegli</l>
<l>che diedi al re Giovanni e mia conforti.</l></lg>
<lg><l>Io feci el padre e 'l figlo in sè ribegli,</l>
<l>Achitophel non fè più d'Absalone</l>
<l>et di David con malvagi puntegli.</l></lg>
<lg><l>Perch'io parti' sì congiunte persone,</l>
<l>partito porto el mio cerebro lasso</l>
<l>dal suo principio ch'è 'n questo troncone.</l></lg>
<lg><l>Chosì s'observa in me lo contrapasso".</l>
</lg>
<p>Giunto lo spirito al luogo ove era Danthe appressò el suo capo a Danthe, perchè meglo intendessi el suo parlare. Dipoi dixe che era Beltramo dal Bornio. Costui fu Beltramo dal Bornio d'Inghilterra. Altri dicono di Guascogna, diputato alla custodia di Giovanni, el cui sopranome fu Giovane, figluolo d'Arrigho re d'Inghilterra. Fu enutrito in corte del re di Francia, et intervenne che un giorno el re dineghò una gratia chiestagli, et el giovane che l'haveva chiesta se ne partiva confuso di vergogna. Il perchè voltossi el re a' circunstanti domandando qual fussi più molesto o el domandare gratia o el dinegarla; rispose Giovanni che a uno animo generoso era più molesto el dinegare, la qual sententia giudicò el re sì savia, che prese congectura che Giovanni havessi a riuscire sapientissimo et di grande animo, et riuscì nella virile età tanto liberale che 'l padre non poteva sostenere sì grave spesa, et forse si sarebbe regholato el giovane se Beltramo non l'havessi confortato alla prodigalità. Finalmente fu constrecto el padre a muovergli guerra, et in battagla fu ferito a morte; et domandandogli la compagnia de' Bardi di Firenze cento miglaia di fiorini, fece testamento et in quello un legato nel quale lasciava l'anima al diavolo se 'l padre non satisfaceva a' Bardi.</p>
<p>[130-132] <emph>tu che spirando vai</emph>: cioè tu che sei vivo. Spirare significa alitare, nè può vivere chi non alita. Adunque significa ‘tu che vivo vieni tra' morti’.</p>
<p>[136-138] <emph>Achitophel non fè più d'Absalone</emph>: nel secondo libro de' Re è scripto che Amon primogenito di David innamorò di Tamar sua sorella, et di consiglo d'un fidato amico pregò David che gli mandassi Tamar a preparargli el cibo. Andò Tamar et Amon per forza, benchè la fanciulla sempre contradicessi, la conobbe, et dipoi parendogli che epsa fussi stata dura verso di lui la cacciò; epsa rivelò la scellerateza ad Absalon fratello, et dipoi per suo consiglo tacette el facto. Dopo due anni Absalon chiamò a convito in una sua villa el padre David, et tutti e frategli, et nella fine del convito fece uccidere Amon et fuggissi in Siria. Ma dopo tre anni Ioab principe della militia di David lo riconciliò al padre; onde tornò in Hierusalem, benchè due anni stessi che David non volle che venissi nel suo conspecto; el terzo anno gli perdonò absolutanente et parlogli. Ma Absalon con varie arti molte tribù si conciliò, et fecele inimiche al padre, et chiamoronlo re; et tyrò ad sè Achitophel consigleri di David nella sua congiura. David ordinò che un altro duo consigleri chiamato Chusi fingessi di ribellarsi ad Absalon chome Achitophel, et ordinò tanto che e consigli d'Achitophel non furono più accepti ad Absalon. Il perchè Achitophel s'impiccò; et Absalon credendo a' consigli fraudulenti da Cusi finalmente fu ropto in Effrain; et dipoi nella fuga passando sobto una quercia rimase apiccato a' rami per la chioma; et da Ioab uno de' capitani di David fu morto.</p>
<p>[139-142] <emph>Perch'io parti' sì congiunte persone</emph>, divisi padre et figluolo, <emph>el mio cerebro</emph> è diviso <emph>dal suo principio</emph>, dal cuore el quale è principio de gli spiriti, <emph>che è in questo troncone</emph>: in questo busto, perchè el cuore è nel pecto. <emph>Chosì s'observa in me lo contrapasso</emph>: è in iure civile ordinato la pena del talione, la quale è che chi ha facto ingiuria sia punito in quel medesimo. Come verbi gratia chi tagla la mano a uno vuole tal legge che a llui similmente sia taglato la mano; et questo chosì punito in latino è "contra passus", perchè ha patito allo 'ncontro quello che havea inferito ad altri. Adunque dixe el poeta <emph>lo contrapasso</emph>, cioè patire allo 'ncontro di quel ch'io ho facto, <emph>s'observa in me</emph>, imperochè havendo io diviso el figluolo dal padre che sono un corpo, perchè "pater et filius censetur per eadem", et però el mio corpo allo 'ncontro di questo è diviso.
</p></div3></div2>
<div2><head>XXIX</head>
<argument><p>CANTO .XXIX. DELLA PRIMA CANTICA DI DANTHE</p></argument>
<div3><head>vv.  1-12</head>
<lg><l>La molta gente et le diverse piaghe</l>
<l>havea le luci mie sì innebriate</l>
<l>che dello stare a piangere eron vaghe.</l></lg>
<lg><l>Ma Virgilio mi dixe: "Che pur guate?</l>
<l>perchè la vista tua pur si soffolge</l>
<l>laggiù tra l'ombre triste et smozichate?</l></lg>
<lg><l>Tu non hai facto sì all'altre bolgie,</l>
<l>pensa se tu annoverar le credi</l>
<l>che migla ventidue la valle volge,</l></lg>
<lg><l>Et già la luna è sotto a nostri piedi;</l>
<l>lo tempo è pocho homai che m'è concesso</l>
<l>et altro è da veder che tu non credi".</l>
</lg>
<p>Siamo finalmente arrivati alla decima bolgia, nella quale sono puniti e falsatori. Falsità è la decima spetie della fraude. Nè può esser falsità se non si mostra una chosa per un'altra in danno del proximo; et è generalmente negare el vero, o fingere che el falso sia vero. Et sono due spetie, in decti, et questa si chiama bugia, et in facti, et chiamasi propriamente falsità. Et benchè si &lt;...&gt; falsificare scripture et altre chose, qui pone e falsificatori di metalli, che sono alchimisti et falsificatori di moneta; et questo si fa o falsando la legha o falsando el conio. Pone adunque nel principio chome lui per stupore et compassione volentieri si fermava a piangere. Ma Virgilio l'admonisce che lui debba el tempo datogli a fare tal viaggio distribuire in forma che possi fornirlo. Conciosia che resti anchora a vedere molte chose et più horrende. Et certamente la ragione superiore quando ha veduto le chose in genere, vuol passare ad altra cognitione, perchè la scientia non è de' particulari; et oltre ad questo considera la natura delle chose sanza alchuna passione. Ma la inferiore et la sensualità si rivolgie ne' particulari, et in quegli non sta sanza alchuna passione, o d'amore, o d'odio, o d'invidia, o di compassione. Il perchè bisogna che Danthe sia admonito da Virgilio.</p>
<p>[1-3] <emph>La molta gente</emph>, non solamente era molta gente, ma anchora havea non simili, ma <emph>diverse piaghe</emph>; <emph>havean le luci</emph>, cioè gl'occhi, <emph>sì inebriate</emph>: quando l'occhio nostro della mente è sobrio, cioè non occupato da alchuna passione, vede el vero. Ma quando è inebriato dalla contagione del corpo sequita volentieri l'appetito.</p>
<p>[4-6] Ma Virgilio che è la ragione superiore dice <emph>che pur guate? Perchè la vista tua sì soffolge?</emph>: s'appoggia et ficca.</p>
<p>[7-9] <emph>pensa se tu annoverar la credi Che migla ventidue la valle volge</emph>: allegoricamente admonisce la ragione superiore la inferiore che non perda tempo in volere havere cognitione de' particulari, perchè sono innumerabili; et per dimostrare questo afferma che l'ambito et circuito di quella bolgia è ventiquattro migla, et è pieno d'ombre. Il perchè facilmente si conclude che impossibile sia enumerarle. Et dixe tale ambito essere ventidue migla per dimostrare che già sono presso al centro della terra, perchè non restava se non la decima bolgia et el nono cierchio, el quale in sè tiene quattro cerchi, et nel quarto è el centro. Ma noi innanzi che entrassimo nell'opera dimostrammo nel sito dello 'nferno questo circuito di migla .xxii.</p>
<p>[10-12] <emph>Et già la luna è sobto e nostri piedi</emph>: el tempo concesso era un giorno naturale. Adunque giunse al centro passato la nocte et mezzo el giorno; et l'altra metà del dì gli tornò nocte passato el centro in forma che da mattina arrivò a Catone. Il perchè la prima nocte fu intera, et el sequente dì fu dal mezo in la nocte; et quando al nostro hemisperio tornò la seconda nocte lui era già dal centro salito insino alla superficie dell'altro hemisperio, et trovovvi l'alba quando qui si facea nocte. Dimostra adunque che quando erono in questa bolgia s'appressava el giorno al nostro hemisperio; et perchè la luna era nell'oppositione del sole, già cominciava a essere nell'altro hemisperio, che è sobto e piedi di chi è nel nostro. Al quale passato la metà del corpo di Lucifero cominciava a salire. Adunque essendo ito la nocte et parte del dì pel nostro, et cominciando quando el dì è a noi a salire all'altro trovò nuova nocte con la quale dal centro salì insino alla superficie di quello, et giunse all'alba; <emph>et altro è da vedere</emph>: perchè restava la decima bolgia et el nono cerchio, che n'abbracciava quattro.</p></div3>
<div3><head>vv.  13-30</head>
<lg><l>"Se tu havessi - rispos'io appresso -</l>
<l>atteso la cagion per ch'io parlavo,</l>
<l>forse m'haresti anchor lo star dimesso".</l></lg>
<lg><l>Parte sen gìa et in drieto gl'andava</l>
<l>lo duca già fuggiendo la risposta</l>
<l>et soggiugnendo: "Dentro a quella cava</l></lg>
<lg><l>Dov'io tenevo hor gl'occhi sì aposta</l>
<l>credo ch'un spirto di mio sangue pianga</l>
<l>la colpa che laggiù cotanto costa".</l></lg>
<lg><l>Allhor dixe 'l maestro: "Non si franga</l>
<l>el tuo pensier da qui 'nanzi sovr'ello;</l>
<l>attendi ad altro, et e' là si rimanga,</l></lg>
<lg><l>Ch'io vidi lui a piè del ponticello</l>
<l>mostrarti et minacciar forte col dito</l>
<l>et udi' nominar Geri del Bello.</l></lg>
<lg><l>Tu eri allhor sì del tutto impedito</l>
<l>sovra colui che già tenne Alta Forte,</l>
<l>che non guardasti in là, sì fu sparito".</l>
</lg>
<p>[13-15] Rispose Danthe: "se tu sapessi la chagione per ch'i' miravo, tu m'haresti <emph>dimesso</emph>, cioè perdonato, lo stare".</p>
<p>[16-21] <emph>Parte</emph>: in questo mezo Virgilio andava, et Danthe seguitandolo nello andare seguitavalo similmente nella risposta già cominciata et soggiugnendo dixe: <emph>io credo che uno spirito di mio sangue</emph> et di mia generatione <emph>pianga in quella cava Dov'io tenevo gl'ochi sì apposta</emph>: cioè fixi, et è traslatione di chi pon la mira al berzaglo.</p>
<p>[22-24] Et Virgilio rispose: <emph>Non si franga</emph>, non si rompa, <emph>tuo pensieri sovr'ello</emph>, sopra quello, cioè non interrompere e pensieri che tu hai dell'altre chose per pensare a chostui: <emph>attendi ad altre chose et lui si rimanga</emph>.</p>
<p>[25-27] Et sobgiugne che lui vide questo spirito et udì che fu chiamato Geri del Bello. Costui fu Geri del Bello fratello di messer Cione del Bello de gl'Alighieri, consorto di Danthe, el quale fu molto cismatico et per tal vitio fu ucciso da uno de' Sacchetti, nè se ne fè vendecta, se non dopo trenta anni; et allhora un figluolo di messer Cione uccise uno de' Sacchetti in su la porta della casa sua; et è questa legiptima scusa al poeta poter nominar gl'altri vitiosi poichè non perdonò a' suoi medesimi. Molti dicono che Danthe finge non havere veduto questo spirito in inferno per dinotare che lui non lo vide mai vivo; et che Virgilio lo conforti che non si curi di lui, significa che lo 'ntellecto ci conforta che benchè alchuno ci sia congiunto di sangue, nientedimeno non dobbiamo haver compassione del male che lui ragionevolmente patisce.</p>
<p>[28-30] <emph>Tu eri allhora sì del tutto impedito Sovra colui el quale tenne Altaforte</emph>: sopra quello Beltramo già decto, el quale hebbe in guardia Alta Forte roccha in Inghilterra, la quale tenne per Giovanni.</p></div3>
<div3><head>vv.  31-51</head>
<lg><l>"O duca mio, la violenta morte</l>
<l>che non gl'è vendicata ancor - dix'io -</l>
<l>per alchun che dell'onta fia consorte,</l></lg>
<lg><l>Fece lui disdegnoso, onde sen gio</l>
<l>sanza parlarmi, sì chom'io stimo,</l>
<l>et in ciò m'ha el facto assai più pio".</l></lg>
<lg><l>Chosì parlammo insino al luogho primo</l>
<l>che dallo scoglo l'alta valle mostra,</l>
<l>se più lume vi fussi, tutto ad imo.</l></lg>
<lg><l>Quando noi fummo su l'ultima chiostra</l>
<l>di Malebolge, sì ch'e suoi conversi</l>
<l>potean parere alla veduta nostra,</l></lg>
<lg><l>Lamenti saettoron me diversi</l>
<l>che di pianto ferrati havean gli strali</l>
<l>ond'io gl'orecchi con le man copersi;</l></lg>
<lg><l>Qual dolor fora, se de gli spedali</l>
<l>di Valdichiana tra 'l luglo e 'l septembre</l>
<l>et di Maremma et di Sardigna e mali</l></lg>
<lg><l>Fussino in una fossa tutti insembre</l>
<l>tal era quivi, et tal puzo n'uscia</l>
<l>qual suol venir delle marcide membre.</l>
</lg>
<p>[31-36] Assegna l'auctore la ragione, per la quale stimava che lo spirito fussi fuggito. Il che di sopra si dixe. <emph>m'ha el facto assai più pio</emph>: quasi dica: el suo sdegno m'ha facto più pio inverso e nimici, et men cupido di vendicarlo.</p>
<p>[37-39] <emph>insino al luogho primo</emph>: andando parlando insieme per questa bolgia insino ad quello scoglo et ponte donde si comincia a vedere l'altra bolgia, et indi si potrebbe veder tutta insino al fondo, se non vi fussi pocha luce.</p>
<p>[40-42] <emph>in su l'ultima chiostra</emph>: in su l'ultima clausura; <emph>sì che e suoi conversi</emph>: sta nella traslatione, et havendo chiamato quel vallone chiostro, perchè vi sono rinchiusi e peccatori chome ne' chiostri de' monasterii sono rinchiusi e monaci et e conversi, chiama quegli <emph>conversi</emph> di tali chiostri.</p>
<p>[43-45] <emph>Lamenti diversi</emph>, perchè erono varii et venivono da diverse parti, <emph>saettoron me</emph>: mi punsono el cuore di pietà; et questi lamenti mi saettavono strali, e quali havevano el ferro di pianti. El ferro è quello che fa passare lo strale, adunque e pianti erono el ferro, perchè quegli mi commovevono più ad compassione. Il che mi commosse a tanta passione che per non gl'udire mi turai gl'orecchi. Allegoricamente dimostra che come Ulixe si turò gl'orecchi a' canti delle sirene, cioè non volle udire chosa voluptuosa, chosì io non volli essere vincto da alchuna compassione di quegli che meritano ogni grave supplicio.</p>
<p>[46-48] <emph>Qual dolor fora</emph>: tal dolor s'intendea in que' peccatori quale si vede nell'agosto ne gl'amalati se tutti quegli di Valdichiana di Maremma et di Sardigna fussino in una fossa. Dove è da notare che dice d'agosto, perchè in quel mese sono molti et difficili morbi. Onde Iuvinale dixe: "et Augusto recitantes mense poetas". Imperochè la corruptione dell'aria et dell'acqua ne' grandi caldi, et pe' venti meridionali, genera assai morbi; et <emph>maxime</emph> nell'aere grosso. Et per questo nomina Valdichiana et Maremma et Sardigna. Valdichiana è fra Arezo et Cortona et Chiusi et Monte Pulciano dove è la Chiana fiume decto da' Latini Clanis, stagna et rende l'aer grosso, et <emph>maxime</emph> ribollendo nella state la bellecta che rimane in secco, onde nascono vari morbi. Sardigna la quale per excessivi caldi ha l'aer pestilente <emph>maxime</emph> ne' luoghi più propinqui al lito.</p></div3>
<div3><head>vv.  52-66</head>
<lg><l>No' discendemo in su l'ultima riva</l>
<l>del lungo scoglo pur da man sinistra,</l>
<l>et allor fu la vista mia più viva</l></lg>
<lg><l>Giù per lo fondo là du' la ministra</l>
<l>dell'alto sir infallibil giustitia</l>
<l>punisce el falsator che qui registra.</l></lg>
<lg><l>Non credo ch'a veder maggior tristitia</l>
<l>fussi in Egina el popol tutto infermo</l>
<l>quando fu l'aer sì pien di malitia,</l></lg>
<lg><l>Che gl'animali infino a piccol vermo</l>
<l>chascaron tutti et poi le genti antiche,</l>
<l>secondo ch'e poeti hanno per fermo,</l></lg>
<lg><l>Si ristorar di seme di formiche,</l>
<l>ch'era ad veder per quella obscura valle</l>
<l>là giù gli spirti per diverse biche.</l>
</lg>
<p>[52-57] Dimostra che quando furono passati el ponte, et in su la riva di là, cominciò a vedere meglo gli spiriti di quella bolgia, e quali eron nel fondo puniti dalla iustitia, la quale meritamente chiama iustitia dell'alto sire Idio.</p>
<p>[58-66] <emph>Non credo</emph>: pone optima similitudine dicendo che non fu chosa più mesta et più horrenda vedere el morbo nell'isola d'Egina, pel quale perì ogni animale, et rimase vacua d'habitatori, onde poi gl'huomini nacquono di formiche, quanto era vedere gl'amalati spiriti di quella bolgia. Asopo hebbe due figluole, Egina et Thebe; d'Egina innamorò Iove et in forma di fuoco la conobbe, et di lei generò Eaco padre di Pelleo, el quale procreò Achille fortissimo di tutti e Greci secondo Homero, et secondo questa favola po' nepote o voglamo dire bisnipote di Iove. Da questa Egina fu dinominata Egina la quale è una isola che prima era decta Enopia. Regnò Eaco in Egina, et ne' suoi tempi fu tanta et sì grave pestilentia che l'isola ne restò disolata. Il perchè preghò Eaco el suo padre Iove che o gli dessi la morte o gli restituissi el popolo perduto, et dipoi andando per l'isola vide infinito numero di formiche salire et scendere d'una quercia, et disiderò tale essere el popolo suo. Adempiè Iove el desiderio del figluolo et convertì le formiche in huomini. Questo fingono le favole perchè manchando gl'habitatori all'isola Eaco la riempiè di gente rusticana, et di nuovi cultori di terra, e quali furono simili alle formiche, perchè erono neri per l'assidua stanza nel sole; erono robusti et di molta faticha et exercitio. Erono parci massai et con industria riponevono et conservavono le biade. Il che tutto si vede nella formicha. Furono questi popoli decti Myrmidoni, perchè "myrmix" in greco significa formica. Questi oltre all'altre sue genti menò Achille nipote d'Eaco ne gl'exerciti de' Greci contro a' Troiani.</p></div3>
<div3><head>vv.  67-84</head>
<lg><l>Qual sovra ventre et qual sovra le spalle</l>
<l>l'un dell'altro giacea, et qual carpone</l>
<l>si tramutava per lo tristo calle.</l></lg>
<lg><l>Passo passo andavan sanza sermone</l>
<l>guardando et ascoltando gl'amalati</l>
<l>che non poten levar le lor persone</l></lg>
<lg><l>Io vidi due sedere ad sè appoggiati</l>
<l>chome a scaldar si posa teghia a tegghia</l>
<l>dal capo a piè di sangue maculati.</l></lg>
<lg><l>Et non vidi già mai menare stregghia</l>
<l>di ragazo aspectato dal signor so</l>
<l>nè da colui che mal volentier vegghia,</l></lg>
<lg><l>Chome ciaschun menava spesso el morso</l>
<l>dell'unghie sovra sè per la gran rabbia</l>
<l>del pizicor che non ha più soccorso.</l></lg>
<lg><l>Chosì traevon giù l'unghie la scabbia</l>
<l>chome coltel di scardova le scagle</l>
<l>o d'altro pescie che più larghe l'habbia.</l>
</lg>
<p>Sequita narrando et pone chome gl'amalati spiriti giacevono abbichati, cioè accumulati l'un sopra all'altro, et alchuni andavon carponi; et noi habbiamo dimostro disopra che in questa bolgia et nell'altra si punisce la falsità de' metalli et della moneta. Hora dimonstrerremo che le pene le quali son poste dal poeta, sono molto convenienti a tale peccato. Queste adunque sono .x. Prima piangono et lamentonsi. Il che dinota la loro infermità. <emph>Preterea</emph> rade volte interviene che o falsatore di moneta o alchimista non sia scoperto, et non porti pena del peccato, onde ne nasce lucto. Secondo giacievon a dimostrare la viltà. Comunemente tali huomini sono di grande ingegno. Il perchè giaciono a dinotare che tale ingegno, el quale potevono adoperare in chose egregie, loro l'hanno posto in chosa vile et in accumulare chose terrene. Tertio sono nudi, il che dimonstra che tali huomini sono poveri chome per experientia ogni giorno si vede. Quarto che putono, a dinotare la loro abhominatione, et che sono schifati da ogni huomo. Sono lebbrosi; il che significa la loro corruptione sanza generatione. Corrompono gl'alchimisti molte chose per fare di quelle una miglore et non la fanno. Il perchè chome la lebbra è corruptione donde niente si genera, chosì questa arte corrompe metalli et altre chose, et non ingenera quello che desidera. Sono pieni di piaghe, et questo significa la infamia che ne consequitano. Sono hydropici pel qual morbo si dinota l'avaritia chome disopra dimostrammo; et chome tal morbo fa l'huomo pigro; onde Virgilio lo pone per la pigritia dicendo: "nec torpere gravi passus sua regna veterno"; et e pigri stanno assai fermi in un medesimo luogho, chosì l'alchimista non si parte mai dal proposito benchè poche volte gli riesca. El pizicore dimostra le gran cure, et sollecitudini, in occultare le falsità, et in cercare nuove vie, nuove pruove, et nuove arti. El tremore significa la paura di non essere scoperti et giunti. Mordono l'un l'altro. Il che dinota la 'nvidia che è tra loro. Giaciono adunque perchè el lor subgetto è in accumular pecunia chosa vile chome molte volte habbiamo dimostro. Vanno carponi chome animali bruti.</p>
<p>[70-72] <emph>che levar non potean le lor persone</emph>: gl'huomini dati alla avaritia non possono spiccarsi da terra.</p>
<p>[73-75] <emph>Io vidi due</emph>, e quali narrerà disobto, <emph>sedere ad sè appoggiati</emph>: perchè per se medesimi non potevono stare. Questi si grattavano et menavon l'unghie su per la scabbia et rogna più velocemente che non mena la stregghia un raghazo sollecitato <emph>dal signor so</emph>, dal signor suo, et anchora più velocemente che non è menata la streghia da colui che havendo sonno et disiderando dormire s'affrecta di stregghiare, et per questo dinota l'assidua cura et sollecitudine che è del continuo in questi alchimisti.</p>
<p>[79-81] <emph>del pizicor che non ha più soccorso</emph>: se non di grattarsi in quel modo.</p>
<p>[82-84] <emph>Chosì traevan giù l'unghie la scabbia</emph>: la crosta di quella lebbra, chome el coltello tira giù le scagle overo squame della scardova. Questo è un pescie di molte scaglie.</p></div3>
<div3><head>vv.  85-108</head>
<lg><l>"O tu che colle dita ti dismagle</l>
<l>- cominciò el mio duca a un di loro -</l>
<l>et che fai d'epse tal volta tanagle,</l></lg>
<lg><l>Dimmi s'alchun latino è tra costoro</l>
<l>che son quinc'entro, se l'unghia ti basti</l>
<l>ethernalmente a cotesto lavoro".</l></lg>
<lg><l>"Latin sian noi che tu vedi sì guasti</l>
<l>qui amendue - rispose l'un piangendo -</l>
<l>ma tu chi sei che di noi dimandasti?"</l></lg>
<lg><l>El duca dixe: "Io sono un che discendo</l>
<l>con questo vivo giù di balzo in balzo</l>
<l>et dimostrar lo 'nferno a llui intendo".</l></lg>
<lg><l>Allhor si ruppe el comune rinchalzo</l>
<l>et tremando ciaschuno ad me si volse</l>
<l>con altri che l'udiron di rimbalzo;</l></lg>
<lg><l>Lo buon maestro a me tutto s'accolse</l>
<l>dicendo: "Di' a llor cio chè tu vuoli",</l>
<l>et io incominciai poscia ch'e' volse:</l></lg>
<lg><l>"Se lla vostra memoria non s'involi</l>
<l>nel primo mondo dell'humane menti,</l>
<l>ma s'ella viva dopo molti soli,</l></lg>
<lg><l>Ditemi chi voi sete et di che genti;</l>
<l>la vostra sconcia et fastidiosa pena</l>
<l>di palesarvi a me non vi spaventi".</l>
</lg>
<p>[85-87] Veduti già gli spiriti Virgilio gli domandò chi sieno et voltatosi a uno de' due <emph>O tu che ti dismagle</emph>: cioè grattando ti schuoi et levi la roccia chome chi smagla una panziera; <emph>et tal volta fai tanagle</emph> delle dita perchè con quelle t'appicchi alle schianze chome s'appiccono le tanagle all'aguto.</p>
<p>[88-90] Et dipoi pregandolo che gli dica se alchuno v'è de' Latini, lo priega per quelle chose che lui debba stimare assai, perchè privato d'ogni altra speranza solo gli resta potere conservar l'unghie con le quali mitiga el pizichore.</p>
<p>[91-93] Risponde lo spirito et dice che lui et el compagno erono latini et allo 'ncontro domanda Virgilio chi lui sia.</p>
<p>[94-96] Et Virgilio rispose essere uno el quale meni el compagno suo vivo per lo 'nferno scendendo di balzo in balzo. In questo luogho non accade allegoria che facilmente non si possa trarre dalle già decte.</p>
<p>[97-99] Queste parole fecion tanto maraviglare e due spiriti, e quali stavano appoggiati l'uno all'altro, che si spartirono da quello appoggiamento, el quale era rincalzo et sostegno comune, perchè appoggiandosi insieme l'uno sosteneva l'altro. Qui si dinota la miseria de gl'alchimisti e quali vedendo non riuscirgli alchuna sua pruova spesso richiede aiuto a chi forse ne sa meno assai di lui. <emph>Et tremando</emph>: per lo stupore; <emph>con gl'altri che l'udiron di rimbalzo</emph>: questa è translatione di chi giuoca alla palla, che non gli dando quando gl'è mandata gli dà poi quando balza. Adunque udiron la voce che non veniva rivolta a lloro.</p>
<p>[100-102] Et che Virgilio facessi domandare a Danthe dinota che lo 'ntellecto superiore truova gl'universali, et poi e particulari lascia trovare alla ragione inferiore; chome più apertamente di sopra dimonstrammo.</p></div3>
<div3><head>vv.  109-120</head>
<lg><l>"Io fui d'Arezo et Albero da Siena</l>
<l>- rispose lui - mi fè mettere al fuoco,</l>
<l>ma quel perch'io mori' qui non mi mena.</l></lg>
<lg><l>Vero è ch'io dixi a llui parlando a giuoco</l>
<l>"Io mi saprei levar per l'aer a volo",</l>
<l>et quel ch'avea vagheza et senno pocho,</l></lg>
<lg><l>Volle ch'io gli mostrassi l'arte, et solo</l>
<l>perch'io nol feci Dedalo, mi fece</l>
<l>ardere a tale che l'havea per figluolo.</l></lg>
<lg><l>Ma nell'ultima bolgia delle dieci</l>
<l>me per l'alchimia che nel mondo usai</l>
<l>dannò Minos a chui fallir non lece".</l>
</lg>
<p>Chostui fu maestro Grifolino d'Arezo el quale fu grande alchimista; et un dì per haver piacere d'uno Albero sanese figluol del vescovo di Siena, el quale era huomo sciocco et molto credulo, dixe che sapea per arte magica fare volare uno huomo. Et lungo tempo tenne in parole Albero d'insegnargli tale arte, et parte ne traeva denari; il che sentendo el vescovo lo condennò per necromante et fecelo ardere. Onde lui dice scusandosi che è nell'inferno non per mago, perchè mai non exercitò tale arte, ma per alchimista.</p>
<p>[109-111] <emph>mettere al fuoco</emph>: cioè ardere; <emph>ma quello perch'io morì</emph>: cioè l'arte magha qui allo 'nferno.</p>
<p>[112-117] <emph>parlando a giuoco</emph>: cioè motteggiando; <emph>et quei</emph>, Albero, <emph>che havea vagheza</emph>, cioè vana cupidità, <emph>et pocho senno, mi fece ardere solo perchè io non lo feci Dedalo</emph>: cioè non lo feci volare, chome e poeti fingono di Dedalo, la qual favola è narrata altrove; <emph>a tale che l'havea per figluolo</emph>: al vescovo el quale lo riputava suo figluolo; quasi dica che non essendo nato di legiptimo matrimonio poteva facilmente essere che non fussi del vescovo, perchè la femina che si congiugne con uno non suo marito rade volte sta ferma a quello; et se partorisce el più delle volte lo dà al più riccho, accioch'el figluolo habbia miglor padre.</p>
<p>[118-120] Ma Minos mi dannò nell'ultima bolgia per alchimista et falsator di metalli, <emph>a cui non lece</emph>, non è lecito, di <emph>fallire</emph>: perchè la conscientia non mentisce mai all'huomo. Et Minos disopra ponemo per la conscientia. Et benchè meritamente el poeta danni l'alchimia la quale è operatione d'arte ne' metalli ad imitatione di natura, nientedimeno è da notare che non ogni alchimia è al tutto illecita. Imperochè sono due spetie, l'una vera et l'altra sophistica; la vera è lecita, la sophistica è illecita. Et è ragionevole che la vera si possa usare. Imperochè epsa produce el metallo in perfectione. Il che acciochè meglo s'intenda sappi secondo Aristotele in quello <emph>De mineralibus</emph> che tutti e metalli per materia et per forma substantiale sono una medesima cosa. Imperò che tutti s'ingenerano d'argento vivo et di zolfo, et sono un composito di quegli. Ma sono differenti per forma accidentale; et questo interviene che la natura intende da principio produrre el metallo a perfectione, et se lo produce genera l'oro; et se mancha di questa perfectione è fuori di sua intentione, et allhora secondo che mancha più o meno produce più o meno pretiosi metalli. Et tale imperfectione procede dalla materia che non è apta a ricevere l'operatione della natura. Imperochè se la materia è ben disposta, cioè che l'argento vivo sia purificato, et el zolfo sia rosso et mondo, allhora può ricevere l'operatione della natura a perfectione et produce el metallo a perfectione et è oro. Ma quando l'argento vivo è putrefacto et el zolfo è bianco o rosso corropto fa più vile metallo secondo che più o meno è la corruptione. Adunque la vera alchimia con sua arte et calcinatione et distillatione et sughi d'herbe chol fuocho può purificare l'argento et el zolfo, et far quello per arte che fa la natura dentro alla terra. Onde è chiaro che chi fa bene questa arte può ridurre el metallo in sua perfectione. Et è lecita tale arte. Ma l'alchimia sophistica induce falsità et fa parere argento o oro quel che non è. Il che si conosce alla pruova del fuocho. Il perchè è vietata, perchè inganna l'huomo chon suo gravissimo danno, pigliando per oro quello che non è.</p></div3>
<div3><head>vv.  121-132</head>
<lg><l>Et io dixi al poeta: "Hor fu già mai</l>
<l>gente sì vana chome la sanese?</l>
<l>Certo non la francesca sì assai".</l></lg>
<lg><l>Onde l'altro lebbroso che m'intese,</l>
<l>rispose al decto mio: "Tra'ne lo Stricca</l>
<l>che seppe fare le temperate spese.</l></lg>
<lg><l>Et Niccolò che la costuma ricca</l>
<l>del garofano prima discoperse</l>
<l>nell'orto dove tal seme s'appicca.</l></lg>
<lg><l>Et tra'ne la brighata in che disperse</l>
<l>Caccia d'Asciano la vigna et la gran fronda</l>
<l>et l'Abbaglato suo sermo proferse.</l>
</lg>
<p>[121-123] Trovando occasione el poeta vitupera la vanità et boria de' Sanesi dicendo <emph>Hor fu già mai Gente più vana</emph>, cioè boriosa, che <emph>la sanese</emph>, benchè e Franzesi sieno molti boriosi.</p>
<p>[124-126] Et Capocchio, el quale era appresso a Grifolino, confermando la sententia di Danthe nomina alchuni Sanesi e quali dice che si debbono exceptuare da tal vanità; ma parla con hironia quasi dica che quegli sono boriosissimi; <emph>tra'ne lo Stricca Che seppe fare le temperate spese</emph>: et questo anchora dice per hironia volendo dimonstrare che per boria et vanità fu sì prodigo che consumò tutte le sue substantie. Qui è da notare che in Siena molti giovani ricchi feciono compagnia in cene et in desinari, et per boria facevono molte luxuriose et superflue spese chosì nel convitare chome nel cavalcare et nel vestire a livrea sè e famigli, et eravi chi ferrava e cavagli d'ariento; et questa era chiamata la brigata ghodereccia. Messono a comune fra tutti dugento miglaia di fiorini, et in venti mesi consumorono ogni loro substantia. Tra questi era lo Stricca più che gl'altri prodigo.</p>
<p>[127-129] <emph>Et Nicholò</emph>: chostui fu de' Salimbeni da Siena, el quale del continuo con ogni ingegno studiava di trovare nuove et sumptuose vivande. Onde molti dicono che lui trovò e bramangieri, et le frittelle ubaldine; et haveano un cuoco che fece libro delle vivande trovate da lloro, et questo Nicholò trovò di mettere ne' fagiani et in simili arrosti garofani et altre spetierie; et questa usanza fu chiamata <emph>la chostuma</emph>, cioè l'usanza, <emph>ricca</emph>. Alquanti dicono che facevono cuocere gl'arrosti a bracia di garofani arsi; <emph>nell'orto dove tal seme s'appicca</emph>: per similitudine chiama Siena orto, perchè chome nell'orto nascano tosto e semi che vi si gettano et multiplicano, chosì in quella città multiplica presto ogni simile usanza.</p>
<p>[130-132] <emph>Caccia</emph>: sanese, hebbe begli et grandi vignazi ad Asciano castello nel Sanese, et consumogli in golosità; <emph>et la gran fronde</emph>: molti boschi overo intende la borsa; <emph>che 'l suo senno proferse</emph>: manifestò, et dixe <emph>hironice</emph>, quasi dica: dimostrò la sua vanità.</p></div3>
<div3><head>vv.  133-139</head>
<lg><l>Ma perchè sappi ch'io sì ti seconda</l>
<l>contro a' Sanesi, aguza ver' me l'occhio</l>
<l>sì che la faccia mia ben ti risponda,</l></lg>
<lg><l>Et vedrai ch'io son l'ombra di Capocchio,</l>
<l>ch'i falsai gli metalli con alchimia,</l>
<l>e ti de' ricordare se ben t'adocchio</l></lg>
<lg><l>Chom'io fui di natura buona scimia".</l>
</lg>
<p>Havea Capocchio dimostro molti altri Sanesi, et hora vuol dire di sè. Chostui fa sanese et dicono che insieme con Danthe studiò in philosophia naturale, et divenne doctissimo, et per mezo di quella molto s'affaticò in volere trovare la vera alchimia, et non potendo trovarla finalmente si decte alla sophistica, et falsò soctilmente e metalli. Dicono alchuni che el giorno del venerdì sancto lui abstracto in meditatione disegnò nelle sue unghie tutto el progresso della passione di Christo; et sopragiugnendo Danthe con la lingua la cancellò. Il che fu molesto a Danthe, perchè gli parea più mirabile opera che di colui che scripse sì sobtilmente la <emph>Iliade</emph> d'Homero che la mettea in uno guscio di noce.</p>
<p>[133-135] Dice adunque acciò che <emph>sappi ch'io</emph> sono io el quale <emph>ti secondo</emph>, cioè ti sequito a dire <emph>contro a' Sanesi</emph>, <emph>aguza gl'occhi</emph>, guardami fiso; quasi dica: tu mi riconoscerai havendomi conosciuto nel mondo.</p>
<p>[136-139] <emph>che falsai li metalli con alchimia</emph>: non usai alchimia naturale, la quale non falsifica e metalli, ma fa correggendo et purificando la materia che el metallo men pretioso diventi oro; ma usai la sophistica, la quale non fa oro, ma contrafà et falsifica in forma che quel che non è pare. Et per questo <emph>fu' buona scimia di natura</emph>, cioè seppe bene contraffare le chose naturali chome fa la scimia l'operationi humane.
</p></div3></div2>
<div2><head>XXX</head>
<argument><p>CANTO .XXX. DELLA PRIMA CANTICA DI DANTHE</p></argument>
<div3><head>vv.  1-21</head>
<lg><l>Nel tempo che Giunone era crucciata,</l>
<l>per Semelè contra 'l sangue thebano,</l>
<l>chome mostrò una et altra fiata,</l></lg>
<lg><l>Athamante divenne tanto insano</l>
<l>che veggendo la mogle chon due figli</l>
<l>andar carcata da ciaschuna mano,</l></lg>
<lg><l>Gridò: "Tendian le reti sì ch'io pigli</l>
<l>la leonessa et e leoncini al varco"</l>
<l>et poi distese e dispiatati artigli</l></lg>
<lg><l>Prendendo l'uno ch'avea nome Learcho</l>
<l>et rotollo et percosselo ad un saxo,</l>
<l>et quella s'annegò con l'altro carcho.</l></lg>
<lg><l>Et quando la fortuna volse in basso</l>
<l>l'alteza de' Troiani che tutto ardia</l>
<l>fin che 'nsieme col regno et re fu casso,</l></lg>
<lg><l>Eccuba trista misera et captiva</l>
<l>poscia che vide Polixena morta</l>
<l>et del suo Polidoro in su la riva</l></lg>
<lg><l>Del mar si fu la dolorosa accorta,</l>
<l>fuor sennata latrò sì chome cane,</l>
<l>tanto dolor gli fè la mente torta.</l>
</lg>
<p>Al canto vigesimo nono si congiugne el trigesimo, perchè chome in quello el poeta ha tractato de' falsificatori, chosì hora tracta in questo. Ma perchè muta spetie di falsità, muta anchora pene. Ne' passati vedemmo lebbra, et pigritia. E presenti si dividono in tre spetie. E primi sono quegli che falsificorono la persona propria, et questi vanno rabbiosamente mordendo l'un l'altro. E secondi sono quegli che falsorono la moneta. E tertii hanno falsificato la loquela. Il che dimostra in due spiriti antichissimi.</p>
<p>[1-12] Nel principio adunque volendo dimostrar la rabbia degli spiriti per la quale l'un l'altro morde et percuote, dice per similitudine che nè Athamante fu sì rabbioso verso el figluolo el quale percosse al saxo; nè Eccuba quando pel dolore contro de' nimici diventò cagna. <emph>Nel tempo che Giunone</emph>: Cadmo, del quale disopra habbiamo decto a sufficientia, d'Herminione sua mogle hebbe quattro figluole, Semele, Agave, Auctonoe et Ino. Semele concepè di Iove Bacco. Il che fu tanto molesto a Giunone che divenne inimica a tutta la generatione thebana, et molte volte contro a molti si vendicò. Imperochè a tanto furore concitò queste quattro sorelle che faccendo quelle sacrificio a Bacco nella selva venendo Pentheo figluolo d'Agave parve loro che fussi un cinghiale et uccisonlo. Dipoi havendo già due figluoli del marito suo Athamante a tanto furore conduxe Athamante che venendo Ino co' figluoli gli parea che fussi una leonessa con due leoncegli. Il perchè prese l'uno chiamato Learco et percosselo a un saxo. Onde Ino spaventata corse al mare portandone seco l'altro el cui nome era Melicerta, et con quello si gittò in mare; et furono facti dii marini, et questa nominorono e Greci Leucothea, et e Latini Matuta, et quello Polemone, et e Latini Portunno. Non dimonstrò adunque tanto furore Athamante contro a' figluoli quanto questi spiriti mostravono tra loro.</p>
<p>[13-21] <emph>Et quando la fortuna volse in basso</emph> lo stato de' Troiani. Habbiamo già più volte dimonstro che regione sia Troia, et che città in quella sia Ilion. Nè habbiamo preterito la historia dello infelice Priamo. Resta adunque che a quella arrogiamo la miseria d'Ecchuba la qual nella greca obsidione vide gran parte de' figluoli uccisi. Vide el vecchio marito crudelmente morto. Vide la città da ferro et fuoco distructa; et dopo tante calamità ridocta in servitù insieme con Polixena vide la carissima figluola al sepolcro del crudelissimo Achille morire; et dipoi tirata in Thracia gl'apparve l'ombra del suo figluolo, el quale stimava anchora vivere, et essere con buona parte de' thesori paterni appresso di Polinestore sicuro. Il che fece che la diuturna sua tristitia et gravissimo lucto si convertì in extrema rabbia et da quel tale furore concitata con ogni generatione di villania tutti e Greci bestemmiava, et chon acerbissime parole mordea; onde finsono e poeti che fussi convertita in rabbiosa chagna; <emph>si fu accorta</emph>: perchè in prima non sapea lo scelerato caso, el quale fu in questo modo. Havea già presentito Priamo l'apparato de' Greci contro sè, et come provido s'ingegnò che per ogni chosa che potessi intervenire rimanessi qualchuno di sua stirpe et non sanza thesori. Adunque mandò a Polinestore re di Thracia, Polydoro suo figluolo con grande thesoro confidandosi che essendo questo re amico sempre gli preserverebbe el figluolo et la pecunia. "Sed maledictus homo qui confidit in homine", imperochè chome scrive Plauto, "lupus est homo homini et non homo"; et ogni ficta amicitia perchè non è vera dura tanto, quanto è l'utile. Adunque Polynestore vedendo Priamo et el regno suo caduto, nè di fede data, nè d'amicitia si ricordò; ma volsesi a' Greci dove già s'era voltata la fortuna, et uccise Polidoro, et e thesori ingiustamente si ritenne. Quando adunque Ecuba menata in servitù da' Greci arrivò ne' liti di Thracia, l'ombra di Polidoro chome scrive Euripide venne su dallo 'nferno et manifestoli la morte sua, et la scellerateza di Polynestore; onde ne seguì quanto poco avanti dicemmo; <emph>l'alteza</emph>: imita quasi Virgilio nel suo secondo libro: "postquam res Asie Priamique evertere regnum"; <emph>che tutto ardiva</emph>: il che si manifestò per Paris, el quale fidandosi nella grandeza del suo regno ardì del mezo della Grecia di gente d'arme et di senno potentissima rapire Helena mogle di tanto re; <emph>infin che el re fu casso</emph>: cioè privato di vita insieme col regno, perchè anchora el regno perì secondo Homero et molti scriptori greci, perchè non vi rimase alchuno della stirpe di Priamo, che non fussi o morto o menato prigione; benchè Dion Chrysostomo pruovi et per historie egyptiache, et per molte verisimili congiecture, che Homero mentì di questo excidio, et che non Achille uccide Hectorre, ma Ethorre Achille; et e Greci non preson Troia, ma da' Troiani furono cacciati. Il che fa verisimile la poca riputatione con la quale chome medesimamente Homero dimostra si partirono da Troia, conciosia che molti de' duchi rimasono morti, pochi tornorono in Grecia, et quegli furono morti da' suoi sì chome Agamennone da Clytemestra sua mogle, et Pyrrho da Horeste, et molti andorono in volontario exilio, chome Diomede et Ulixe; <emph>Ecuba trista</emph>, maninconosa, <emph>misera</emph>, infelice, perchè di reina era divenuta serva, <emph>captiva</emph>: prigioniera; <emph>Polixena morta</emph>: Achille innamorato di chostei prometteva gran cose se Ecuba gle ne dessi per mogle; et Paris sobto spetie di darglene lo chiamò a colloquio nel tempio d'Apolline Timbreo propinquo alle mura di Troia. Andò Achille et mentre che ginochione adorava Apolline a tradimento lo saettò nelle piante de' piedi nelle quali solamente potea esser ferito, et ucciselo. Il perchè dipoi Pirrho figluolo d'Achille in vendecta del padre uccise al suo sepolcro Polixena. Ordina el texto: poscia che Ecuba vide Polixena morta, et poscia che epsa Ecuba dolorosa si fu accorta di Polydoro suo figluolo in sulla riva del mare nel lito nel quale lo trovò sotterrato epsa fuor sennata, cioè uscita fuor del senno, <emph>latrò</emph>: abbaiò; "latrare" in latino significa abbaiare, et questo gl'intervenne, perchè tanto el grande dolore gli fece <emph>la mente</emph> sua <emph>torta</emph>, cioè l'animo infuriato, perchè ogni volta che alchuna passione perturba l'animo in forma che perde la ragione la quale è diricta, et quella addiriza alle recte operationi possiamo dire che la nostra mente sia torta.</p></div3>
<div3><head>vv.  22-30</head>
<lg><l>Ma nè di Thebe furie nè troiane</l>
<l>si vider mai in alchun tanto crude,</l>
<l>non punger bestie non che membra humane,</l></lg>
<lg><l>Quant'io vidi due ombre smorte et nude</l>
<l>che mordendo correan di quel modo</l>
<l>che porcho quando da porcil si chiude.</l></lg>
<lg><l>L'una giunse a Capocchio et in sul nodo</l>
<l>del collo l'assannò sì, che tirando</l>
<l>grattar gli fece el ventre al fondo sodo.</l>
</lg>
<p>[22-27] Dimostrò disopra el furore d'Athamanthe thebano, et d'Ecuba troiana; hora riducendo la comperatione a proposito conchiude che nè 'l thebano nè 'l troiano furore non fu sì grande quanto el furore, che vide in due spiriti; e quali benchè induca falsarii, nientedimeno perchè non falsorono e metalli ma falsorono o sè in altri o altri in sè, gli fa patire diverse pene. Inducegli adunque furiosi, nudi, et smorti, et che correndo mordano. Sono furiosi perchè falsare e metalli è più tosto infermità di mente. Ma fare quello che habbiamo decto è sommo furore. Sono nudi per pena di talione, havendo loro per fallacia spoglato altri o d'havere o d'honestà; et allegoricamente perchè alla fine queste fallacie sono palesi rimangono nudi. Sono smorti perchè questi tali si mettono a gran pericolo. Il che non può essere sanza continuo timore. Mordono correndo. Pel correre si dinota la inquietudine loro et le varie cure, le quali distraggono l'animo in diverse parti. Onde Virgilio: "atque animum celerem nunc huc nunc dividit illuc In partesque rapit varias perque omnia versat"; mordono perchè rodono e beni d'altri cambiando o spendendo falsi metalli a pecunia vera et pura merce; <emph>che porco quando da porcile si chiude</emph>: la natura del porco è molto crudele, et irritato non perdona ad alchuno.</p>
<p>[28-30] <emph>L'una giunse a Capocchio</emph>: Capocchio in vita fu derisore et riprenditore oltra modo; et questi comunemente truovano chi morde loro; et per questo finge el poeta che lui fussi morso, et preselo in sul collo, perchè questi che riprendono a torto quando son poi ripresi non sanno rispondere. Adunque sono presi in sul collo, perchè chi strigne el collo et la gola fa tacere; <emph>al fondo sodo</emph>: lo fè percuotere nel fondo sodo della bolgia. Quasi dica: lo distese in terra, perchè chi con infamia abbatte altri, altri abbatte lui. Nè può stare lungo tempo chi dà simili morsure ad altri che non rovini al fondo et in basso et vile stato.</p></div3>
<div3><head>vv.  31-45</head>
<lg><l>Et l'Aretin che rimase tremando</l>
<l>mi dixe: "Quel follecto è Ianni Schicchi</l>
<l>et va rabbioso altrui così conciando".</l></lg>
<lg><l>"O - dix'a llui - se l'altro non ti ficchi</l>
<l>li denti adosso, non ti sia faticha</l>
<l>a dirne prima che di qui si spicchi".</l></lg>
<lg><l>Et elli ad me: "Quella è anima anticha</l>
<l>di Mhyrra scelerata, che divenne</l>
<l>al padre fuor del dricto amore amica.</l></lg>
<lg><l>Questa a peccar col padre chosì venne</l>
<l>falsificando sè in altrui forma,</l>
<l>chome l'altro che 'n là sen va, sostenne,</l></lg>
<lg><l>Per guadagnar la donna della torma,</l>
<l>falsificare in sè Buoso Donati,</l>
<l>testando o dando al testamento forma".</l>
</lg>
<p>[31-45] Morso Capocchio, Grifolino aretino che era in sua compagnia tremava di paura che 'l medesimo non fussi facto a llui; et dixe a Danthe colui che havea morso Capocchio era Ianni Schicchi; et dipoi scongiurato da Danthe cupido di sapere chi era quello che correa con Ianni, dixe che era Myrrha. Ianni Schicchi Cavalcanti fu huomo molto eutrapelo, et apto a contraffare ciò che voleva, et era grande amico di Simone Donati. Adunque essendo morto messer Buoso Donati huomo molto riccho sanza fare testamento, et havendo più strecti parenti che Simone, e quali succedevono <emph>ab intestato</emph>, Simone per diventare herede nascose el corpo di messer Buoso, et fè che Ianni entrò nel lecto et contrafaccendo messer Buoso fece testamento et lasciò herede Simone; et Simone gli donò una cavalla di gran pregio, la quale era nell'armento, et chiamavasi la donna dell'armento, che così gl'havea promesso. Myrrha fu figluola di Cynara re di Papho isola molto libidinosa. Il perchè era consecrata a Venere; et di qui Oratio: "Venus regina Gnidi Paphique Sperne dilectam Ciprom et vocantem Thure te multa Cinare decorem Transfer in edem". Myrrha nella sua tenera età tanto ardentemente amò el padre che combattuta lungo tempo hora dall'amore che la 'nfiammava, hora dalla vergogna che la ritirava da tanta scellerateza, miseramente vacillava chome nave da contrarii venti combattuta; et finalmente per fuggire tante pene quante gli dava l'amore diliberò impiccarsi. Accorsesi di tale diliberatione la nutrice et vietogli la morte; et dopo molti prieghi inteso che cagione la inducea a uccidersi, s'ingegnò rimuovergli del cuore sì impio amore. Ma non potendo persuaderla, di buona chonsiglatrice diventò pessima ministra. Andò a Cynara et dixe havere commodità conducergli a llecto una bellissima fanciulla; ma al buio, perchè non voleva esser conosciuta. Cynara consentì et molte nocti dormì con la figluola credendo dormire con altri. Finalmente cupido di conoscere la fanciulla contro alla data fede induxe el lume in camera, et conobbe la figluola, et volsela uccidere. Ma la scelerata Myrrha aiutata dalle tenebre della nocte fuggì, et vagabonda per molti paesi arrivò in Arabia, et quivi si transfigurò nell'albero da llei denominato myrrha; et venendo el nono mese partorì Adone figluolo et nipote del padre, et fratello et figluolo della madre.</p></div3>
<div3><head>vv.  46-57</head>
<lg><l>Et poi ch'e due rabbiosi fur passati</l>
<l>sopra cui io havea l'occhio tenuto,</l>
<l>mi volsi a riguardar gl'altri mal nati.</l></lg>
<lg><l>Io vidi un facto a guisa di liuto</l>
<l>pur che gl'havessi havuto la 'nguinaia</l>
<l>tronca dal lato onde l'huomo è forcuto.</l></lg>
<lg><l>La grande hidropisì che sì dispaia</l>
<l>le membre con l'humor che mal converte</l>
<l>che 'l viso non risponde alla ventraia,</l></lg>
<lg><l>Facea a llui tener le labbra aperte</l>
<l>chome l'ethico fa che per la sete</l>
<l>l'un verso el mento et l'altro in su riverte.</l>
</lg>
<p>[46-57] Rimovendo gl'occhi suoi el poeta da cholui sopra el quale eran passati <emph>e due rabbiosi</emph>, volsesi in altra parte et vide uno el quale per essere hydropico o vuoi dire ritruopico era sì infiato el ventre che se havessi taglato dalla 'nguinaia in giù che sono le coscie et rimaso el ventre col capo, sarebbe paruto un liuto. Imperochè questo morbo el quale nasce quando l'homore el quale si debbe convertire in vero nutrimento si convertisce in acqua et in vento et rigonfia in modo che <emph>dispaia</emph>, cioè dispareggia, <emph>le membra</emph> in forma che non hanno alchuna proportione, chome in costui in chui la pancia sopravanzava la proportione del capo, et del collo, in forma che parea un liuto, el quale ha gran ventre et sobtile collo et capo. Questo morbo gl'inducea grandissima sete, et per quella gli <emph>facea tener le labbra aperte Chome</emph> le tiene <emph>l'ethico</emph>, cioè colui el quale ha la febbre ethica, et <emph>per la sete</emph> rovescia un labbro in su et l'altro in giù. "Hydropesis" è decto da "hydor" che in greco significa acqua, perchè in questo morbo multiplica l'acqua tra pelle et pelle.</p></div3>
<div3><head>vv.  58-78</head>
<lg><l>"O voi che sanza alchuna pena sete,</l>
<l>et non so io perchè, nel mondo gramo</l>
<l>- dix'egli a noi - guardate et attendete</l></lg>
<lg><l>Alla miseria del maestro Adamo;</l>
<l>io hebbi vivo assai di quel ch'io volli,</l>
<l>et hora lasso un gocciol d'acqua bramo.</l></lg>
<lg><l>Li ruscielletti che de' verdi colli</l>
<l>del Casentino discendon giuso in Arno</l>
<l>faccendo e lor canali freddi et molli,</l></lg>
<lg><l>Sempre mi stanno innanzi et non indarno,</l>
<l>che la 'mmagine lor vie più m'asciugha</l>
<l>che 'l male onde nel viso mi discarno,</l></lg>
<lg><l>La rigida iustitia che mi fruga</l>
<l>tragge cagion del luogo ov'io peccai</l>
<l>ad metter più li miei sospiri in fuga.</l></lg>
<lg><l>Ivi è Romena là dov'io falsai</l>
<l>la lega suggellata del Baptista,</l>
<l>perch'io el corpo suso arso lasciai.</l></lg>
<lg><l>Ma s'io vedessi qui l'anima trista</l>
<l>di Guido et d'Alexandro et di lor frate,</l>
<l>per Fonte Branda non darei la vista.</l>
</lg>
<p>[58-63] Havea discripto l'auctore la forma, et el modo d'Adamo. Hora pone le parole sue el quale dixe: <emph>O voi</emph>, Virgilio et Danthe, <emph>che sanza pena</emph> in questo <emph>mondo grammo</emph>, misero et infelice, perchè grameza in lombardo significa misera et grave vogla di quello che non può havere, <emph>sete sanza pena, et guardate miseri alla miseria</emph> mia. Adamo fu da Brescia et fu monetieri, et in quell'arte optimo maestro, et per grande avaritia et cupidità di denari s'accordò co' conti di Romena, et ivi secretamente falsificò el fiorino fiorentino, el quale dal primo lato ha la imagine di Ioanni Baptista protectore della nostra republica, et dall'altro el giglo; <emph>io hebbi vivo</emph>: a maggiore sua pena è che chi si truova in calamità et penuria delle chose sia stato riccho, perchè non uso alla povertà più difficilmente la sopporta; <emph>et hora lasso bramo</emph>, molto desidero, <emph>un gocciolo d'acqua</emph>. Non può dimostrare maggiore miseria che haver grandissimo desiderio di quello che non si può havere, et accrescesi la dogla quando si vede privato di chosa della quale nessuno è sì povero che non abbondi chome è l'acqua, et lui non ne può havere solo una gocciola.</p>
<p>[64-69] <emph>Li ruscelletti</emph>: accrescie molto la pena quando nel desiderio nostro sempre ci si rappresenta innanzi a gl'occhi la imagine della chosa desiderata. Adunque <emph>la rigida</emph> et inflexibile <emph>giustitia</emph> divina la quale lo <emph>fruga</emph> et stimola trae la <emph>cagione</emph> della sua pena <emph>dal luogho</emph> dove commisse el peccato. Imperochè havendo peccato in Casentino sempre se gli rivolta nella mente la imagine de' <emph>ruscellecti</emph>, cioè rivi et fiumicegli e quali da' gioghi de' monti <emph>discendono giù</emph> nel Casentino, et quella imagine molto più sete mi dà che el male che io ho.</p>
<p>[73-75] <emph>Ivi è Romena là dov'io falsai</emph>, perchè chome dicemmo disopra s'accordò con quegli conti, <emph>la lega del Baptista</emph>, el fiorino fiorentino el quale ha el Baptista per conio et inprompta, <emph>perchè io</emph>, per la qual chosa io, <emph>lasciai el corpo mio arso</emph>: imperochè fu arso al dirimpecto di Romena in sulla strada che viene dal Borgo alla Collina, dove ancora hoggi si vede un monte di saxi; et e paesani che al presente vi sono affermano che e loro antichi havevano udito da gl'antichi loro predecessori chosì essere.</p>
<p>[76-78] <emph>Ma se io vedessi l'anima trista</emph>: disidera che questi conti di Romena che lo persuasono a commettere tale falsità sieno nella medesima pena non per amore di giustitia, ma per odio et per invidia, perchè l'anima dannata non si purga mai da' vitii; et tutte le perturbationi dell'animo gli restano. Il perchè vorrebbe tirare ogni altro al suo tormento, et sempre è maligna. Ma l'anima che è absoluta dalla colpa, benchè non sia libera dalla pena chome veggiamo essere quelle che sono in purgatorio, non desidera, nè vorrebbe che alchuna altra patissi supplicio. Ma più tosto si rallegra del bene d'altri. Il che è proprio della natura nostra se non è corropta dall'habito già facto ne' vitii, chome sono gli spiriti puniti nello 'nferno; <emph>et di lor frate</emph>: cioè Aghinolpho terzo fratello di Guido et d'Alexandro; <emph>per Fonte Branda non darei la vista</emph>: bench'io habbia inextinguibile sete, et sia al tutto privato d'ogni acqua, nientedimeno se mi fussi conceduto qual più tosto io volessi de' due, o vedere in queste pene questi conti, o havere Fonte Branda, più tosto voglo vedere la pena loro, che havere sì chiara acqua chome è in Fonte Branda. Questa fonte è in Siena molto abbondante et limpida.</p></div3>
<div3><head>vv.  79-99</head>
<lg><l>Dentro ci è l'una già se l'arrabbiate</l>
<l>ombre che vanno intorno dicon vero,</l>
<l>ma che mi vale c'ho le membra legate?</l></lg>
<lg><l>S'io fussi pur di tanto ancor leggiero</l>
<l>ch'io potessi in cent'anni andare un'oncia,</l>
<l>io sarei mosso già per lo sentiero,</l></lg>
<lg><l>Cercando lui fra questa gente sconcia</l>
<l>con tutto che la volga undici migla</l>
<l>et men d'un mezo di traverso non ci ha.</l></lg>
<lg><l>Io son per lor tra sì facta famigla,</l>
<l>ch'e' m'induxono a batter li fiorini,</l>
<l>che havean tre carati di mondigla".</l></lg>
<lg><l>Et io a llui: "Chi sono li due tapini</l>
<l>che fuman chome mani bagnato il verno</l>
<l>giacendo strecti a' tuoi dextri confini?"</l></lg>
<lg><l>"Qui li trovai et poi volta non dienno</l>
<l>- rispose - quand'io piovvi in questo greppo,</l>
<l>et non credo che dieno in sempiterno.</l></lg>
<lg><l>L'una è la falsa che accusò Ioseppo.</l>
<l>l'altro è 'l falso Sinon greco da Troia;</l>
<l>per febbre acuta gittan tanto leppo".</l>
</lg>
<p>[79-87] Dimonstra quanto sia più grave la vendecta che si vede che quella che s'ode. Eravi già uno di quei conti. Questo gl'era a consolatione, ma due chose i gle ne scemavono, prima che nol vedeva ma l'udiva, seconda che l'udiva da gli spiriti arrabbiati a' quali non era da prestare intera fede; <emph>con tutto che la volga undici migla</emph>: chome nel sito dello 'nferno dimonstrammo.</p>
<p>[88-90] <emph>che havean tre carati di mondigla</emph>: la purità et fineza dell'oro si divide in .xxiiii. carati, et quello che è fine in perfectione è di .xxiiii. carati. Dipoi quando v'è mescolato altro è di tanto meno. Adunque battevono oro el quale doveva essere di ventiquattro carati, et era di ventuno.</p>
<p>[91-93] <emph>chome man bagnate a verno</emph>: ogni hanelito et vapore che esce d'ogni vivo animale porta seco del caldo vitale. Ma perchè nella state truova l'aria calda subito per la convenientia si mescola et dissipa et non si vede. Ma al tempo freddo perchè rifuggendo el suo contrario si ristrigne insieme adviene che si mantiene et condensa più, et però si vede.</p>
<p>[94-96] <emph>Qui gli trovai</emph>: perchè molte centinaia d'anni erono morti innanzi a llui.</p>
<p>[97-99] <emph>la falsa che accusò Ioseppo</emph>: di Iacob figluolo d'Isaach nacquono dodici figluoli. Onde dipoi discesono le dodici tribù del popolo iudaico. Ma di tutti a Iacob molto fu accepto Ioseph, et perchè era di grande ingegno et perchè era nato nella senectù sua. Ma dall'amore grande che gli portava el padre ne conseguì invidia appresso de' frategli, e quali finalmente lo venderono .xxx. danari a' mercatanti che andavono in Egypto, prezo sanza fallo molto piccolo a tanto huomo, ma el quale havea a esser figura alla vendita di Christo huomo et Idio. E mercatanti lo venderono in Egypto dipoi a Sutifar eunucho di Pharaone re el quale era duce dello exercito. Ioseph per sue virtù in brieve tempo adivenne tanto accepto al signor suo che gli decte l'administratione di tutta la sua casa. Ma dall'altra parte la belleza del suo corpo lo conduxe a grave pericolo. Imperochè la mogle di Sutifar sì vehementemente fu accesa della forma del giovinecto, che prima per lusinghe, dipoi per forza lo volle tirare in sua perversa volontà; ma Ioseph si fuggì lasciandogli el mantello pel quale epsa lo tenea. Chosa certamente egregia, nè minor laude meritò che Hippolito, et nel medesimo pericolo incorse, perchè rivolse tutto l'amore in crudele odio, perchè, chome dice Seneca, "aut amat femina aut odit"; et certo sanza alchuno mezo va da uno extremo ad uno altro; et Virgilio sapientemente scripse "varium et mutabile semper femina". Accusò adunque la iniqua lo inocente; et dove epsa havea stimolato el giovane, dixe che da llui era stata richiesta. Il perchè fu incarcerato Ioseph; ma dopo due anni sognò Pharaone che vedea septe vacche grasse essere divorate da septe magre, et septe spighe piene similmente essere consumate da septe vote. Questo sogno non fu alchun de' suoi savi che sapessi interpretare. Interpretollo Ioseph; et dimostrò questo significare che e primi septe anni haveano a esser fertili; ma poi e septe sequenti molto sterili. Il che persuase al re che in Ioseph fussi spirito divino, liberollo et fecelo prefecto di tutto el regno. Prolipso sarebbe narrare con quanta diligentia et prudentia administrò el tutto. Riserbò el frumento della fertilità ad sostentare la sterilità. Sovvenne al padre et a' frategli. Conduxegli in Egipto dove impetrò dal re che in optima regione fussino collocati. Ma solo basta intendere che qui era punita la scelerata mogle dello Eunucho pel falso che gl'appose; <emph>l'altro è Sinone</emph>: erono stati a campo ad Troia già .x. anni e Greci; et disperandosi homai nelle forze diliberorono tentare l'astutie et gl'inganni. Hedificorono adunque di legname un grandissimo cavallo, ma voto, et in quello rinchiusono molti de' principali dello exercito. Dipoi venne Sinone chome transfuga a' Troiani, et finxe havere ricevute molte ingiurie da' Greci; et finalmente che lo volevono sacrificare a gli dii, et per questo era fuggito; et per questo fu acceptato chome amico da Priamo, et domandato chon che speranza vivevono e Greci; allhora el fraudulento et astutissimo Sinone finxe che loro havevano hedificato quel cavallo et consecratolo a Minerva, et sì alto perchè e Troiani non lo potessino mettere intero in Troia. Perochè e fati volevono che se loro lo guastassino, Troia havessi a esser presa. Ma se fussi condocto dentro alla città intero allhora e Greci havessino a essere vincti da' Troiani. Queste parole furono cagione che e Troiani taglassino una porta et mettessino dentro el cavallo. Il perchè la nocte seguente uscirono del cavallo gl'armati, et affocorono la terra et aperson le porte all'exercito; et in questa forma ingannò Sinone e Troiani. Onde Troia fu presa. Fu Autolio figluolo di Mercurio, ma grandissimo furo; et di lui nacque el primo Sinone similmente furo grandissimo; chostui generò Sisimo et Aucrolia la quale fu madre d'Ulixe; et di Sisimo nacque Sinone del quale al presente fa mentione el poeta. Et chome vedi fu cugino d'Ulixe.</p></div3>
<div3><head>vv.  100-129</head>
<lg><l>Et l'un di loro che si rechò a noia</l>
<l>forse d'essere nomato sì obscuro,</l>
<l>col pugno gli percosse l'epa croia.</l></lg>
<lg><l>Quella sonò chome fussi un tamburo,</l>
<l>et mastro Adamo gli percosse el volto</l>
<l>col braccio suo, che non parve men duro,</l></lg>
<lg><l>Dicendo a llui: "Anchor che mi sia tolto</l>
<l>lo muover delle membra che son gravi,</l>
<l>io habbo el braccio a tal mestieri sciolto".</l></lg>
<lg><l>Ond'e' rispose: "Quando tu andavi</l>
<l>al fuocho, non l'havevi chosì presto,</l>
<l>ma sì et più l'havei quando coniavi".</l></lg>
<lg><l>Et l'hydropico: "Tu di' ben ver questo,</l>
<l>ma tu non fusti sì ver testimonio</l>
<l>là ove fusti a Troia del ver richiesto".</l></lg>
<lg><l>"S'io dixi el falso, et tu falsasti el conio</l>
<l>- dixe Sinone -, et son qui per un fallo,</l>
<l>et tu per più ch'alchuno altro demonio".</l></lg>
<lg><l>"Ricordati lo spergiur del cavallo</l>
<l>- rispose quel ch'avea enfiato l'epa -</l>
<l>et sieti reo che tutto el mondo sallo".</l></lg>
<lg><l>"A te fia reo la sete onde ti crepa</l>
<l>- dixe 'l Greco - la lingua et l'acqua marcia</l>
<l>che 'l ventre innanzi algl'occhi ti s'asepa".</l></lg>
<lg><l>Allhora el monetier: "Chosì si squarcia</l>
<l>la bocca tua per dir mal chome sole,</l>
<l>[lacuna: vv. 126-129]</l></lg>
<p>È chosa verisimile che chi ha facto habito del peccato sia da quello sempre accompagnato nè mai se ne rimangha nè di qua nè di là. Imperochè chome è scripto nell'<emph>Appocalipse</emph>, "opera enim illorum sequuntur illos".</p>
<p>[100-102] Adunque <emph>l'un di loro</emph>, Sinone, <emph>che si rechò a noia</emph>, a cui fu molesto, <emph>d'esser nomato</emph>, nominato, <emph>sì obscuro</emph>, con tanta infamia, conciosia che lo nominò dal tradimento facto, imperochè la buona fama genera splendore, et la infamia obscurità, <emph>col pugno gli percosse l'epa</emph>, il ventre, <emph>croia</emph>, incroiata, cioè indurita. Finge questi due inimici et discordanti tra loro per dimostrare che tra vitiosi sempre è discordia; sì chome tra virtuosi e sempre è concordia.</p>
<p>[109-111] <emph>quando tu andavi Al fuoco</emph>: dove fusti arso; la natura de' vitiosi è sempre rimproverare l'uno all'altro e vitii.</p>
<p>[112-114] <emph>ver testimonio</emph>: quando domandato da Priamo del vero dicesti el falso.</p>
<p>[115-117] <emph>son per un fallo</emph>: per una sola fraude ch'io commissi ad Troia; <emph>tu</emph> sei <emph>per più ch'alchuno altro demonio</emph>: perchè tu hai infinite volte falsato e metalli.</p>
<p>[118-120] <emph>Ricorditi lo spergiuro</emph>: qui gl'accresce el vitio dimonstrando che è noto per tutto el mondo.</p>
<p>[121-123] Et l'altro gli rimpruovera el morbo el quale gli dà sete et gonfiagli sì el corpo che gli fa siepe innanzi a gl'occhi che non può vedere più avanti; <emph>rasiepa</emph>: si interpone innanzi.</p>
<p>[124-126] <emph>Allhora el monetieri</emph>, Adamo, dixe: <emph>la bocca tua si squarcia</emph>: <emph>i.</emph> molto s'apre a dir male; et <emph>se io ho sete l'homore mi rinsarcia</emph>: quasi dica: se io ho sete l'homore di questa hydropisia mi riempie.</p>
<p>[127-129] <emph>Tu hai l'arsura et el capo che ti dole</emph>: perchè queste due chose produce la febbre etica; <emph>et per leccar lo specchio di Narcisso</emph>: et se beessi una fonte, chome quella nella quale si specchiò Narcisso, chome più distesamente altrove è dimostro.</p></div3>
<div3><head>vv.  130-148</head>
<lg><l>Ad ascoltargli er'io del tutto fisso</l>
<l>quando 'l maestro mi dixe: "Pur mira</l>
<l>che per poco è che teco non m'adisso!".</l></lg>
<lg><l>Quando 'l senti' ad me parlar con ira,</l>
<l>volsimi verso lui con tal vergogna</l>
<l>ch'ancor per la memoria mi si gira.</l></lg>
<lg><l>Et quale è quel che suo dannaggio sogna,</l>
<l>che sognando disidera sognare,</l>
<l>sì che quel che è chome non fussi agogna,</l></lg>
<lg><l>Tal mi feci io, non potendo parlare,</l>
<l>che disiava scusarmi et iscusava</l>
<l>me tuttavia et non mel credea fare.</l></lg>
<lg><l>"Maggior difecto men vergogna lava</l>
<l>- dixe 'l maestro - che 'l tuo non è stato,</l>
<l>però d'ogni tristitia ti disgrava.</l></lg>
<lg><l>Et fa ragion ch'io ti sia sempre a llato</l>
<l>se più advien che fortuna ti cogla</l>
<l>ove sien genti in simiglante piato,</l></lg>
<lg><l>Che voler ciò udire è bassa vogla".</l>
</lg>
<p>[130-132] Era l'auctore datosi ad ascoltar costoro. Onde Virgilio lo riprende dicendo <emph>mira pure</emph>, che spesso pare che concediamo quello che neghiamo, chome quando un dice "fa pur male et sarai amato"; <emph>che pocho è</emph>, che poco mancha, <emph>che io non m'adisso</emph>: non mi concito ad ira. Aissare et aizare significa irritare.</p>
<p>[133-135] Allhora Danthe tanto si vergognò <emph>che anchora</emph> tal vergogna se gli rivolge <emph>per la memoria</emph>, cioè anchora se ne ricorda. In questo chome già in molte chose significa la differentia che è tra l'apetito et la ragione inferiore che da quello si lascia vincere, et la superiore. Non vuole adunque lo 'ntellecto che sempre cerca gl'universali occupare el tempo ne' particulari. <emph>Preterea</emph> non vuole la parte rationale che la sensualità in sì basse chose occupi el tempo che debba spendere in cose egregie.</p>
<p>[142-144] <emph>Maggior difecto men vergogna lava</emph>: benchè l'appetito et la ragione inferiore si diviino dallo 'ntellecto et errino, nientedimeno se quando lo 'ntellecto si rivolge sopra quegli et apre loro el peccato et l'errore, el quale occecati dalla perturbatione non vedeano loro s'accorgon d'havere errato et vergognonsene facilmente si lava ogni errore, perchè chi se ne vergogna se ne pente, et pentendosene se ne rimane, et riducesi all'obedientia dello 'ntellecto. Adunque basta allo 'ntellecto tal vergogna, perchè quando vede l'appetito essergli ubbidiente sempre gli sta a llato et admoniscelo et reggelo. Et l'appetito riguardando in lui si guarda di non incorrer più in simile errore quando adviene che a caso si ritruovi ove è simil gente, cioè quando adviene che caggia in simile cogitatione, perchè quando l'appetito disidera pensare ad simile chose in lui è molto bassa vogla.
</p></div3></div2>
<div2><head>XXXI</head>
<argument><p>CANTO .XXXI. DELLA PRIMA CANTICA DI DANTHE</p></argument>
<div3><head>vv.  1-6</head>
<lg><l>Una medesma lingua pria mi morse</l>
<l>sì che mi tinse l'una et l'altra guancia,</l>
<l>et poi la medicina mi riporse.</l></lg>
<lg><l>Chosì odo io che solea far la lancia</l>
<l>d'Achille et del suo padre esser cagione</l>
<l>prima di trista et poi di buona mancia.</l>
</lg>
<p>Ha tractato el poeta del precedente circulo distincto in dieci bolge, perchè in quello si puniscono dieci spetie di fraude, le quali ronpono el vincolo solamente della natura. Havea adunque già ricercho la decima bolgia dell'octavo cerchio, et arrivato alla fine di quello. Hora pone el discendimento nel nono cerchio, dove si rompe el vincolo della natura, et della fede.</p>
<p>[1-3] Ma prima narra quello che trovò nella ripa per la quale scese; et perchè dimostrò di sopra da quanta vergogna fussi confuso per la riprensione di Virgilio, hora dimostra per optima comparatione che quella medesima lingua di Virgilio la quale l'havea morso con riprensione, medicò tal morso; et dipoi quanto conforto da lui ricevessi per le paroli le quali soggiunse dopo la riprensione. Dove è da notare che molto utile è l'ira del savio a chi erra. Onde Seneca: "gratissima est probi hominis iracundia".</p>
<p>[4-6] Hora adunque tale lingua fu simile alla lancia d'Achille. Telapho re di Misia et confederato co' Troiani volendo cacciare e Greci dal suo regno fu ferito d'Achille; et non trovando altro rimedio a risaldare la piagha, hebbe dall'oracolo che la risalderebbe se Achille con la medesima lancia di nuovo nel medesimo luogho lo riferissi, et chosì intervenne. Il che fingono e poeti perchè Achille havea imparato da Chirone quella parte di medicina, la quale chiamano cherusica; et dipoi per se medesimo trovò essere optimo rimedio a saldare le piaghe se si medicano chon la ruggine della puncta della lancia o di ferro o di rame che fussi; et certo riferisce Plinio che Achille in questo caso si dipigneva radere col coltello tal ruggine.</p></div3>
<div3><head>vv.  7-18</head>
<lg><l>Noi demmo el dosso al misero vallone</l>
<l>su per la ripa che cinghia d'intorno</l>
<l>attraversando sanza alchun sermone.</l></lg>
<lg><l>Quiv'era men che nocte et men che giorno</l>
<l>sì che 'l viso m'andava innanzi poco,</l>
<l>ma io senti' sonare un altro corno,</l></lg>
<lg><l>Tanto ch'arebbe ogni tuon facto fiocho,</l>
<l>che contro a sè la sua via sequitando</l>
<l>dirizò gl'occhi miei tutti a un loco.</l></lg>
<lg><l>Dopo la dolorosa ropta, quando</l>
<l>Carlo Magno perdè la sancta gesta,</l>
<l>non sonò sì terribilmente Orlando.</l>
</lg>
<p>[7-9] <emph>Noi demmo del dosso</emph>, volgemo le spalle, <emph>al vallone</emph> della decima bolgia, <emph>su per la ripa che 'l cigne</emph>: che 'l circunda, che era el termine tra l'octavo e 'l nono cerchio, <emph>attraversando</emph>, già l'haveano gyrato per vedere l'anime dannate, hora l'attraversavano per uscirne, <emph>sanza alchun sermone</emph>: dimonstra che s'erono tolti dalla contemplatione di questo peccato, perchè già l'haveano conosciuto.</p>
<p>[10-15] <emph>Qui era men che nocte et men che giorno</emph>: non v'erono al tutto tenebre ma pocha luce; et per questo <emph>el viso</emph>, la vista, <emph>mandava poco innanzi</emph>,: quasi dica: io vedevo pocho più là che dove io ero, <emph>ma io senti' sonare</emph>: non vedevo molto, ma sentivo, perchè dove manchava luce per la qual si vede, abbondava suono pel quale udiamo; et questo era sì grande che un tuono sarebbe paruto fioco a comparatione di quello; et questo suono <emph>sequitando</emph> la sua via <emph>allo 'ncontro di sè</emph>, cioè procedendo avanti; <emph>dirizò</emph>: fu cagione che io dirizassi gl'occhi miei a un locho donde veniva el suono. È da considerare perchè in questo luogho non si vedea ma udivasi. Sono in questo luogo posti e giganti per la superbia, la quale fa gl'huomini tanto temerarii che voglono excedere le forze naturali, et potere più che la natura non concede loro; ma di questi diremo pocho di sobto. Pone adunque la obscurità, perchè la superbia nasce da ignorantia di non conoscere se medesimo; ma odesi perchè le chose facte da' superbi sono tali, che molti ne parlano.</p>
<p>[16-18] <emph>Dopo la dolorosa</emph>: è Roncisvalle ne' monti Pyrenei e quali dividono la Gallia dalla Spagna. Quivi per tradimento di Gano da Pontieri furon ropti e paladini da Marsilio re d'Hispagna, et Orlando sonò sì forte el suo corno dopo la fuga de' suoi, che ne raccolse cento, et con quegli fece empito et uccise Marsilio. Ma d'Orlando diremo nel .xviii. canto del paradiso.</p></div3>
<div3><head>vv.  19-27</head>
<lg><l>Poco portai in là volto la testa,</l>
<l>che mi parve veder molte alte torri,</l>
<l>ond'io: "Maestro dì, che terra è questa?"</l></lg>
<lg><l>Et egli ad me: "Però che tu trascorri</l>
<l>per le tenebre troppo dalla lungi</l>
<l>advien che poi nel maginare abborri.</l></lg>
<lg><l>Tu vedrai ben se tu là ti congiungi.</l>
<l>quanto 'l senso s'inganna di lontano,</l>
<l>però alquanto più te stesso pungi".</l>
</lg>
<p>[19-21] Sequita nel parlar suo dicendo: io <emph>portai pocho la testa volta in là</emph>, cioè poi che el suono mi fece volgere a sè io andai pocho guardando in verso quello, <emph>che mi parve vedere</emph>, ma non erono, <emph>molte alte torri</emph>: et credendo che in vero fussin torri, benchè non fussino domandati che terra quella era; et qui se voglamo considerare alleghoricamente dinota el poeta quanto la ragione inferiore congiunta chol senso erra quando vuole investigare le chose troppo dalla lunga. Et se riguardiamo semplicemente a' sensi del corpo, vuole dinotare che la potentia visiva non può adempiere l'uficio suo se a quella non risponde secondo la sua virtù la distantia del luogo, la quantità del obiecto, cioè di quello che ha a vedere, et la chiareza della luce. Onde adviene che altra distantia vuole uno occhio et altra un altro, perchè sono di diverse virtù; et chosì un medesimo occhio altrimenti vede in maggiore, altrimenti in minor luce.</p></div3>
<div3><head>vv.  28-45</head>
<lg><l>Poi caramente mi prese per mano</l>
<l>et dixe: "Pria che noi siam più avanti,</l>
<l>acciò che 'l facto men ti paia strano,</l></lg>
<lg><l>Sappi che non son torri ma giganti,</l>
<l>et son nel pozo intorno dalla ripa</l>
<l>dall'unbilico ingiuso tutti quanti".</l></lg>
<lg><l>Chome quando la nebbia si dissipa</l>
<l>lo sguardo a poco a poco raffigura</l>
<l>ciò che cela el vapor che l'aer stipa,</l></lg>
<lg><l>Chosì forando l'aer grossa et scura,</l>
<l>più et più appressando in ver la sponda,</l>
<l>fuggimi errore et crescemi paura,</l></lg>
<lg><l>Perochè come 'n su la cerchia tonda</l>
<l>Monte Reggion di torri s'incorona,</l>
<l>chosì la proda che 'l pozo circonda.</l></lg>
<lg><l>Torreggiavan da mezo la persona</l>
<l>gl'horribili giganti cui minaccia</l>
<l>Giove da cielo anchora quanto tona.</l>
</lg>
<p>[28-30] Che Virgilio pigli per mano Danthe et benignamente gli dimostra che quelle che gli parevon torri non son torri ma giganti, non dinota altro se non quando la ragione inferiore si sobtomecte allo 'ntellecto quello benignamente gli scuopre gl'errori. <emph>Poi caramente mi prese per mano</emph>: intendi chon la mano sua che significa aiuto, perchè non può la sensualità bene provedere la superbia se lo 'ntellecto non glel monstra; <emph>et dixe: "pria che noi sian più avanti Acciò che 'l facto men ti paia strano</emph>: tutte le cose che si preveggano danno meno alteratione che quando vengono alla sproveduta. Onde el Petrarca: "piaga antiveduta assai men duole".</p>
<p>[31-36] <emph>Non son torri, ma giganti</emph>: conoscea la ragione inferiore quelle essere chose più alte che l'altre, perchè la mente del superbo sempre monta in alto, et però gli parevon torri, perchè chome le torri avanzano d'alteza gl'altri hedificii, chosì ogni gran proposito nella mente avanza gl'altri; et questo alto proposito può essere et sanza superbia, et nasce da generosità d'animo, et può essere con superbia, et allhora procede da bestiale et temeraria audacia. Quel primo è somma virtù. Questo secondo è sommo vitio. Ma perchè hanno in sè alchuna similitudine, conciosia che l'uno et l'altro contenga in sè grandeza d'animo non gli può distinguere la sensualità, ma conosce solamente quella grandeza dell'animo, et non conoscendo se tal grandeza è moderata et correpta da vera ragione, il che è fortitudine; o se è guidata da bestiale crudeltà, il che è superbia, non s'accorge che tale alteza sia de' giganti pe' quali si dinota la superbia; <emph>Chome quando la nebbia si dissipa</emph>: molte volte adviene che quando siamo in folta nebbia benchè vi veggiamo con dificultà alchuna cosa niente dimeno non la scorgiamo. Ma scorgianla poi partito la nebbia. Chosì Dante finalmente schorge e giganti. Imperò che potè la ragione superiore aiutare la inferiore porgendogli aiuto in forma che rimossa la nebbia, <emph>i.</emph> la ingnoranza, conobbe quegli essere giganti et non torri, cioè conobbe quella non esser alterigia semplice, ma esser superbia. Et a imitatione di Virgilio, benchè molto occulta, dove Venere dimostra a Enea che lui non può veder che gli dii guastan Troia, ma che gli rimoverà la nebbia che gli tolgle la vista, et poi gli poterà vedere, et certo apresso gl'antichi e giganti si pongono per la superbia. Furono secondo le favole e giganti figluoli della terra e quali fidandosi nelle propie forze vollono torre el cielo a Iove. Et per questo fare tolsono in Thessagla tre monti, Olimpo Pelio et Ossa, et ponendo l'uno sopra l'altro volean salire insino al cielo. Iove fulminò et fece rovinare e monti, e giganti pinse nello 'nferno. Sono adunque e giganti filgluoli della terra, perchè ogni superbia è per acquistare non scientia delle chose divine, ma riccheze dignità honor et imperio, cose terrene. Questi sono grandi perchè voglono salire più che non meritano; combattono con gli dii, perchè come dice Cicerone, niente altro è che e giganti combattino con gli dii, che repugnare alla natura et volerla vincere; et per questo pongon monte sopra monte, cioè fanno grande apparato et grande sforzo, ma idio gli sparge et dissipa; onde el psalmista: "et gygas non salvabitur propter multitudinem virtutis sue"; <emph>che son nel pozo</emph>: nel nono cerchio, el quale perchè è più strecto et più basso che gl'altri lo chiama pozo; <emph>dall'ombelico in giuso tutti quanti</emph>: perchè erono fuori del ghiaccio dal bellicho in su; <emph>Chome quando</emph>: chome interviene che quando la nebbia la quale è stata molto folta in forma che non ti lasciava discernere quello che è, ma parea un per un altro, quando poi <emph>si dissipa</emph>, cioè si disparge, interviene che lo sguardo et la vista a poco a poco raffigura quello che prima non raffigurava, perchè el vapore terrestre, el qual stipa et condensa l'aria, cioè si converte in nebbia, <emph>lo cela</emph>, lo nasconde,</p>
<p>[37-39] chosì interveniva a Danthe, che quanto più s'appressava tanto più s'assottiglava la nebbia et meglo scorgea. Onde fuggiva a poco a pocho l'errore, perchè s'avedea che non eron torri; et la paura cresceva, perchè cominciava a scorgere che erono gyganti, et tal figura gli metteva paura. Non temea prima Danthe credendo che fussino torri, ma errava. Hora vedendo che erono gyganti cominciò a temere, perchè conosce quella alteza d'animo esser superbia, la quale è da temere, perchè nessun vitio è più pernitioso alla generatione humana; nè sia chi si maraviglia che fine si ponga qui la superbia tractandosi della fraude, perchè questa spetie di tradimento di che si tracta ha principio et origine da superbia. De' giganti fa mentione la Bybbia nel Genesi: "et gygantes erant in diebus illis", et nel Libro de' re fa mentione di Golia gygante. Erono e giganti dal mezo in su fuori del pozo, et el resto nel pozo, perchè nessuno fu mai tanto superbo che potessi elevarsi afacto; ma benchè e principii suoi sieno alti et elevati, nientedimeno lo riprieme Idio in forma che alla fine rimane nel basso, et legagli le braccia, perchè gli togle la possanza.</p>
<p>[40-42] <emph>Perochè chome 'n su la cerchia tonda</emph>: chosì intorno alla ripa del nono cerchio si vedevono e gyganti a guisa di torri chome nel cerchio delle mura di Monte Reggion castello de' Sanesi surghano intorno intorno le torri. Questo è castello tra Staggia et Siena.</p></div3>
<div3><head>vv.  46-57</head>
<lg><l>Et io scorgea già d'alchun la faccia</l>
<l>le spalle el ventre et del pecto gran parte</l>
<l>et per le coste giù ambe le braccia.</l></lg>
<lg><l>Natura certo quando lasciò l'arte</l>
<l>di sì facti animali assai fè bene</l>
<l>per tor via tali executori ad Marte.</l></lg>
<lg><l>Et s'ella d'elephanti et di balene</l>
<l>non si pente, chi guarda sobtilmente</l>
<l>più giusta et più discreta ne la tiene,</l></lg>
<lg><l>Che dove l'argomento nella mente</l>
<l>s'aggiugne al mal volere et alla possa,</l>
<l>nessun riparo vi può far la gente.</l>
</lg>
<p>[46-48] Appressandosi cominciava a scorgere <emph>la faccia el ventre et gran parte del pecto</emph>: perchè parte n'occupavono le braccia che haveano legate dinanzi; onde dice <emph>et per le coste più ambe le braccia</emph>.</p>
<p>[49-51] <emph>Natura certo</emph>: optima digressione per la quale comenda la natura essersi rimasta di producer più gyganti, perchè huomini di tante forze erono grandi <emph>executori ad Marte</emph>, cioè vincitori d'ogni battagla, et per le loro smisurate forze tiranneggiavono tutti gl'altri. Adunque è da comendare la natura che non produce più tali huomini perchè hanno troppo gran forze; et se volessi dire che genera elephanti che vincon di grandeza de gl'altri animali terrestri, et le balene che sono maggiori che gl'altri pesci, risponde che benchè tali animali habbino gran forze, nientedimeno gl'huomini sono superiori d'ingegno et d'industria chon la quale non solamente resistono, ma gli vincono. Ma ne' giganti perchè erono huomini era congiunto lo 'ngegno con la forza.</p>
<p>[55-57] <emph>Et quando l'argomento della mente</emph>, <emph>i.</emph>lo 'ngegno, non si volge alla virtù, ma pigla mala volontà inverso gl'altri, et ha gran possanza, non vi si può resistere; perchè sa per lo 'ngegno, può per le forze, vuole perchè è maligno; ma e bruti animali benchè voglino et possino, nientedimeno non sanno. Nè è chosa fabulosa che sieno stati e giganti. Imperochè le historie hebree et greche et romane ne scrivono, chome fu Nebroth Hercole Anteo; furonne in Sicilia; furonne in Inghilterra; et Aurelio Augustino affer haver veduto nel lito d'Affrica presso a Utica città un dente mascellare sì grande che di quello sarebbono facti cento de' nostri denti. <emph>Preterea</emph> scrive che poco avanti alla venuta de' Gothi in Italia, fu a Roma una femina di spetie giugantea alla qual vedere tutto el popolo concorrea; <emph>Che dove l'argomento della mente S'aggiugne al mal volere et alla possa</emph>: tutti gl'animali bruti di gran forze hanno mal volere, quando incitati o da ira o da paura o da fame o da gelosia o da salute de' figluoli vengono contro all'huomo; ma ben che voglino, et possino, nientedimeno perchè manchano di rationale ingegno, et d'industria, non sanno. Onde l'huomo ha qualche riparo; ma perchè nel gigante <emph>l'argomento della mente</emph>, cioè la 'ndustria et lo 'ngegno, <emph>s'aggiugne al</emph> suo <emph>mal volere</emph>, <emph>et alla</emph> sua gran <emph>possa</emph>, non vi si può fare riparo, perchè vuole, et può, et sa.</p></div3>
<div3><head>vv.  58-69</head>
<lg><l>La faccia sua mi parea lunga et grossa</l>
<l>chome la pina di san Pier di Roma</l>
<l>et a suo proportione eran l'altr'ossa,</l></lg>
<lg><l>Sì che la ripa, ch'era perizoma</l>
<l>da mezo in giù, ne mostrava ben tanto</l>
<l>di sopra che di giugner alla chioma</l></lg>
<lg><l>Tre Phregion s'aren dato mal vanto,</l>
<l>però ch'io ne vedea trenta gran palmi,</l>
<l>dal luogo in giù dove s'affibbia 'l manto.</l></lg>
<lg><l>"Raphel bai ameth zabi almi"</l>
<l>cominciò a gridar la fiera bocca</l>
<l>a cui non si convien più dolci psalmi.</l>
</lg>
<p>[58-60] Dimostra per comperatione che la faccia di costui era sì grande, quanto è una pina di bronzo, la quale dicono che fu già in su la cupola di santa Maria Ritonda decta Pantheon; ma gittatane giù da una saetta ne' tempi miei era in su' gradi della chiesa di fuori di sancto Pietro in Vaticano; ma di questa è decto nella topographia dello 'nferno; <emph>et a sua proportione eran l'altr'ossa</emph>: perchè gl'altri membri conrispondevono alla grandezza della faccia.</p>
<p>[61-66] <emph>Sì che la ripa, ch'era perizoma</emph>: la ripa copriva dal bellico in giù dove sono le membra che non si mostrano sanza vergogna. Adunque chiama la ripa perizoma, perchè ricopriva e gyganti dal bellico in giù; <emph>ne monstrava tanto</emph>, dal bellico in su, <emph>che tre Phrisoni</emph> s'arebbono mal volentieri vantati d'agiugnere alle chiome. Perizoma è veste la quale cuopre le membra che non si nominano o mostrano sanza vergogna. Frisoni huomini grandi chome sono nella Phrigia parte della Magna; <emph>però ch'io ne vedea trenta gran palmi</emph>, cominciando <emph>dal luogho dove s'affibbia el mantello</emph>: che è al fine della gola insino al bellico che si vedea.</p>
<p>[67-69] <emph>Raphel bay ameth zabi almi</emph>: queste parole niente significano, et posto che significassino non se ne può trarre sententia intera. Ma el poeta induce Nembroth parlar chosì per significare la confusione delle lingue che nacque da llui.</p></div3>
<div3><head>vv.  70-81</head>
<lg><l>El duca mio ver lui: "Anima scioccha</l>
<l>tienti col corno, et con quel ti disfoga</l>
<l>quand'ira o altra passion ti tocca;</l></lg>
<lg><l>Cercati el collo et troverrai la soga</l>
<l>che 'l tien legato, o anima confusa,</l>
<l>et vedi lui che 'l gran pecto ti toga".</l></lg>
<lg><l>Poi dixe ad me: "Egli stesso s'accusa.</l>
<l>Questo è Nembroth per lo cui mal voto</l>
<l>più un linguaggio nel mondo non s'usa;</l></lg>
<lg><l>Lasciàlo stare et non parliamo ad voto,</l>
<l>che così è a llui ciaschun linguaggio</l>
<l>chome 'l suo ad altrui, ch'a nullo è noto".</l>
</lg>
<p>[70-72] <emph>Anima sciocca</emph>, sanza sale, cioè sanza alchuna prudentia. Imperochè chi può esser più sciocco che colui che vuole obstare a Dio?, <emph>tienti col corno</emph>: quasi dica: non usar parole poichè nessuno le 'ntende, et usa el corno suono conveniente alla tua efferità et bestialità; <emph>quand'ira o altra passione ti tocca</emph>: a gl'animali bruti non è stato dato dalla natura voce articulata, perchè con quella s'exprimano e concepti della mente, e quali procedono dalla ragione; et perchè e bruti non hanno ragione; ma solo l'appetito dal quale nascano le passioni, chome è amore ira timore, et simili, bastò loro havere la voce confusa, et inarticulata, con la quale possono tali passioni exprimere. Adunque non havendo usato Nembroth la ragione ma solo l'apetito, non è degno d'usare parole distincte, ma la voce del corno col quale si chiamano a caccia e cani.</p>
<p>[73-75] Finge che habbi legato al collo con soga, che è correggia di soatto, questo corno el quale gli pende in sul pecto. Pel corno significa la sua superbia che gli lega el collo, perchè tal peccato lo fa servo della pena et pende in sul pecto, perchè la superbia nacque dalla mala cogitatione che è nel cuore; <emph>et vedi lui</emph>, vedi epso corno, el quale <emph>ti toga</emph>, ti cuopre, <emph>el gran pecto</emph>. Era adunque gran corno poichè copriva sì gran pecto, et per questo dinota la sua gran superbia. Toga è veste romana onde lui pose togare <emph>i.</emph> vestire.</p>
<p>[76-81] <emph>epso s'accusa</emph>: imperochè parlando in linguaggio a nessuno noto dimostra la sua confusione. Adunque le parole da llui decte non si possono interpretare; <emph>Lascianlo stare et non parliamo ad voto</emph>: non parliamo indarno. Imperochè non c'intenderebbe; <emph>et chosì è a llui ciaschun linguaggio Chome 'l suo ad altrui</emph>: non intenderebbe Nembroth Virgilio perchè l'appetito irrationale guidato solamente dalle perturbationi, et dalle passioni, dell'animo, chome è merore timore ira et simili, non intende nè Danthe la ragione inferiore, nè Virgilio cioè la ragione superiore; <emph>questo è Nembroth</emph>: Nembroth fu figluolo di Cam, et Cam figluolo di Noè. Chostui veramente si può dire che tale fussi tra gl'huomini, quale era stato Lucifero tra gl'angeli; et perchè era in abundantia di tutte le chose et audace et robustissimo, persuadea a gl'altri che la loro felicità non veniva loro da Dio ma dalla propria virtù, et confortava e suoi parenti a piglare la tyrannide sperando potere rivocare gl'huomini dal temere Idio, et porre ogni speranza in sè; et acciochè Idio non gli potessi punire col diluvio, chome havea facto al tempo di Noè suo avolo, diliberò hedificare una torre sì alta che el diluvio non vi potessi arrivare. Hedificavala adunque di mattoni in luogo di pietre, et di bitume in luogo di calcina. Et ciaschuno giorno havea ventimila huomini a tale opera, et tutti erono in somma concordia in tale iniquità. Ma Idio "qui deposuit potentes de sede et exaltavit humiles", non volle di nuovo extinguere l'humana generatione chome havea facto pel diluvio; ma diterminò disunirla et confonderla. Il perchè gittò a terra la torre, et dove prima usavano una medesima lingua generò confusione per la diversità delle lingue che decte loro. Il perchè la torre fu chiamata Babylonia, perchè "babel" significa confusione. Di questa torre et della confusione delle lingue afferma Iosepho che chosì scrive la sybilla: "erono gl'huomini tutti d'un linguaggio, et hedificavano tutti una altissima torre credendo per quella potere salire al cielo; ma gli dii cho venti disfeciono la torre, et divisono la lingua dando a ciaschuno la sua. Il perchè tale città fu chiamata Babilonia"; <emph>per lo chui mal voto</emph>, pel chui captivo desiderio di volersi ribellare da Dio, <emph>più un linguaggio nel mondo non s'usa</emph>: chome si dimostrò disopra.</p></div3>
<div3><head>vv.  82-96</head>
<lg><l>Facemo adunque più lungo viaggio</l>
<l>volt'a sinistra, et al trar d'un balestro</l>
<l>trovamo l'altro assai più fiero et maggio.</l></lg>
<lg><l>Ad cigner lui qual che fussi 'l maestro</l>
<l>non so io dire, ma e tenea soccinto</l>
<l>dinanzi l'altro et drieto el braccio dextro</l></lg>
<lg><l>D'una catena che 'l tenea avvincto</l>
<l>dal collo in giù, sì che 'n su lo scoperto</l>
<l>si ravvolgea insino al giro quinto.</l></lg>
<lg><l>"Questo superbo volle essere sperto</l>
<l>di sua potentia contro al sommo Iove</l>
<l>- dixe 'l mio duca - ond'egli ha cotal merto.</l></lg>
<lg><l>Fialte ha nome, et fece le gran prove</l>
<l>quando e giganti fer paura a' dei;</l>
<l>le braccia che menò già mai non move".</l>
</lg>
<p>[82-84] Sequitorono el viaggio a sinistra et nel tracto d'un balestro trovò Ephialte più fiero et maggiore che Nembroth.</p>
<p>[85-90] <emph>Io non so dire</emph> chi <emph>fussi el maestro a cignerlo</emph> et legarlo; ma con <emph>una cathena</emph> havea legato el braccio sinistro dinanzi, et el dextro di drieto; et questa catena lo cignea cinque volte dal collo insino dove lui cominciava a coprirsi. [91-96] <emph>Questo superbo</emph>, Ephialte, <emph>volle essere sperto</emph>, cioè fare experientia, <emph>della potentia sua contro</emph> a <emph>Giove</emph>; <emph>et fece le gran prove</emph>: nella guerra che e giganti feciono contro a Giove. Ephialte et Otho furno figluoli di Neptumno et d'Iphimelia mogle de Aloo uno de' titani. Crescevano ogni mese nove dita, et secondo Homero eron già alti nove passi. Vinsono Marthe et nove mesi lo tennono in carcere. Ma Iunone fece che Mercurio di furto gli trasse fuori di carcere. Dipoi nella guerra de' gyganti furono uccisi con le saecte da Phebo essendo anchora loro sanza barba. Alleghoricamente dimostra la superbia. Et sono figluoli di Neptumno perchè gravi movimenti et gravi tempeste conmuovono e superbi chome Neptumno, cioè el mare le conmove. Vincono Marte perchè diventono vincitori nelle battagle, ma Iunone che è la dia de' regni, fa torre loro Marte pel mezo di Mercurio, il che significa che la giusta administratione del regno con lo aiuto della prudentia et sapientia resiste a' tyranni, et spesso togle loro la già acquistata victoria.</p></div3>
<div3><head>vv.  97-114</head>
<lg><l>Et io a llui: "Se esser pote io vorrei</l>
<l>che dello smisurato Briareo</l>
<l>experientia havessor gl'occhi miei".</l></lg>
<lg><l>Ond'e' rispose: "Tu vedrai Antheo</l>
<l>presso da qui, che parla et è disciolto,</l>
<l>che ne porrà nel fondo d'ogni reo</l></lg>
<lg><l>Quel che tu vuoi veder più là è molto,</l>
<l>et è legato et facto come questo,</l>
<l>salvo che più feroce par nel volto".</l></lg>
<lg><l>Non fu tremuoto mai tanto rubesto</l>
<l>che scotessi una torre chosì forte,</l>
<l>come Ephialte a scuotersi fu presto.</l></lg>
<lg><l>Allhor temetti più che mai la morte.</l>
<l>et non era mestier più che lla docta,</l>
<l>se non havessi viste le ritorte.</l></lg>
<lg><l>Noi procedemmo più avanti allotta</l>
<l>et venimo ad Antheo, che ben cinque alle</l>
<l>sanza la testa uscia fuor della grotta.</l>
</lg>
<p>[97-102] Per variare el narrare di questi giganti, acciochè una medesima forma non generassi fastidio, lui dimanda di Briareo, et Virgilio gli risponde che Briareo è molto più là, et perchè è legato nella medesima forma che Ephialte, non è da durar fatica per vederlo essendo facto a un modo se non che è più feroce nel volto. Ma dice che vedrà Anteo, el quale <emph>parla et è sciolto</emph>. Et da costui saranno posti <emph>nel fondo d'ogni reo</emph>, cioè dello 'nferno, dove è ogni male. Briareo, Cotto, et Gia furono figluoli del cielo et della terra; et haveano cento mani et cinquanta capi. Furono fortissimi, et bellissimi sopra tutti gl'altri. Sequita qui el poeta l'opinione d'altri poeti e quali pongono Briareo nello 'nferno chome inimico di Iove. Ma Homero lo pone amico, et narra la favola la cui somma è questa. Congiurorono appresso di Nereo dio marino Iunone Neptunno et Pallas di fabricare una catena con la quale tirassino Iove fuori del cielo, la quale coniuratione Thetis dia marina rivelò a Iove; et Iove chiamato Briareo in suo aiuto in forma gli 'mpaurì che lasciorono la 'mpresa. Et concordasi con la scriptura ponendogli legati, perchè el psalmista scrive: "ad alligandos reges eorum in compedibus et nobiles eorum in manicis ferreis". Et similmente diremo del pozo, perchè el medesimo psalmista: "tu vero deus deduces eos in puteum interitus"; et altrove: "non me demergat tempestas aque, neque absorbeat me profundum, neque urgeat super me os putei".</p>
<p>[106-108] <emph>Non fu tremuoto</emph>: dimonstra per comparatione del tremuoto quanto forte si scotessi Ephialte; et certo nessuna chosa maggiore movimento fa tra gl'huomini, et maggior timore induce che la superbia.</p>
<p>[109-111] Il che decte tanto timore al poeta che lui temè la morte più che mai, et non gl'era mestieri et bisogno ad farlo morire <emph>più che una docta</emph>: cioè un brieve spatio. Imperochè chi si lascia vincere da questo vitio muore ne' peccati. <emph>Docta</emph> in lingua fiorentina significa brieve spatio di tempo. In sententia ogni brieve tempo che io stavo con tanta paura sarei morto. ma le ritorte et legami che io vidi che non s'erono spezati per suo scuotersi mi levoron la paura.</p>
<p>[112-114] Dipoi andorono ad Antheo el quale era <emph>sanza la testa cinque alle</emph> più alto che la grotta; <emph>alla</emph> è nome di misure inghilese di due braccia alla fiorentina.</p></div3>
<div3><head>vv.  115-129</head>
<lg><l>"O tu che nella fortunata valle</l>
<l>che fece Scipion di gloria reda,</l>
<l>quando Hanibal cho suoi diede le spalle,</l></lg>
<lg><l>Recasti già mille leon per preda,</l>
<l>et che se fussi stato all'alta guerra</l>
<l>de' tuoi frategli, anchor par che si creda</l></lg>
<lg><l>Ch'avrebbon vincto e figli della terra,</l>
<l>mettine giù et non ti venga schifo</l>
<l>dove Cocito la freddura serra.</l></lg>
<lg><l>Non ci fate ire a Titio nè a Tipho;</l>
<l>questi può dar di quel che qui si brama,</l>
<l>però ti china et non torcere el grifo.</l></lg>
<lg><l>Ancor ti può nel mondo render fama,</l>
<l>che 'l vive et lunga vita anchora aspecta</l>
<l>se 'nnanzi tempo gratia ad sè nol chiama".</l>
</lg>
<p>[115-117] Perchè vuole impetrare da Antheo che gli metta giù, però per captare benivolentia dice: o tu Antheo el quale arrecasti già mille leoni per preda, perchè eri di tanta forteza che facilmente gli potevi vincere; <emph>nella valle fortunata</emph>: felice a Scipione, perchè lo fece <emph>reda di gloria</emph>. Imperochè Publio Cornelio Scipione Africano maggiore facto consule contro ad Hanibale, giudicò che meglo si potessino vincere e Cartaginesi in Africa che in Italia; il perchè passò da Pisa in Sicilia et di Sicilia a Cartagine, et pose e campi nel luogo che prima si chiamava el regno d'Antheo, et dipoi fu chiamato Castra Cornelia da epso Cornelio Scipione; <emph>fortunata valle</emph>: alla gente Cornelia, perchè Cornelio Scipione Africano maggiore riduxe in servitù Cartagine; et dipoi Africano minore la vinse et disfece.</p>
<p>[118-120] <emph>et che se fussi stato all'alta guerra</emph>: chiamala alta perchè era contro a gli dii; questo dice per captare benivolentia; et anchora sequita Lucano el quale nel quarto pone simile sententia. Anteo fu figluolo della terra, forte et ismisurato; combattè con Hercole, et ogni volta che Hercole lo gittava a terra, la terra rinnuovava le forze al suo figluolo Anteo. Ma finalmente Hercole lo sospese da terra et arrecosselo in sul pecto et tanto lo strinse che lo fece crepare. Pomponio Mela scrive che lui fu re dell'ultima parte di Mauritania, et in quella hedificò Tinge città, dove rimase lo scudo suo facto d'avorio molto grande. Theodontio scrive che Hercole con l'exercito più volte gli tolse el regno; ma chome Hercole s'era partito lui d'e luoghi vicini ripiglava le forze et racquistava el regno, ma finalmente fingendo Hercole di fuggire lo conduxe molto di lontano, et poi a un tracto rivoltosi lo vinse et uccise. Questo secondo Augustino fu ne' tempi che Danao regnò in Argo; et secondo Eusebio fu ne' tempi che in Athene regnò Egeo padre di Theseo.</p>
<p>[121-123] <emph>mettiti giù</emph>: questa è la petitione sua; <emph>dove 'l Cocyto la freddura</emph>: dove questo fiume decto disopra ghiaccia; <emph>et non ti vegna schifo</emph>: non ti sdegnare perchè noi siamo molto minor peso che non si conviene alle tue braccia.</p>
<p>[124-126] <emph>Non ci fare ire a Titio nè a Tipho</emph>: quasi dica: benchè questi due ci potrebbono por giù, nientedimeno portaci tu acciochè 'l grado sia tuo. <emph>Titio</emph>: fu figluolo di Iove et d'Hedera figluola d'Arcomenio; ma temendo Iove che Iunone non se ne accorgessi lo nascose sobto terra; onde credettono che fussi figluolo della terra. Chostui volle congiugnersi con Latona madre d'Apolline. Il perchè Apollo lo trafixe con le sue saette, et cacciollo nello 'nferno. Leontio scrive che fu principe in Boetia, et fidandosi nelle sue grandi forze volle torre Delpho ad Apolline, ma Apolline vinse lui, et cacciollo allo 'nferno, cioè lo riduxe a vita bassa et privata. <emph>Tipho</emph>: uno de' titani el quale combattendo co frategli contro a Iove fu fulminato dalla sua saetta, et fu messo sobto el monte d'Ethna; <emph>questi può dar di quel che qui si brama</emph>: quasi dica che in luogo di dannatione non si può sperare salute, ma sì alchuna fama; et Danthe gle ne può dare; <emph>non torcere el grifo</emph>: non ci havere a sdegno, perchè chi ricusa di fare alchuna chosa el fiorentino dice "e' torcie el grifo", quasi dica: egli aguza el muso ad similitudine di quello del porco el quale noi chiamiamo grifo.</p>
<p>[127-129] <emph>ch'el vive et lunga vita anchora aspecta</emph>, può adunque dargli fama nel mondo, perchè è vivo, et spera di viver lungo tempo, <emph>se 'nnanzi tempo gratia ad sè no 'l chiama</emph>: <emph>i.</emph> se per gratia divina lui non è chiamato alla celeste vita innanzi al corso naturale della humana vita. Imperochè chi muore inanzi al natural corso muore inanzi al tempo. Onde Virgilio di Didone: "sed misera ante diem subitoque accensa furore".</p></div3>
<div3><head>vv.  130-145</head>
<lg><l>Chosì dixe 'l maestro et quelli in frecta</l>
<l>la man distese et prese el duca mio</l>
<l>ond'Hercole sentì già grande strecta.</l></lg>
<lg><l>Virgilio quando prender si sentio</l>
<l>dixe a me: "Facti qui sì ch'io ti prenda".</l>
<l>Poi fece sì ch'un fascio era egli et io.</l></lg>
<lg><l>Qual pare a riguardare la Garisenda</l>
<l>sobto 'l chinato, quando un nuvol vada</l>
<l>sovr'essa, sì che ella intorno penda,</l></lg>
<lg><l>Tal parve Anteo a me che stavo a bada</l>
<l>di vederlo chinare, et fu tale hora</l>
<l>ch'io hare' voluto ir per altra strada.</l></lg>
<lg><l>Ma lievemente al fondo che divora</l>
<l>Lucifero con Iuda ci posoe,</l>
<l>nè sì chinato lì fece dimora,</l></lg>
<lg><l>Ma chome albero in nave si levoe.</l>
</lg>
<p>[130-135] La sententia del testo è chiara; ma allegoricamente dimonstra che scendendo alla contemplatione della superbia non per cadervi, ma per havere cognitione del vitio, Antheo, cioè tale vitio, porta Virgilio, porta la ragione, perchè montando adosso al vitio si cognosce, et Virgilio prende la sensualità, la quale sanza Virgilio sarebbe vincta da Anteo.</p>
<p>[136-138] <emph>Qual pare ad riguardare la Garisenda</emph>: la Garisenda è una torre in Bologna grossa et non molto alta, ma molto piegata, così decta dalla famigla de' Garisendi, et è presso alla torre de gl'Asinelli. Adunque chi sta sotto questa torre dal lato dove china, et e nuvoli passino presto per aere dell'opposita parte, pare che la torre si pieghi et caggia. Tale adunque gli parve Antheo quando si chinò; <emph>Qual pare a riguardare la Garisenda</emph>, torre, <emph>sotto 'l chinato</emph>, sotto le parte donde pende, <emph>quando un nuvol vada Sopr'essa</emph>: et epsa penda incontro al nuvolo. Imperochè l'occhio s'inganna et pare che non e nuvoli ma la torre si muova et perchè è piegata da quella parte pare che movendosi caggia.</p>
<p>[139-141] <emph>Tal parve Anteo, et fu tale hora Che io harei voluto ire per altra strada</emph>: per la paura che io hebbi, et allegoricamente dimostra che la sensualità nel conoscere el vitio va a gran pericolo di non vi rimanere inviscata se non è soccorsa dalla ragione, perchè è sempre prona alle chose terrene.</p>
<p>[142-145] <emph>Ma lievemente al fondo ci posoe</emph>: imperochè chi resiste alle lusinghe del peccato, tal cognitione ci pone lievemente al fondo, <emph>i.</emph> ci dimostra la basseza et viltà del peccato; <emph>che divora Lucifero con Iuda</emph>: chome disobto intenderemo; <emph>Et chome albero in nave si levoe</emph>: postoci nel fondo sanza fare dimora si rizò chon quella alteza, et graveza, che si riza albero in nave.
</p></div3></div2>
<div2><head>XXXII</head>
<argument><p>CANTO .XXXII. DELLA PRIMA CANTICA DI DANTHE</p></argument>
<div3><head>vv.  1-9</head>
<lg><l>S'io havessi le rime aspre et chioccie</l>
<l>chome si converrebbe al tristo buco</l>
<l>sopra 'l qual pontan tutte l'altre rocce,</l></lg>
<lg><l>Io premerei di mio concepto el sucho</l>
<l>più pienamente, ma perch'io non l'habbo</l>
<l>non sanza tema a dicer mi conduco</l></lg>
<lg><l>Che non è impresa di piglare a gabbo</l>
<l>discriver fondo a tutto l'universo,</l>
<l>nè a lingua che chiami mamma et babbo.</l>
</lg>
<p>Ha narrato de' superbi; hora perchè dalla superbia oltra a gl'altri infiniti vitii procede el tradimento expone in questo canto la pena de' traditori, e quali si dividono in quattro parti, et el primo è di quegli che hanno usato tradimento inverso de' parenti; questi pone nel ghiaccio, perchè sono al tutto privati d'ogni ardore di carità; et chome questa virtù perchè è più accepta a Dio, che alchuna altra, più apresso a llui nel sommo cielo è collocata nell'ordine de' seraphini, chosì questo vitio debba essere nel luogo più rimoto et basso essendo contrario. È la carità nella somma alteza et nel sommo ardore; il perchè sarà il tradimento contrario a quella nell'infima basseza, et nel sommo gielo: "ubi est fletus et stridor dentium", lo stridore de' denti dinota el freddo, et Cocyto dinota el pianto, perchè "cocyzin" in greco significa piangere. Adunque havendo l'auctore a dar principio alla narratione delle chose che truova nel nono cerchio, perchè la gravità del vitio le fa difficili et quasi indicibili, però prende scusa et dimostra sè essere insofficiente ad tanta materia, le quali parole fanno l'auditore attento; dipoi invoca l'aiuto delle muse acciochè quello che non può per se medesimo possa per l'aiuto di quelle.</p>
<p>[1-3] <emph>Se io havessi le rime</emph>, e versi e quali sono in rima, <emph>aspre et ghioccie</emph>: la vera laude del poeta è che 'l verso sia accomodato alla materia, perchè non solamente s'appartiene a llui a narrare, ma debba quasi dipignere con le parole la chosa in forma che la facci apparire a gl'occhi della mente chome quelle chose che si veggono con gl'occhi corporali. Onde molti hanno diffinito poesia essere una vana pictura che parli. Il che maximamente si conosce in Virgilio. Per la qual chosa poi che lui ha a tractare delle chose horrende et terribili et aspre che sono in questo ultimo cerchio conosce che si richiede <emph>rime</emph>, cioè versi, <emph>aspri et chiocci</emph>, cioè rochi, pe' quali si dimostra merore et tristitia, che chosì si conviene <emph>al tristo buco</emph>: a questo ultimo cerchio el quale è un buco nel centro della terra; <emph>sopra 'l qual pontano</emph>, cioè s'appoggiano et priemono, <emph>tutte l'altre roccie</emph>: tutti gl'altri saxi del vallone et cerchi già decti disopra, perchè tutti e pesi d'ogni corpo tondo pontono nel centro chome nel luogo più basso. O veramente se vogliamo <emph>roccie</emph> per bructure, et bructure per vitio, diremo che in su questo cerchio che è la superbia pontono tutti e vitii. Imperochè la superbia è radice di tutti.</p>
<p>[4-9] <emph>Io premerei di mio concepto el sucho</emph>: prima che alchuno scriva pensa sempre quello che vuole scrivere et poi che ha facto sua inventione lui comincia a scriverla. Adunque la mente concepe in sè chome verbi gratia una barba ha conceputo in sè el suo sugo, dipoi sì chome è necessario a volere che 'l sugo esca di fuori che premiamo l'herva, chosì quando con le parole manifestiamo quello che già habbiamo conceputo nella mente, è quasi priemere el sugo di quello che habbiamo conceputo. La sententia è: "se io havessi e versi convenienti alla materia io exprimerei più pienamente el mio concepto. Ma perch'io non l'ho non mi conduco sanza timore a dire", et la cagione perchè non si conduce a dire sanza timore è che volere tractare tale materia <emph>non è impresa da piglare a gabbo</emph>, cioè a scherzo et a giuocho, volere <emph>scrivere fondo</emph>, cioè obscuramente, <emph>a tucto l'universo</emph>, a tucti gl'huomini. Et dipoi perchè la lingua fiorentina nella quale lui scrive difficilmente è intesa fuori d'Italia dove si dice babbo o mamma, però agiugne <emph>o lingua che chiamassi babbo o mamma</emph>, <emph>i.</emph> a lingua italicha. Imperochè in tutta Italia è una sola lingua, ma è divisa in molte proprietà perchè ciaschuna regione ha la sua, et queste proprietà in greco si chiamono idiomati. E Latini non hanno idioma alchuno, perchè la lingua latina essendo Latio piccolo tracto non varia in nessuna chosa. Ma la greca perchè si distende in molte regioni ha molte proprietà chome a dire idioma actico, eolico, dorico, ionico et simili.</p></div3>
<div3><head>vv.  10-15</head>
<lg><l>Ma quelle donne aiutino el mio verso</l>
<l>ch'aiutorono Amphione a chiuder Thebe,</l>
<l>sì che 'l facto dal dire non sia diverso.</l></lg>
<lg><l>O sopra tutta mal creata plebe,</l>
<l>che sta in luogo onde 'l parlar m'è duro,</l>
<l>me' fusti state qui pecore o zebe.</l>
</lg>
<p>[10-12] Poi che per la impotentia, ha dimostro la grandeza della materia, hora dà speranza che benchè per sè non sia sofficiente a sì gran chosa pure lo potrà fare con l'aiuto delle muse le quale invoca; delle muse et della cagione perchè e poeti le invochino scrivemmo disopra nel secondo canto. <emph>Ma quelle donne</emph>, cioè le muse, le quali <emph>aiutoron a Amphione a chiuder Thebe</emph>, a fare le mura di Thebe, sieno quelle che <emph>aiutino el mio verso</emph> in forma che le parole mie corrispondino al facto et quello pienamente exprimino. Antiope concepè di Iove tre figluoli secondo Homero: Amphione Zeto et Calai. Amphione con sua dolcie musica tyrava ad sè le pietre et quelle fece in forma accozarsi che feciono le mura di Thebe, il che non significa altro se non che lui con sua prudentia et suavissima eloquentia potè conducere gl'huomini di quella regione che habitavono sparsi pe' campi et per le selve ad habitare civilmente in una medesima città.</p>
<p>[13-15] <emph>O sopra tucto</emph>: dopo la invocatione perchè la narratione habbia conveniente gravità comincia dalla exclamatione la qual dà sempre gravità al parlare dicendo <emph>O plebe</emph>: o gente vile, imperochè non può essere gentileza o nobilità ne' vitiosi perchè "nobilitas una atque unica virtus", chome dice Iovinale; <emph>O plebe mal creata</emph>: infelicemente creata sopra tucti gl'altri huomini <emph>etiam</emph> sopra a quegli che sono ne gl'altri cerchi, la quale <emph>stai nel luogho onde</emph>, <emph>i.</emph> del quale, <emph>m'è duro</emph>, cioè difficile, <emph>el parlare</emph>; <emph>ma' fuste pecore o zebe</emph>: pecore o capre o altri animali bruti, acciochè l'anima fussi stata mortale, perchè non sarresti in queste eterne pene; chiamò le capre <emph>zebe</emph>, perchè chosì le chiamano e pastori nostri.</p></div3>
<div3><head>vv.  19-24</head>
<lg><l>Chome noi fummo giù nel pozo scuro</l>
<l>sotto e piè del gigante assai più bassi,</l>
<l>et io miravo anchora all'alto muro,</l></lg>
<lg><l>Dicere udimo: "Guarda come passi,</l>
<l>va sì che tu non calchi colle piante</l>
<l>le teste de' fratei miseri lassi".</l></lg>
<lg><l>Perch'io mi volsi et vidimi davante</l>
<l>et sobto e piedi un lago che per gielo</l>
<l>havea di vetro et non d'acqua sembiante.</l>
</lg>
<p>[19-21] Giunti <emph>nel pozo</emph> si trovorono <emph>più bassi</emph> che <emph>e piedi del gigante</emph>; et Danthe perchè era attento a guardare in su l'alteza del muro che cigneva questo nono cerchio, non si vedea che era in uno lagho ghiacciato. Ma nel passare udì un che dixe <emph>"Guarda che tu non calchi</emph>, che tu non calpesti, <emph>le teste de' miseri frategli"</emph>: cioè di questi e quali ti son frategli quanto alla generatione, et sono miseri per la pena che patiscono in questo ghiaccio. Hora per intendere a punto la fictione del poeta questo nono cerchio si divide in quattro in forma che el primo è più amplo, et abbraccia el secondo et el secondo el terzo, et el terzo el quarto, et a questo modo sempre el più indentro ha men circuito et più scende inverso el centro benchè non vi sia distinctione. El primo che è più presso al muro è più largho è decto la Cayna, et la cagione di sobto ti sarà nota. El secondo Antenora. El terzo Ptolomea. El quarto Iudeccha. Et se sobtilmente speculeremo queste spetie di tradimenti, vederemo che vi si contiene non solo superbia, ma anchora invidia, della quale non ha nominatamente tractato, perchè epsa è tale che si trasfonde in varii vitii; et perchè questa invidia viene da superbia, el primo superbo et invido fu Lucifero; et perchè la fraude commessa in chi si fida, et chiamasi tradimento, è da superbia et da invidia, però si punisce qui. Et se è tra congiunti di sangue si punisce nel primo cerchio el quale è decto Cayna da cayno el quale per invidia uccise Abel suo fratello, et è contro alla fede naturale; et se è contro alla patria dove è congiunctione di generatione, è peggio perchè è contro a più, si punisce nel secondo et chiamasi Antenora. O veramente si rompe la fede data all'amico; et questo in due modi, o contro a quello el quale habbiamo sedocto ad atti con beneficii, et allhora è el terzo grado, et questo è peggior che 'l secondo, perchè è fede non solamente data, ma meritata, et puniscesi nel terzo chiamato Ptolomea da Ptelomeo el qual convitò e sacerdoti et uccisegli nel convito. O si commecte nell'amico benefactore, el qual grado è peggiore che gl'altri, et questo è el quarto grado; et questo quarto grado è peggiore perchè è ingratitudine; et chiamasi Iudeccha da Iuda Scarioth, el quale tradì l'humanità di Christo; et nel centro di questo pozo chome in luogho più rimosso dal cielo si punisce Lucifero, perchè el suo delicto è sopra tutti gl'altri.</p></div3>
<div3><head>vv.  25-36</head>
<lg><l>Non fece al corso suo sì grosso velo</l>
<l>di verno la Danoia in Obstericchi,</l>
<l>nè Tanai là sotto el freddo cielo,</l></lg>
<lg><l>Chom'era quivi, che se Tabernicchi</l>
<l>vi fussi su caduto o Pietra Pana,</l>
<l>non havria pur da l'orlo facto cricchi.</l></lg>
<lg><l>Et chome a gracidar si sta la rana</l>
<l>chol muso fuor dell'acqua quando sogna</l>
<l>di spigolar sovente la villana,</l></lg>
<lg><l>Livide insin là dove appar vergogna</l>
<l>eron l'ombre dolenti nella ghiaccia,</l>
<l>mettendo e denti in nota di cicogna.</l>
</lg>
<p>[25-27] Era sì grosso quel ghiaccio che <emph>la Danoia in Obsterichi</emph>, <emph>nè</emph> el <emph>Tanai</emph> ghiaccia sì forte. Osterichi è la più fredda parte della Magna et in latino è decta Austria per la quale passa la Danoia fiume maggiore che sia in tucta Europa. Nasce ne' monti della Magna et passa per Ungheria et mette nel Mare Euxino con tanto empito, che più di lx migla tra mare mantiene l'acqua dolcie. El verno ghiaccia sì forte che vi passano gl'exerciti interi con cavagli et con carri, chiamasi comunemente Danubio. Tanai nasce a septentrione de' monti Ryphei ove sono freddi smisurati, divide l'Asia dall'Europa et entra nel Mare Euxino appresso a Theodosia città.</p>
<p>[28-30] Era sì grosso el ghiaccio che se questi altissimi monti Tabernich et Pietra Pana <emph>vi fussin caduti su</emph>, non che el ghiaccio fussi ropto ma solamente non harebbe alquanto mosso dall'orlo dove quando si muove fa questo suono cricchi. Tabernicchi monte altissimo in Schiavonia. Pietra Pana è in Toscana in Carfagnana sopra Lucca, da' Latini è decta Pietra Apuana, et invero è grandissima freddura nel chuore del superbo et traditore chome disopra dicemmo.</p>
<p>[31-33] Stavano col capo fuor dell'acqua chome al tempo del mietere stanno e ranocchi <emph>quando la villana sovente</emph>, spesse volte, <emph>sogna di spigolare</emph>, di ristoppiare et ricorre le spighe cadute, et dixe <emph>sogno</emph> perchè spesso sogna l'huomo fare quello che ha in animo di fare.</p>
<p>[34-36] <emph>Livide</emph>: dimostra gran freddura et similmente pone conveniente colore alla invidia. Onde e Latini dicono livore la invidia; <emph>infin dove appar vergogna</emph>: infino al viso el quale fa dimostratione quando uno si vergogna. Nel medesimo ghiaccio pone e traditori de' parenti de' gl'amici et della patria. Ma sempre e più bassi sono in maggior freddo perchè sono più inverso el centro et è ragionevole che chi ha conmesso maggiore tradimento sia più lontano al fuocho della charità, et maggiore tradimento quando si rompe la strada alla patria, perchè si fa contro a più che quando a' parenti, et maggior quando contro a gl'amici et <emph>maxime</emph> contro a Dio; <emph>mettendo e denti in nota</emph>, in canto, <emph>di cicogna</emph>, perchè tremando dibattevono e denti, et facevon con quegli quello strepito che la cicogna quando perchuote el beccho disobto con quel disopra; per questo dibattimento di denti si dimonstra gran freddo, et quello che dixe el vangelio "stridor dentium".</p></div3>
<div3><head>vv.  37-66</head>
<lg><l>Ogni una in giù tenea volta la faccia,</l>
<l>da bocca el freddo et da gl'ochi el cor tristo</l>
<l>tra lor testimonianza si procaccia.</l></lg>
<lg><l>Quando io hebbi dintorno alquanto visto</l>
<l>volsimi a piedi et vidi due sì strecti</l>
<l>che 'l pel del capo haveano insieme mixto.</l></lg>
<lg><l>"Ditemi voi che sì stringete e pecti</l>
<l>- dix'io - chi sete", et que' piegoro e colli,</l>
<l>et poi ch'ebber li visi a me erecti,</l></lg>
<lg><l>Gl'occhi lor ch'eron pria pur drento molli</l>
<l>gocciar su per le labbra, e 'l gielo strinse</l>
<l>le lagrime tra essi et riserrolli.</l></lg>
<lg><l>Con legno legno spranga mai non cinse</l>
<l>forte così ond'ei come due becchi</l>
<l>cozzaro insieme tant'ira gli vinse.</l></lg>
<lg><l>Et un ch'avea perduto ambo gl'orecchi</l>
<l>per la freddura, pur col viso in giue</l>
<l>dixe: "Perchè cotanto in noi ti specchi?</l></lg>
<lg><l>Se vuoi saper chi son cotesti due,</l>
<l>la valle onde Bisentio si diclina</l>
<l>del padre loro Alberto et di lor fue.</l></lg>
<lg><l>D'un corpo usciro, et tucta la Caina</l>
<l>potrai cercare et non troverrai ombra</l>
<l>degna più d'esser ficta in gelatina.</l></lg>
<lg><l>Non quegli a cui fu ropto el pecto et l'ombra</l>
<l>con epso un colpo per la man d'Artù,</l>
<l>non Focaccia, non questi che m'ingombra</l></lg>
<lg><l>El capo sì ch'io non veggi'oltre più,</l>
<l>et fu nomato Sensol Mascheroni;</l>
<l>se toscho se' homai ben sai chi fu.</l>
</lg>
<p>[37-39] <emph>Ogniuna in giù tenea volta la faccia</emph>: è natura del traditore non guatar mai alchuno in viso. <emph>Preterea</emph> per forza si vergogna che si ricorda haver sempre facto contro a quella virtù, la quale è propria dell'huomo; et certo e traditori sempre volgono el volto in giù, et niente altro considerano che alle chose terrene et basse.</p>
<p>[40-42] <emph>Quando io hebbi dintorno alquanto visto</emph>: e primi quattro ternarii sono assai noti. Ma che le lachrime aghiacciassino in modo che riserrassino loro gl'ochi dinota che lo 'nvidioso benchè vegga la miseria nientedimeno el freddo, cioè el mancamento della carità, non lo lascia vedere et muoversi a compassione.</p>
<p>[52-54] <emph>Et un</emph>: non rispondendo que' due rispose un'altra ombra; <emph>pur col viso in giue</emph>: chome disopra dicemmo.</p>
<p>[55-57] <emph>la valle di Bisentio</emph>: Bisentio è un fiume tra Firenze et Prato, et mette in Arno lontano a Firenze sei migla.</p>
<p>[58-60] <emph>tutta la Cayna</emph>: dicemmo che dinomina questo primo gyrone da Cayn el quale fu figluol d'Adam primo huomo et fu agricultore. Et hebbe Abel suo fratello pastore. Sacrificò Abel delle primitie delle sue et furono accepte a Dio tali primitie. Cayn offerse delle primitie de' fructi della terra, et non furono accepte a Dio. Il che mosse Cayn ad invidia, et dixe al fratello "andiamo fuori", et venuti che furono alla campagna Cayn uccise el fratello. Et Idio dixe: "Cayn dove è el tuo fratello?"; a cui rispose Cayn: "io non lo so, sono io guardano del mio fratello?" Et Dio dixe: "el sangue suo grida a me, la terra lo 'nghiotirà et non ti renderà fructo, et sarai maladecto sopra la terra".</p>
<p>[61-66] <emph>Non quella a cui fu ropto el pecto et l'ombra</emph>: cioè el pecto et le reni, imperochè l'ombra del pecto va alle reni. Costui fu Modite figluolo del re Artù re di Brettagna et capo della tavola ritonda. Modite si ribellò dal padre et messesi in aguato per ucciderlo. Ma Artù scoprendo l'aguato lo ferì di lancia nel petto et passollo per le reni. Focaccia fu de' Cancellieri di Pistoia, et a tradimento uccise un suo zio. Nel mille trecento erono in questa famigla tre frategli cavalieri. Et Focaccia giovane audacissimo et di pessimi costumi era figluolo d'uno di questi. Intervenne che giucandosi alla neve el padre di Focaccia percosse un suo nipote perchè troppo acerbamente havea con la neve ingiuriato un altro fanciullo; et questo fece chome a sua famigla essendo suo zio. Ma el fanciullo più temerario et più maligno che non richiedea la sua età dissimulò el dolore, et dopo non lungho spatio finxe volergli parlare all'orecchio, chinossi el zio et el fanciullo gli decte una ceffata; dolsesene el padre, et rimandò el fanciullo al zio acciochè lo punissi a suo modo. Ma lui non stimando più che si bisognassi e facti d'un fanciullo in luogho di battitura gli baciò el volto, et rimandollo al padre. Ma lo scelerato Focaccia suo figluolo taglò la mano a questo fanciullo, dipoi corse a casa el padre che era suo zio et ucciselo. Del quale patricidio seguì tanto scandolo che tutta Toscana ne fu molti anni tribolata; perchè di qui ne derivorono le parte di bianchi et neri che divise prima Pistoia et poi Firenze; <emph>non questi che m'ingombra El capo</emph>: nè fu <emph>più degno</emph> di stare <emph>in gelatina</emph>, cioè in ghiaccio, <emph>questo</emph> el quale <emph>m'ingombrava El capo</emph>, et stammi innanzi a gl'occhi sì ch'io non posso vedere più là. Chostui fu Sanzol Moscherini fiorentino, el quale similmente amazzò un suo zio.</p></div3>
<div3><head>vv.  67-72</head>
<lg><l>Et perchè non mi metta in più sermoni,</l>
<l>sappi ch'io fui el Camicion de' Pazi,</l>
<l>et aspecto Carlin che mi scagioni".</l></lg>
<lg><l>Poscia vid'io mille visi cagnazi</l>
<l>facti per freddo, onde mi vien ribrezo,</l>
<l>et verrà sempre, de' gelati guazzi.</l>
</lg>
<p>[67-69] <emph>Et perchè non mi metta in più sermoni</emph>: per domandarmi ch'io sono. <emph>El Camicione</emph>: questo fu messer Alberto Camicione de' Pazi di Valdarno, el qual a ttradimento uccise messere Ubertino suo parente. <emph>Carlino</emph> anchora costui fu de' Pazi di Valdarno, et mentre che e Fiorentini erono a campo a Pistoia occupò un castello chiamato Castel di Piano in Valdarno a ‘stanza de' ghibellini. Il perchè furono constrecti e Fiorentini lasciare la obsidione di Pistoia et venire in Valdarno. Stettono adunque a campo a questo castello ventocto giorni, et finalmente messer Carlino corropto con pecunia ingannò e suoi ghibellini et la parte biancha et decte el castello.</p>
<p>[70-72] <emph>Vidi mille visi</emph>, moltissimi visi, <emph>cagnazi</emph>, pel freddo grinzi chome di cani; <emph>vien ribrezo</emph>: capriccio et horrore.</p></div3>
<div3><head>vv.  73-81</head>
<lg><l>Et mentre ch'andavan inver lo mezo</l>
<l>al qual ogni graveza si raguna,</l>
<l>et io tremavo nell'etherno orezo,</l></lg>
<lg><l>Se voler fu o destino o fortuna</l>
<l>non so, ma passeggiando fra le teste</l>
<l>forte percossi el piè nel viso ad una.</l></lg>
<lg><l>Piangendo mi sgridò: "Perchè mi peste?</l>
<l>Se tu non vieni a crescer la vendecta</l>
<l>di Monte Aperti, perchè mi moleste?"</l>
</lg>
<p>[73-78] Entra el poeta nel secondo gyro chiamato Antenora da Antenore el qual secondo molti tradì Troia; nel quale seguita insino che passa el mezo del sequente canto; <emph>andavono inver lo mezo</emph>: inverso el centro el quale è mezo in ogni corpo sperico; adunque quando andavono a basso <emph>passeggiando fra le teste Percossi in una</emph>, ma <emph>non so se fu volere o fato o destino o fortuna</emph>, <emph>volere</emph>, che procedessi da libero arbitrio; <emph>destino</emph>, fato che nasce da universale constellatione; <emph>fortuna</emph>, che procede da particulare constellatione. Questo percuotere el piè significa venirgli nella mente, tractando di questo peccato, tractare di questo huomo o che la volontà ve lo 'nducessi per sua electione o el fato o la fortuna.</p>
<p>[79-81] <emph>di Monte Aperto</emph>: del quale diremo disobto.</p></div3>
<div3><head>vv.  88-105</head>
<lg><l>Et io: "Maestro mio hor qui m'aspecta</l>
<l>sì ch'io esca d'un dubbio per costui;</l>
<l>poi mi farai quantunque vorrai frecta".</l></lg>
<lg><l>Lo duca stette et io dixi a colui</l>
<l>che bestemiava duramente anchora:</l>
<l>"Qual se' tu che così rampogni altrui?"</l></lg>
<lg><l>"Hor tu chi se' che vai per l'Antenora</l>
<l>percotendo - rispose - altrui le gote,</l>
<l>sì che se fussi vivo troppo fora?"</l></lg>
<lg><l>"Vivo son io et caro esser ti pote</l>
<l>- fu mia risposta - se dimandi fama,</l>
<l>ch'io metta el nome tuo tra l'altre note".</l></lg>
<lg><l>Et elli ad me: "Del contrario ho io brama;</l>
<l>levati quinci et non mi dar più lagna,</l>
<l>che mal sai lusingar per questa lama".</l></lg>
<lg><l>Allhor lo presi per la cuticagna</l>
<l>et dixi: "El converrà che tu ti nomi</l>
<l>o che capel qui su non ti rimagna".</l></lg>
<lg><l>Ond'elli ad me: "Perchè tu mi dischiomi</l>
<l>non ti dirò ch'io sia nè mosterrolti</l>
<l>se mille fiate in sul capo mi tomi".</l></lg>
<lg><l>Io havea e capelli in mano advolti,</l>
<l>et tracti glen'havea più d'una cioccha,</l>
<l>latrando lui con gl'occhi in giù raccolti.</l>
</lg>
<p>Vuole che Virgilio l'aspecti perchè la ragione inferiore è quella chome habbiamo decto che discende ne' particulari. Finge che costui non volessi essere conosciuto perchè el tradimento è tanto abhominevol vitio che nessuno è sì scelerato che non se ne vergogni, <emph>preterea</emph> non è peccato che con più occultatione si conmetta. Et per questo vedi che lui non accepta la proferta di Danthe che promecte nominarlo.</p>
<p>[88-90] <emph>per l'Antenora</emph>: per questo secondo gyro; fu decto da Anthenore, el quale tradì Troia sua patria.</p>
<p>[97-99] <emph>Allhor lo presi per la cuticagna</emph>: per la chioma che è nella colloctola, et finge perchuoterlo in quel membro, perchè quivi sta la memoria, et lui lo sforzava a fare che gli riducessi a memoria chi era.</p>
<p>[100-102] <emph>mi dischiome</emph>: cioè mi peli la chioma. Et el resto del texto è aperto.</p></div3>
<div3><head>vv.  106-123</head>
<lg><l>Quando un altro gridò: "Che hai tu Bocca?</l>
<l>Non ti basta sonar con le mascelle</l>
<l>se tu non latri? Che diavol ti tocca?"</l></lg>
<lg><l>"Homai - diss'io - non vo' che tu favelle,</l>
<l>malvagio traditor, che alla tua onta</l>
<l>io porterò di te vere novelle".</l></lg>
<lg><l>"Va via - rispose - et ciò che tu vuoi conta,</l>
<l>ma non tacer se tu di qua entro eschi,</l>
<l>di que' ch'ebbor chosì la lingua prompta.</l></lg>
<lg><l>E' piange qui l'argento de' Franceschi.</l>
<l>"Io vidi - potra' dir - quel da Duera</l>
<l>là dove e peccatori stanno freschi".</l></lg>
<lg><l>Se fussi domandato "Altri chi v'era?",</l>
<l>tu hai a llato quel di Beccheria</l>
<l>di chui segò Firenze la gorgiera.</l></lg>
<lg><l>Ianni del Soldanier credo che sia</l>
<l>più là con Ganellone et Ribaldello,</l>
<l>ch'aprì Faenza quando si dormia".</l>
</lg>
<p>[106-108] Non giova al traditore volersi coprire et tener celato le sue scelerateze perchè sempre è chi le palesa, et questo significa el poeta per colui che nominò el Bocca el quale non si volea palesare; <emph>sonar con le mascella</emph>, dibattere e denti pel freddo, <emph>se tu non latri</emph>: non abbai; "latrare" in latino è abbaiare et è proprio ne' cani.</p>
<p>[112-114] <emph>"Va via" rispose</emph>: quando gli scelerati sono stati scoperti et non si possono più occultare è loro chostume volgersi a nominar gl'altri che hanno conmessi simili errori, et per scusar sè accusano altri. Messer Bocca de gl'Abati di Firenze del quale fu decto disopra.</p>
<p>[115-117] <emph>Et piange</emph>, chostui che tu vedi chostì, <emph>piange l'argento de' Franceschi</emph>: chostui fu messer Bosio della famigla da Duera da Cremona, et era ghibellino et con gl'altri prompto a vietare el passo a Ghuido di Monforte, el quale conducea di Francia l'exercito di Carlo primo nel regno di Napoli contra a Manfredi; ma corropto con pecunia tradì gl'amici et operò in forma che e Franzesi passorono.</p>
<p>[118-120] <emph>di Beccheria</emph>: chostui fu l'abate di Valombrosa, ma fu da Parma della casa di quegli di Beccheria, el quale mandato a Firenze per la chiesa ordinò per tradimento tor lo stato a' guelfi et darlo a' ghibellini; et e guelfi acorgendosene gli taglorono la testa a furore del popolo nella piaza di sancto Apollinari, onde la ciptà ne fu scomunicata.</p>
<p>[121-123] <emph>Ianni Soldanieri</emph>: nel tempo che e frati gondenti furono podestà in Firenze chome disopra dicemmo, e ghibellini con armata mano vollono mandare al basso quegli che reggevono el popolo che erono guelfi; il perchè el popolo sotto l'arme si ragunò a sancta Trinita; et messer Giovanni Soldanieri el quale era ghibellino et di famigla nobile et anticha ma ghibellina, per diventare grande si fece capo del popolo el quale finalmente vinse et cacciò e ghibellini tradendogli; <emph>Ganellone</emph>: ricuperata la Spagna da Carlo Magno et ridoctola alla orthodoxa fede christiana, mandò Gano imbasciadore a dua re che vi restavono de' saracini che si baptezassino et pagassino el tributo. E re promessono largamente; et da altra parte corruppono con gran pecunia Gano che tradissi loro e christiani. Gano confortò che di furto mandassino a occupare e monti Pyrenei et quivi in agguato aspectassino Orlando conte Cenomanense, et Ulivieri conte Gebenense, e quali Carlo teneva per retroguardo. Giunsono e paladini con ventimila armati; et assaltati da venti altre miglaia di saracini virilmente combatterono et vinsogli, ma essendo dopo la victoria stracchi et di nuovo assaltati da xxx mila finalmente furno tucti morti; ma qual fossi la morte d'Orlando dicemmo disopra.</p></div3>
<div3><head>vv.  124-139</head>
<lg><l>Noi eravan partiti già da ello</l>
<l>ch'io vidi due ghiacciati in una buca,</l>
<l>sì che l'un capo all'altro era capello.</l></lg>
<lg><l>Et chome 'l pane per fame si manduca,</l>
<l>chosì 'l sovran li denti all'altro pose,</l>
<l>là 've 'l cervel s'aggiugne con la nuca.</l></lg>
<lg><l>Non altrimenti Tideo si rose</l>
<l>le tempie a Melanippo per disdegno</l>
<l>che quel facea el teschio et l'altre chose.</l></lg>
<lg><l>"O tu che mostri per sì bestial segno</l>
<l>odio sopra colui che tu ti mangi,</l>
<l>dimmi 'l perchè - dix'io - per tal convegno,</l></lg>
<lg><l>Che se tu a ragion di lui ti piangi,</l>
<l>sappiendo chi voi siete et la sua pecca,</l>
<l>nel mondo suso anchora io te ne cangi,</l></lg>
<lg><l>Se questa con ch'io parlo non si seccha".</l>
</lg>
<p>[124-129] Era poco allontanato quando vide due sì insieme <emph>che l'un capo era capello all'altro</emph>, perchè lo toccava, et <emph>el sovrano</emph>, cioè quello che gli stava sopra, rodea co' denti la collottola <emph>all'altro</emph> in quella parte <emph>dove el cervello si congiugne con la nuca</emph>.</p>
<p>[130-132] <emph>Non altrimenti Tideo si rose</emph>: la historia d'Etheocle et Polynice dimostrammo disopra; Tideo figluolo del Re Eneo di Calcidonia arrivò in Argo nel medesimo tempo che Polynice; et benchè nel primo congresso diventassino inimicissimi, niente dimeno poi pel mezo d'Adrasto re d'Argos si riconciliorono et diventorono amici fedelissimi et cognati, perchè Adrasto se gli fece generi. Et dipoi nelle battagle di Thebe accade che insieme conbatterono: Tydeo dalla parte di Polynice et Melanippo Thebano dalla parte d'Etheocle, ferì Melanippo Tydeo, et Tydeo uccise lui. Di poi vedendo Tydeo la piagha ricevuta esser mortale, si fece rechare el capo del già morto Melanippo et per rabbia et ira co' denti la rose.
</p></div3></div2>
<div2><head>XXXIII</head>
<argument><p>CANTO .XXXIII. DELLA PRIMA CANTICA DI DANTHE</p></argument>
<div3><head>vv.  1-21</head>
<lg><l>La bocca sollevò dal fiero pasto</l>
<l>quel peccator, forbendola a' capegli</l>
<l>del capo ch'egl'havea di rieto guasto;</l></lg>
<lg><l>Poi cominciò: "Tu vuoi ch'io rinovelli</l>
<l>disperato dolor che 'l cor mi preme</l>
<l>già pur pensando, pria ch'io favelli;</l></lg>
<lg><l>Ma se le mie parole esser dien seme</l>
<l>che fructi fama al peccator ch'io rodo,</l>
<l>parlare et lachrimare udrai insieme.</l></lg>
<lg><l>Io non so chi tu se', nè per che modo</l>
<l>venuto se' quagiù, ma fiorentino</l>
<l>m'asembri veramente quando io t'odo.</l></lg>
<lg><l>Tu dei saper ch'i' fu' el conte Ugolino,</l>
<l>et questo è l'arcivescovo Ruggieri;</l>
<l>hor ti dirò perch'io son tal vicino.</l></lg>
<lg><l>Che per l'effecto de' suoi ma' pensieri</l>
<l>fidandomi di lui io fossi preso</l>
<l>et poscia morto, dir non è mestieri.</l></lg>
<lg><l>Però quel che non puoi havere inteso,</l>
<l>cioè chome la morte mia fu cruda,</l>
<l>udrai et saperai se m'ha offeso".</l>
</lg>
<p>È optimamente collegato questo .xxxiii. canto al superiore perchè continua la narration già facta; et induce uno de' due già trovati a rispondere. Adunque sequita la narratione di questo secondo gyro; et dipoi entrerrà nel terzo. Et è questo principio accomodatissimo a captare attentione sì per l'acto crudele del conte Ugolino, sì per le sue parole che promettono chose rare et inusitate.</p>
<p>[1-3] <emph>sollevò</emph> adunque, cioè inalzò el conte la bocca, <emph>dal fiero pasto</emph>, dal capo del quale efferatamente si pasceva, et quella bocca forbì <emph>a' capegli di</emph> tal <emph>capo</emph>, el quale già rodendo <emph>haveva guasto di drieto</emph>, nella collottola.</p>
<p>[4-6] Et apparecchiato a narrare dimostra quanto gl'habbia a dolere se le sue parole hanno a dar fama all'arcivescovo, el qual lui si rodeva.</p>
<p>[13-21] Dipoi dimostra sè essere el conte Ugolino, et quel che lui rode l'arcivescovo Ruggieri; et dimostra non volere narrare chome per fidarsi di lui fu da quello tradito, et per tale tradimento <emph>preso et morto</emph>, perchè tale historia era notissima. Ma vuole narrare della forma crudele della sua morte, la quale lui stima esser men nota. Tace adunque quello che narrandolo sarebbe di sua infamia. Et narra quello che habbia a essere ad perpetua ignominia del suo inimico. Questo conte Ugolino fu de' conti della Gherardesca, et sì grande ciptadino che governava Pisa; et in quegli tempi e Pisani perderono la maggior parte del contado che fu loro tolto da' Fiorentini, et altri guelfi di Toscana. Fu oppinione che lui benchè fussi ghibellino s'intendessi co' ghuelfi et volessi extenuar le forze de' Pisani per farsene signore. Era in quegli tempi arcivescovo di Pisa messer Ruggieri Ubaldini, et intervenne che un suo nipote fu morto da un parente del conte per gelosia d'una donna la quale ciaschuno di loro amava la quale ingiuria l'arcivescovo pensò di vendicare sopra del conte. Accrebbe adunque quella suspictione, et concitogli molti inimici, et <emph>maxime</emph> tre famigle principali. Gualandi Sismondi et Lanfranchi in forma che concitorono el popolo contra di lui, et lui in persona con la croce conduxe el popolo a chasa del conte; fu preso lui et quattro suoi figluoli et incarcerati nella torre la quale è in sulla piaza de gl'antiani; et le chiavi della carcere gittorono in Arno acciochè nessuno la potessi aprire; et a gl'imprigionati fu negato el cibo, onde tal torre da quel tempo in qua fu chiamata la torre della fame. El poeta adunque in persona del conte narra come morirono tutti di fame, et le circunstantie le quali invero nè el poeta nè altri poteva sapere; ma perchè era manifesto che erano morti di fame finge le circunstantie et fa la chosa verisimile, et induce el conte che dice <emph>però quel che non puoi havere inteso</emph>.</p></div3>
<div3><head>vv.  22-36</head>
<lg><l>Breve pertuso dentro della muda,</l>
<l>la qual per me ha 'l titol della fame,</l>
<l>in che conviene anchora ch'altrui si chiuda,</l></lg>
<lg><l>M'havea mostrato per lo suo forame</l>
<l>più lume già, dove feci 'l mal sogno</l>
<l>che del futuro mi squarciò 'l velame.</l></lg>
<lg><l>Questi pareva ad me maestro et domno,</l>
<l>cacciando el lupo e lupicini al monte</l>
<l>perchè e Pisan veder Lucca non ponno.</l></lg>
<lg><l>Con cagne grame studiose et conte,</l>
<l>Gualandi con Sismondi et con Lanfranchi</l>
<l>s'havea messo dinanzi alla fronte.</l></lg>
<lg><l>In picciol corso mi pareano stanchi</l>
<l>el padre e figli, et con l'agute sanne</l>
<l>mi parea lor veder fender li fianchi.</l>
</lg>
<p>[22-24] <emph>Breve pertuso dentro dalla muda</emph>: muda chiamono luogho dove rinchiuggono gl'uccegli di rapto perchè mudino, cioè mutino, le penne. Ma qui per conveniente translatione chiama questo carcere muda; <emph>lo quale per me ha el titolo della fame</emph>: perchè per la morte mia è chiamata la torre della fame; <emph>in che conviene che anchora altri si chiuda</emph>: questo imagina per le spesse mutationi che faceva quella città.</p>
<p>[25-27] <emph>M'havea mostrato per lo suo forame</emph>: pel suo buco et piccola finestra. Dimonstra che anchora era desto quando l'aurora venne in forma che tal finestra facea già lume, poi s'adormentò et sognò; et chome disopra dicemmo el sogno presso al dì è vero; <emph>che del futuro mi squarciò</emph>, mi ruppe, <emph>el velame</emph>, la scurità, perchè per questo sogno intesi quello che haveva a essere.</p>
<p>[28-33] El sogno fu che gli parea che gli fussi mostro uno prelato che facessi caccia, et menava seco le tre famigle decte, et <emph>cagne magre</emph> et prompte. Pel prelato si dimostra l'arcivescovo, et per le cagne el popolo. Cacciavono un lupo co' suoi lupicini, che era el conte co' figluoli; questi correvono inverso Monte Pisano el quale è tra Pisa et Lucca, et togle la veduta che da Pisa non si può veder Lucca. Et questo significa che el conte dubitando havea ordinato di ridursi a Lucca dove reggevono e guelfi.</p>
<p>[34-36] Ma in brieve tempo si straccorono. Il che dinota che non poteron condursi a Lucca. Onde le cagne lo giunson perchè el popolo lo prese.</p></div3>
<div3><head>vv.  37-39</head>
<lg><l>Quando fu' desto innanzi la dimane</l>
<l>pianger senti' nel sonno e miei figluoli</l>
<l>che eron meco, et dimandar del pane.</l></lg>
<lg><l>Ben sei crudele se già non ti duoli</l>
<l>pensando ciò che 'l cuor s'annuntiava,</l>
<l>et se non piangi di che pianger suoli?</l></lg>
<lg><l>Già eron desti et l'hora trapassava</l>
<l>che 'l cibo ne solea essere addocto,</l>
<l>et per suo sogno ciaschun dubitava.</l></lg>
<lg><l>Et io senti' chiavar l'uscio disobto</l>
<l>all'horribile torre, ond'io guardai</l>
<l>nel viso a' miei figluoli sanza far motto.</l>
</lg>
<p>[37-39] <emph>Quando fu' desto inanzi la dimane</emph>, innanzi la mattina et al chiaro giorno, <emph>senti' e mie figluoli pianger nel sonno</emph>: perchè sognavono chome haveo sognato io la lor miseria et la fame ventura, et però adomandavon del pane. Et interviene molte volte che quelle medesime constellatione che inducon la miseria, inducono similmente sogni che la manifestono, et questo è che pocho disotto dice <emph>et per suo sogno ciaschun dubitava</emph>.</p></div3>
<div3><head>vv.  49-75</head>
<lg><l>Io non piangea, sì dentro impetrai;</l>
<l>piangevon elli, et Anselmuccio mio</l>
<l>dixe: "Tu ghuardi sì padre, che hai?"</l></lg>
<lg><l>Perciò non lachrimai nè rispos'io</l>
<l>tucto quel giorno, nè la nocte appresso,</l>
<l>infin che l'altro sol nel mondo uscio.</l></lg>
<lg><l>Chom'un poco di raggio si fu messo</l>
<l>nel doloroso carcere, et io scorsi</l>
<l>per quattro visi el mio aspecto stesso,</l></lg>
<lg><l>Ambo le mani per dolor mi morsi,</l>
<l>et ei pensando ch'io 'l fessi per vogla</l>
<l>di manicar, di subito levorsi</l></lg>
<lg><l>Et dixor: "Padre, assai ci fia men dogla</l>
<l>che tu mangi di noi; tu ne vestisti</l>
<l>queste misere carne et tu ne spogla".</l></lg>
<lg><l>Queta'mi allhor per non fargli più tristi;</l>
<l>quel dì et l'altro stemmo tucti muti.</l>
<l>Ah dura terra perchè non t'apristi?</l></lg>
<lg><l>Poscia che fummo al quarto dì venuti,</l>
<l>Gaddo mi si gittò disteso a' piedi</l>
<l>dicendo: "Padre mio chè non m'aiuti?".</l></lg>
<lg><l>Quivi morì, et chome tu mi vedi</l>
<l>vidi cascar li tre ad uno ad uno</l>
<l>tra 'l quinto dì e 'l sexto, ond'io mi diedi</l></lg>
<lg><l>Già cieco a brancolar sopra ciaschuno;</l>
<l>et due dì gli chiamai po' che fur morti.</l>
<l>Ma poi più che 'l dolor potè 'l digiuno".</l>
</lg>
<p>[49-51] <emph>Io non piangea</emph>, perchè io <emph>m'impetrai</emph>, cioè induri' dentro. Che 'l gran dolore impedisca le lachrime è manifesto; <emph>piangievon elli</emph>: qui l'auctore dà ogni luogo che può commuovere misericordia et compassione, prima dal pronostico del suo sogno, et di quel de' figluoli. Così Virgilio: "in somnis ecce ante oculos mestissimus Hector Visus adesse mihi". Dipoi da' figluoli, perchè è grandissimo dolore al padre vedere e figluoli in extrema miseria, et non potere aiutargli.</p>
<p>[67-69] <emph>Poscia che fumo al quarto dì venuti</emph>: dimostra el poeta che insino al quarto dì vixono tutti sanza cibo, et nel quarto dì Gaddo più giovane morì vinto dalla fame.</p>
<p>[70-75] Dipoi <emph>tra 'l quinto e 'l sexto</emph> morirono e tre restati figluoli, et lui già ciecho sopravixe due giorni <emph>i.</emph> tutto el sexto et el septimo. Dipoi arroge che <emph>el digiuno potè più che 'l dolore</emph>. Il che el nostro Martino Novarese, al quale Idio accresca la prudentia et diminuisca l'arrogantia, interpreta che <emph>el digiuno potè più che 'l dolore</emph>, <emph>i.</emph> che el desiderio del cibarsi vinse la pietà et amore paterno et sforzollo a pascersi della carne de' figluoli; la qual sententia quanto sia absona lascierò al giudicio del lectore; et sforzerommi d'aprire due luoghi egregii da lui non conosciuti, co' quali l'auctore come poeta et phisico sommamente ornò questa oratione; et prima tracteremo <emph>phisice</emph> della tollerantia del digiuno. Nè è incognito ad alchuno che per l'assidua resulutione dell'homore naturale nel corpo vivente è necessario che venendo la fame la quale niente altro è che cupidità et desiderio del secco, et la sete dell'humido, l'animale del continuo con nuovo cibo, et nuovo poto, generi nuovo chilo el quale ristori el mancamento, et non prendendo nutrimento in brieve spatio manca; ma perchè tanta resolutione del nutritivo homore che uccide l'huomo non si fa parimente in ciaschuno, però interviene che alchuni meno alchuni più sanza sua pernitie sopportano la inedia et el digiuno. Et ricercando e physici le cagioni della varietà l'atribuiscono maximamente a quattro chose, all'età, alle complexioni, alla substantia dell'homore et a' pori. Chi adunque è o in tenera età et non anchora consolidata et ferma; overo in età deficiente meno la soportono che l'huomo constituto in età consistente. Onde e fanciugli et vecchi ricercono più frequente nutrimento che l'huomo posto in età perfecta. Nel secondo luogo noteremo le complexioni nelle quali quanto meno è l'homore o più risolubile, tanto meno si può sopportare la fame. Adunque in brevissimo spatio perisce el collerico; poco più sopporta el melancolico; alquanto più el sanguigno; et più che 'l sanguigno si sostenta la complexione temperata; et finalmente più che e quattro già decti dura el phlegmatico, perchè abonda d'homore, et quello perchè è molto viscoso non facilmente si dissolve; et dissolvendosi facilmente si converte in sangue apto ad sobstentare la vita. Il perchè veggiamo molti animali phlegmatici, chome sono serpi tapsi ghiri et simili, intanare el verno et vivere sanza cibo, perchè la phlegma che abbonda nello stomaco si converte lentamente in sangue et nutrisce. <emph>Preterea</emph> si nota la essentia dell'homore in qualunque complexione, la quale quanto più è soctile in più brieve tempo è resolubile, et meno sopporta la fame; et per l'opposito quanto più è grossa tanto più fa contrario effecto. Notasi anchora la porosità; imperochè el corpo più poroso, più presto s'evacua. Onde più presto sente fame, et nel meno poroso intendi l'opposito. Ho se non mi inganno con somma brevità più tosto accennato che narrato le naturali cause della tollerantia del digiuno. Ma non poco anchora conferiscono gl'accidenti extrinsechi chome aria o grossa o sobtile o chalda o fredda, chome cibi o più o meno resolubili, et altre chose simili; ma <emph>maxime</emph> fanno e varii accidenti dell'animo. Imperochè chome la leticia relaxando et diffondendo l'animo diffonde <emph>etiam</emph> gl'homori et fagli più risolubili, onde meno si sopporta la fame, chosì el dolore ristringendo gli fa meno resolubili. Il perchè quanto maggiore è il dolore tanto più sopporta l'huomo el digiuno et più vive sanza cibo. Le quali tutte cose note al poeta, distinxe la longitudine del digiuno secondo l'età et secondo el dolore. Et perchè e figluoli erono nell'augumento dell'età prima gl'induce a morire, et tra quegli pone el primo, el più tenero d'età, et dipoi gl'altri secondo che erono più o meno provecti ne gl'anni. Et lui pone l'ultimo sì perchè era nella consistentia dell'età. Sì anchora perchè era oppresso da maggior dolore. El primo induce morire el quarto giorno, gl'altri d'hora in hora insino al sexto; lui gli pianse dipoi due giorni, <emph>i.</emph> el sexto et el septimo; et nel septimo benchè el dolore condensando et constringendo gl'homori prohibissi la resolutione, il che prolungava la vita, nientedimeno la lungheza del digiuno potè più che la prohibitione del risolvere che procedea dal dolore. Nè sanza naturale ragione prese e termini del quarto et del septimo giorno, perchè nella vita humana questi dì sono critici pel movimento che fa la natura in quegli. Il che procede dal corso lunare. Imperochè la luna nel suo primo quarto ha movimento al suo sextile et nel septimo alla quadratura; e quali moti molto possono nella vita humana. Nè è incredibile del septimo dì, imperochè Ficino phisico et cerusico non ignobile, padre del nostro Marsilio Ficino, afferma essere stato nello spedale di sancta Maria Nuova chi dicea haver veduto in quel luogo Lionardo Pistolese huomo molto religioso et di tanta continentia che diradando e dì nel digiunare in processo di tempo si conduxe a mangiare una sola volta la septimana. Habbiamo decto credo ad suficientia del digiuno. Ma non mi pare da pretermettere gl'ornamenti et forza oratoria co' quali questa oratione del conte l'auctore ha in forma scripta, che ogni durissimo cuore può commuovere ad compassione. Ma acciochè meglo s'intenda l'artificio sieci noto che e rhetorici chiamano oratione pathetica quella la quale commuove gl'animi de gl'auditori o ad ira et odio, o ad misericordia et compassione, perchè "pathos" in greco significa passione et perturbatione, et tale movimento è concitato da varii luoghi. Et prima gran commiseratione concita el modo et el luogo. Adunque qui dimostra che tal morte fu nella torre tenebrosa; chosì Virgilio: "et latos iuvenem sparsere per agros"; et altrove: "altaria ad ipsa trementem traxit". Concita commiseratione dal modo. Imperochè duro è uccidere l'huomo; ma molto più ucciderlo con la fame che col ferro; et per questo Cicerone si duole di quello che era stato morto a fumo di legne verdi, et Virgilio: "mortua quin etiam iungebat corpora vivis". Muove adunque l'auditore non tanto che sia morto, ma che sia morto in prigione et morto di fame. <emph>Preterea</emph> pon el sogno; chosì Virgilio: "in somnis ecce ante oculos moestissimus Hector Visus adesse largosque effundere fletus. Item ipsa sed in sonnis inhumati venit imago Coniugis ora modis attollens pallida miris". Nè si narra sanza commiseratione quando viene calamità già tenuta. Onde optimamente <emph>et per suo sogno ciaschun dubitava</emph>; nè questo pretermesse Virgilio: "haud ignarus eram quantum nova gloria in armis". Molto ancora perturba perdere la speranza; et per questo è chosa lachrimabile quando dice <emph>Et io senti' chiavare l'uscio disobto dell'horribile torre</emph>. Onde Sinone in Virgilio: "nec mihi iam patriam antiquam spes ulla videndi, Nec dulces natos". Adunque se ci duole di chi piange, quanto ci dorrà di chi pel dolore non può piangere? Gran merore era al padre el pianto de' figluoli. Grande a' figluoli che 'l padre non potessi piangere. Commuove la lungheza del tempo nel quale furono afflicti dalla fame. Questo luogo spesso induce Virgilio: "unde septem illum totos perhibent ordine menses"; et in Palinuro: "Vix lumine quarto Prospexi Italiam summa sublimis ab unda". Commuove la debilità. Onde dixe: <emph>et io mi diedi Già cieco a brancolare sopra a ciaschuno</emph>; chosì Virgilio di Mesentio: "attollit in egrum Se femur". Commuove l'età puerile; Virgilio: "infelix puer atque impar congressus Achilli". <emph>Item</emph> el conspecto: "ut impositique rogis iuvenes ante ora parentum"; et perchè dà maggior dolore vedere la calamità che udirla, dixe <emph>et chome tu mi vedi Vid'io cascar li tre</emph>; chosì Virgilio: "queque ipse miserrima vidi". Più altri luoghi potrei mostrare in questa oratione aptissimi ad commuover compassione. Ma chon questi potremmo et qui et in molte altre parti dell'opera investigare el sommo artificio del poeta.</p></div3>
<div3><head>vv.  76-90</head>
<lg><l>Quand'ebbe decto ciò, con gl'occhi torti</l>
<l>riprese el teschio misero co' denti</l>
<l>che foron l'osso come d'un can forti.</l></lg>
<lg><l>Ah Pisa vituperio delle genti</l>
<l>del bel paese là dove 'l sì sona,</l>
<l>poi ch'e vicini a te punir son lenti,</l></lg>
<lg><l>Muovasi la Capraia et la Gorgona</l>
<l>et faccian siepe ad Arno in su la foce</l>
<l>sì che gl'annieghi in te ogni persona.</l></lg>
<lg><l>Che se 'l conte Ugolino havea voce</l>
<l>d'haver tradito te colle castella,</l>
<l>non dovei e figluoli porre a tal croce.</l></lg>
<lg><l>Innocenti facea l'età novella,</l>
<l>novella Thebe, Uguccione e 'l Brigata</l>
<l>et gl'altri dua che suso el canto appella.</l>
</lg>
<p>[76-78] Subito che el conte hebbe narrato ritornò a mordere el teschio del nimico. Il che finge el poeta, perchè sempre colui el quale è ingiuriato, et la 'ngiuria sta innanzi a gl'occhi di chi ha ingiuriato, et giorno et nocte lo stimola et mordegli la conscientia.</p>
<p>[79-81] <emph>Ah Pisa vituperio delle genti Del bel paese là dove suona sì</emph>: cioè vituperio del bel paese d'Italia nella quale suona el sì. Imperochè chome el franzese dice "oy", et el tedesco "io", el greco "ne", chosì tutta Italia dice "sì"; et certamente vituperio de gl'Italiani, non havendo punito tanta crudeltà, el quale vitio è molto abhominevole nella natione italica, la quale più che l'altre sempre fu humana et misericordiosa; <emph>poi ch'e vicini ad te punir son lenti Muovasi la Capraia et la Gorgona</emph>: queste sono due isolette poste in mare non lontane dalla foce d'Arno; queste vuole adunque che s'oppongano ad Arno acciochè non havendo uscita in mare rigonfi in Pisa per la quale passa et allaghila. El conte Ugolino per stabilire el suo stato maritò due figluole una al conte Guido di Battifolle, et l'altra ad Aldobrando conte di Sancta Fiore; a Guido decte in dota Ripafracta, et ad Aldobrandino Suveroto.</p>
<p>[85-87] <emph>Che se 'l conte Ugolino haveva voce</emph>: cioè havea fama; molto artificiosamente parla prima che fu gran crudeltà uccidere el conte non havendo el certo di suo tradimento; ma concediamo che dovessi credere alla <emph>voce</emph>, cioè alla fama, et per questo lo dovessi punire, nientedimeno non dovevi punire e figluoli <emph>maxime</emph> con <emph>tal croce</emph>, cioè con sì grave martoro; et assegna la ragione.</p>
<p>[88-90] Imperochè l'età loro novella et tenera gli facea innocenti, perchè erono anchora sì giovinetti che nè per sè pensavono agli stati, nè dal padre erono convocati in alchun suo consiglio; <emph>novella Thebe</emph>: città sì crudele chome fu Thebe, nella quale e primi fondatori frategli et nati de' seminati denti del serpente s'uccisono, et la madre et le zie uccisono Pentheo. Athamante uccise el figluolo Learco; Edippo usò con la madre; Etheocle et Polynice frategli s'uccisono per cupidità di regnare. Dipoi dimostra che l'età de' figluoli era anchora novella, nominando quegli <emph>Uguccione et Brigata</emph>, et erono e due maggiori, <emph>et gl'altri due e quali el canto suso</emph>, questo capitolo su disopra, <emph>appella</emph>: nomina, e quali furono Gaddo et Anselmuccio; et ordina el texto chosì: "o novella Thebe l'età novella d'Uguccione et del Brigata et de gl'altri due che 'l canto appella disopra gli facea innocenti".</p></div3>
<div3><head>vv.  91-99</head>
<lg><l>Noi passamo oltre dove la gelata</l>
<l>&lt;ruvi&gt;damente un'altra gente fascia,</l>
<l>non volta in giù ma tutta rivesciata.</l></lg>
<lg><l>Lo pianto stesso lì pianger non lascia,</l>
<l>e 'l duol che truova in su gl'occhi rintoppo</l>
<l>si volve indentro a far crescer l'ambascia,</l></lg>
<lg><l>Che le lachrime prime fanno groppo,</l>
<l>et sì chome visiere di cristallo</l>
<l>riempie sotto el ciglo tutto el coppo.</l>
</lg>
<p>[91-99] Questo è el terzo giro, et chiamasi Ptolomea. Qui l'anime stanno nel ghiaccio arrovescio, et le lachrime prime che escon fuori, perchè non possono sfogare, aghiacciano nel concavo de gl'occhi et fanno chome una visiera di christallo. Dipoi quelle che sequitano trovando l'uscita richiusa ritornono indrento et fanno crescere l'ambascia; et questo finge perchè qui si puniscono quegli che sobto spetie di benivolentia et d'amore hanno tradito. Hanno adunque dimostro segno di carità perchè meno si guardi chi voglon tradire; et questo exprime lo stare supino che è guardare in su inverso el cielo. Ma non stanno in forma che le lachrime possino uscire, perchè tale carità è ficta. Adunque el pianto non lascia piangere, et crescie l'ambascia, perchè quella ficta carità accrescie el tradimento, onde merita maggior supplicio; <emph>visiere</emph>: quasi occhiali; <emph>tutto el coppo</emph>: tutta la concavità che è sobto el ciglo, nella quale sono gl'occhi.</p></div3>
<div3><head>vv.  100-108</head>
<lg><l>Et advegna che sì chome d'un callo</l>
<l>per la freddura ciaschun sentimento</l>
<l>cessato havessi del mio viso stallo,</l></lg>
<lg><l>Già mi parea sentire alquanto vento,</l>
<l>perch'io: "Maestro mio, questo chi move?</l>
<l>Non è qua giù ogni vapore spento?".</l></lg>
<lg><l>Ond'egli ad me: "Avaccio sarai dove</l>
<l>di ciò ti farà l'occhio la risposta</l>
<l>veggendo la cagion che 'l fiato piove".</l>
</lg>
<p>[100-105] <emph>Et advegna che benchè ciaschun sentimento Havessi chosì cessato</emph>, cioè rimosso, <emph>stallo</emph>, cioè stanza, <emph>dal mio viso chome da un callo</emph>: cioè che la mia faccia non havea più senso in sè che habbia un callo, el quale perchè è carne morta non sente; et questo m'adivenia <emph>per la freddura</emph>. In sententia benchè el mio viso pel freddo fussi intormentito che non sentissi nè freddo nè caldo altrimenti che si faccia el callo, nientedimeno mi parve sentire alquanto vento di che mi maraviglai. Imperochè el vento nasce di vapori caldi et secchi elevati da alchune stelle, et <emph>maxime</emph> dal sole, la forza delle quali non par che possi penetrare insino nel centro a risolvere e vapori in vento.</p>
<p>[106-108] <emph>Ond'egli ad me: "Avaccio sarai dove"</emph>: perchè le cagione di molte chose non si posson vedere con gl'occhi, nè sentire con alchuno consenso, è di bisogno che si dimostrino chon ragione naturale. Ma dove el senso lo 'ntende per se medesimo non bisogna ragione. Adunque el senso dimostrerrà donde è causato questo vento. Et è sobtilissima fictione che chome nel suppremo cielo nasce dalla potentia et sapientia divina lo Spirito Sancto el quale infiamma ad carità; et per questo è assomiglato al fuoco et al vento austrino, chosì da Lucifero procede el frigidissimo vento della superbia, el quale amortisce ogni caldo di carità, et indurisce et aghiaccia tutti gl'humani cuori.</p></div3>
<div3><head>vv.  109-120</head>
<lg><l>Et un de' tristi della fredda crosta</l>
<l>gridò a noi: "O anime crudeli</l>
<l>tanto che dato v'è l'ultima posta,</l></lg>
<lg><l>Levatemi dal viso e duri veli</l>
<l>sì ch'io sfoghi el duol che 'l cuor m'inpregna,</l>
<l>ma poco, pria che 'l pianto si raggieli".</l></lg>
<lg><l>Perch'io a llui: "Se vuoi ch'io ti sovegna</l>
<l>dimmi chi se', et s'io non ti disbrigo</l>
<l>al fondo della ghiaccia ir mi convegna".</l></lg>
<lg><l>Rispose adunque: "Io sono frate Alberigo,</l>
<l>io son quel delle fructe del mal orto</l>
<l>che qui riprendo dactilo per fico".</l>
</lg>
<p>Mentre che passava tra gl'aghiacciati frate Alberigo lo priega gli levi el ghiaccio da gl'occhi; et Danthe gli promette di farlo con execratione di quello che a ogni modo disiderava di fare, et questo era andare insino al fondo dell'inferno.</p>
<p>[109-111] <emph>O anime crudeli</emph>, poichè non sovvenite alla mia pena, <emph>tanto che dato v'è l'ultima posta</emph>: credeva che anchora Danthe et Virgilio fussino dannati per tradimento, et giunti di nuovo non fussino anchora collocati dove havessino a stare, onde dice <emph>tanto</emph>, insino a tanto, <emph>che non è dato l'ultima posta</emph>: l'ultimo luogho ove sempre havete a stare.</p>
<p>[112-114] Levatemi el velo che mi vela gl'occhi acciochè con le lagrime possi sfogare el dolore, el quale non isfogando m'impregna el cuore. Dimostra che benchè e dannati, et quegli che hanno facto habito nel tradimento, alchuna volta voglino aprir gl'occhi della carità, el ghiaccio della superbia et dell'odio non lascia.</p>
<p>[118-120] <emph>Io son frate Alberigo</emph>: chostui fu de' Manfredi signori di Faenza; et nella sua ultima età diventò cavalier gaudente; onde fu decto frate Alberigo; et fu tanto crudele che essendo in discordia co' consorti, cupido di levargli la terra finse volere riconciliarsi con loro; et dopo la pace facta gli convitò magnificamente, et nella fine del convito comandò che venissino le fructe, le quali era segno dato a quegli che havessino a uccidergli. Adunque disubito saltorono dentro et uccisono tutti quegli che Alberigo voleva che morissino. Onde anchora ne' nostri dì proverbialmente quando voglamo dimostrare alchuno essere stato percosso diciamo che ha havuto delle fructe di frate Alberigho. Adunque dixe <emph>delle fructe del mal orto</emph> perchè fu captivo orto quello che decte tai fructi; <emph>che qui</emph>, in questo inferno, <emph>riprendo</emph>, ricevo, <emph>dactilo</emph> in luogo di <emph>fico</emph>: che quanto più è excellente el dactilo che el fico tanto è maggiore la pena che lui riceve qui, che quella che decte a' consorti quando gl'ammazò.</p></div3>
<div3><head>vv.  124-138</head>
<lg><l>"O - dixi a llui - hor se' tu ancor morto?"</l>
<l>Et elli a me: "Chome 'l mio corpo stea</l>
<l>nel mondo su nulla scientia porto.</l></lg>
<lg><l>Cotal vantaggio ha questa Ptolomea,</l>
<l>che spesse volte l'anima ci cade</l>
<l>inanzi che Atropos morte li dea.</l></lg>
<lg><l>Et perchè tu più volentier mi rade</l>
<l>le 'nvetriate lachrime dal volto,</l>
<l>sappi che tosto che l'anima trade</l></lg>
<lg><l>Come fec'io, el corpo suo l'è tolto</l>
<l>da un demonio che poscia 'l ghoverna</l>
<l>mentre che 'l tempo suo tucto sia volto.</l></lg>
<lg><l>Ella ruina in sì facta cisterna,</l>
<l>et forse pare anchora lo corpo suso</l>
<l>dell'ombra che di qua drieto mi 'nverna.</l></lg>
<lg><l>Tu 'l de' sapere se tu vien pur mo' giuso,</l>
<l>egl'è ser Branca Doria, et son più anni</l>
<l>poscia passati ch'e' fu sì rinchiuso".</l>
</lg>
<p>[124-126] <emph>Tal vantaggio</emph>: per hironia dixe. Imperochè oltra a gl'altri mali el traditore ha questo, che l'anima sua viene all'eterne pene innanzi che venga el tempo della sua morte. Et finge che un dimonio entra nel corpo del traditore, et governalo infino alla debita morte. Et per questo vuol significare che l'obstinatione del traditore è tanta che mai si pente. Il che dimostra anchora el vangelista di Iuda dicente che dopo el tradimento el diavolo entrò nel corpo di Iuda, et lui disperandosi dixe: "maius est peccatum meum quam ut veniam merear". Il perchè non obstante che viva molti anni dopo el facto tradimento possiamo dire che l'anima sia dannata, perchè obstinata nel peccato, et un diavolo, <emph>i.</emph> tale obstinatione, governa el corpo, in forma che pare che sia huomo vivo, ma quanto a' costumi è diavolo; <emph>Ptolomea</emph>: chome el superiore cerchio fu decto Antenora da Antenore, chosì questo Ptolomea da Ptolomeo. Il che acciochè meglo s'intenda ripetiremo con brevità del <emph>Libro de' Machebei</emph>, chome e Machabei doppo e tempi d'Alexandro Magno regnorono in Isdrael; et furono tre frategli ornati d'excellentissime virtù, Iuda Machabeo, Ionatas et Simone, et <emph>successive</emph> furono sommi sacerdoti, et fortissimi in facti d'arme, et <emph>maxime</emph> Simone el quale con somma iustitia et forteza difese la libertà del popolo hebreo contro a molti re, et rinovò la confederatione co' Romani. Chostui hebbe genero Ptolomeo d'Abobo al tutto dissimile a sì buon suocero, et scelerato et impio contro a chi tanto l'havea honorato. Essendo adunque constituto da Simone duca in Hierico et fidandosi ne' suoi grandi thesori, ardì tentare con somma scelerateza torre el principato et el sommo sacerdotio al suocero. Venne Simone in Hierico con due figluoli, et Ptolomeo gli ricevè magnificentissimamente, et con splendido convito, et alla fine di quello fece uccidere el vecchio et e figluoli et tutti gl'altri che seco eran venuti; <emph>Atropos</emph>: pongono e poeti tre, le quali chiamano parce; et per quelle dimonstrano el principio el progresso el corso, et la fine della vita humana. Adunque la prima che significa el nostro nascimento è decta Cloto, la quale tiene la roccha con lo stame. La seconda è Lachesis decta, perchè "lanchano" in greco significa assortire et distribuire, perchè ad ogni huomo che nasce dà la sua sorte, cioè quella parte che gli tocca della vita; et però fingono che questa fili lo stame che ha Cloto, perchè produce el corso della vita. La terza dinota el fine del corso che è la morte. Onde fingono che rompi et spezi le fila di Lachesis, et chiamonla Atropos, perchè "a" in greco significa non, et "trepin" voltare, perchè la morte non si volta nè piega ad instantie d'alchuno et a nessuno perdona. Ma è immobile et inflexibile. E latini poeti antichi appellarono queste tre parce Nona Decima et Morta.</p>
<p>[130-132] <emph>el tempo tutto sia volto</emph>: bene dixe <emph>volto</emph>, perchè el tempo non è altro che misura di movimento, et nasce dalla revolutione et circuito de' pianeti, et <emph>maxime</emph> del sole, el quale nella revolutione che fa per dodici segni fa l'anno.</p>
<p>[133-138] <emph>et forse che el corpo dell'ombra la quale m'inverna</emph>, cioè sta el freddo qua drieto ad me, <emph>anchora sta su</emph>: quasi dica: si mantiene vivo per un demonio che 'l governa, et tu 'l debbi sapere <emph>se pur mo'</emph>, pur testè, <emph>tu vien giuso</emph>: allo 'nferno; <emph>egl'è ser Brancha Doria</emph>: questo messer Branca fu genovese della casa Doria genero di messer Zanche signore di Logodoro di Sardigna, del qual si fè mentione disopra nella bolgia della pegola. Et per havere la signoria invitò a desinare el suocero et fello uccidere. Il perchè Danthe finge che subito dopo el tradimento l'anima sua fussi tirata allo 'nferno, et nel corpo entrassi un diavolo, perchè invero quando Dante scripse questo messer Branca era ancor vivo; et dixe <emph>ser</emph> et non messere per derisione, perchè e Gienovesi chiamano messere ogni gentile huomo. O veramente induce chosì a parlare questo romagnuolo, perchè la natura loro è di non honorare alchuno di parole.</p></div3>
<div3><head>vv.  139-150</head>
<lg><l>"Io credo - dixi a llui - che tu m'inganni,</l>
<l>che Brancha Doria non morì unquanche</l>
<l>et mangia et bee et dorme et veste panni".</l></lg>
<lg><l>"Nel fosso su - dix'el - di Male Branche,</l>
<l>là dove bolle la tenace pece,</l>
<l>non v'era giunto anchora Michel Zanche,</l></lg>
<lg><l>Che quei lasciò un diavolo in sua vece</l>
<l>nel corpo suo, et un suo proximano</l>
<l>che 'l tradimento insieme con lui fece.</l></lg>
<lg><l>Ma distendi hoggimai in qua la mano,</l>
<l>aprimi gl'occhi" et io non glen'apersi,</l>
<l>et cortesia fu in lui esser villano.</l>
</lg>
<p>[139-147] In questi versi non accade molta expositione. Imperochè Danthe non crede che Brancha Doria sia morto havendo veduto el corpo suo usare tutti gl'uficii del vivo, et lo spirito gli risponde quello che già è decto di sopra, et dimostra che in questo modo è anchora con lui el parente suo che insieme con lui uccise ad tradimento Michel Zanche.</p>
<p>[148-150] <emph>Ma distendi oggi mai</emph>: dimostra che richiedendolo della promessa lo spirito Danthe non glene observe; et per questo vuole inferire che non dobbiamo attendere alchuna promessa contra a giustitia; et quivi somma ingiustitia era impedire la divina giustitia. <emph>Preterea</emph> non è male per trarre la verità da uno usare astutia <emph>maxime</emph> observando el giuramento, imperochè Danthe gli dixe "se io non t'attengho la promessa ire possi io al fondo", et chosì andrà. Et conchiude che in simili huomini è somma cortesia usare villania.</p></div3>
<div3><head>vv.  151-157</head>
<lg><l>Ay Genovesi huomini diversi</l>
<l>d'ogni costume, et pien d'ogni magagna,</l>
<l>perchè non sete voi del mondo spersi?</l></lg>
<lg><l>Che col piggiore spirto di Romagna</l>
<l>trovai di voi un tale che per sua opra</l>
<l>un'anima in Cocyto già si bagna,</l></lg>
<lg><l>Et in corpo par vivo anchor di sopra.</l>
</lg>
<p>[151-153] Degna et ben collocata exclamatione nel genovese popolo per molti rispecti, e quali per non usare invectiva contra a mia consuetudine al presente non pongo, ma sono noti quasi a tutti; <emph>huomini diversi D'ogni chostume</emph>: perchè sete alieni et contrarii da ogni buon costume, et pieni d'ogni magagna, chome non è compiutamente buono chi si guarda da' vitii se non usa le virtù chosì non si può chiamare absoluto captivo chi è alieno dalle virtù se non usa e vitii. Et per questo volendo dimostrare e Genovesi essere compiutamente captivi dixe <emph>pieni d'ogni magagna</emph>; <emph>perchè non sete</emph>: maraviglasi chome la divina giustitia gli patisce et non gli spegne. Ma come scrive Valerio, "lento nam passu divina procedit ira tarditatemque supplicii gravitate compensat".</p>
<p>[154-157] <emph>Che col piggiore spirto di Romagna</emph>: è un grande accrescimento in questa comperatione. Il che acciochè meglo s'intenda, è universale fama che e Romagnuoli sieno di pessimi costumi. Onde è el proverbio toscano "rosso lombardo nero romagnuolo d'ogni pelo". Adunque se un Genovese è peggiore che un Romagnuolo non si può salire più alto ne' vitii.
</p></div3></div2>
<div2><head>XXXIV</head>
<argument><p>CANTO .XXXIIII. DELLA PRIMA CANTICA DI DANTHE</p></argument>
<div3><head>vv.  1-9</head>
<lg><l>"Vexilla regis prodeunt inferni</l>
<l>verso di noi, però dinanzi mira</l>
<l>- dixe 'l maestro mio - se tu discerni";</l></lg>
<lg><l>Chome quando una grossa nebbia spira,</l>
<l>et quando l'hemisperio nostro annocta,</l>
<l>par dilungi un mulin che 'l vento gira,</l></lg>
<lg><l>Veder mi parve un tal dificio allotta,</l>
<l>poi per lo vento mi ristrinsi retro</l>
<l>al duca mio, che non v'era altra grotta.</l>
</lg>
<p>Siamo, il che sia a nostra salute, già arrivati al profondo dell'inferno et al quarto giro del nono cerchio, el quale da Iuda Scarioth primo et maximo di tutti e traditori è denominato Iudeccha.</p>
<p>[1-3] Parla Virgilio a Danthe dicendo <emph>Vexilla regis inferni prodeunt</emph>: <emph>i.</emph> apparent, le bandiere del re infernale appariscono et già si veggono, adunque <emph>mira innanzi se tul discerni</emph>. Chiama l'ale di Lucifero bandiere.</p>
<p>[4-9] Poi per comperatione exprime l'habito suo. Tal pareva Lucifero quale pare un mulino girato a vento quando si vede in una folta nebbia, o quando nel nostro hemisperio si fa nocte. Vide Lucifero nelle tenebre, perchè non appare la tentatione diabolica se non con coperte vie; <emph>poi pello vento</emph>: per fuggir tre venti che da tre ale di Lucifero procedono, non havendo altro riparo si ristrinse drieto a Virgilio; et certo aghiaccerebbe Danthe che è la sensualità pel vento commesso da Lucifero, se Virgilio che è lo 'ntellecto, et la doctrina non gli facessi riparo contro a sì acerbo vitio. Sono tre venti da tre ale, ingratitudine, crudeltà et odio, contro a' quali vitii non è altro scampo che havere la ragione per tuo scudo et riparo, la quale oppone a quegli tre virtù, gratitudine, pietà, et carità.</p></div3>
<div3><head>vv.  10-15</head>
<lg><l>Già ero, et con paura el metto in metro,</l>
<l>là dove l'ombre tutte eron coperte</l>
<l>et transparean chome festuca in vetro.</l></lg>
<lg><l>Altre sono a iacere, altre stanno erte,</l>
<l>quella col capo et quella colle piante,</l>
<l>altra com'arco el collo a' piedi inverte.</l>
</lg>
<p>Pone quattro spetie di supplicio: una di quegli che giaciano pari et rovesci, et questi sono e traditori che hanno tradito e benefactori pari. Seconda di quegli che stanno co' piedi in su, e 'l capo in giù, et questi hanno tradito e superiori, chome sono signori maestri et ogni maggior grado. Terza di quegli che pel contrario di questi stanno co' piedi in giù et col capo in su, che dinota che hanno tradito gl'inferiori. Quarta di quegli che parimente tradiscono maggiori et minori, et questi stanno in forma d'archo col capo et cho' piedi in giù, et tutti stanno supini perchè isfacciatamente, et sanza vergogna, hanno usato e tradimenti. Adunque stanno chosì nella ghiaccia della crudeltà et ingratitudine.</p>
<p>[10-12] <emph>Già ero, et con paura el metto in metro</emph>: quasi dica che ne pavento mentre che lo scrivo, et capta attentione dimostrando le grandeze della cosa che ha horrore solamente a considerarla.</p></div3>
<div3><head>vv.  16-36</head>
<lg><l>Quando noi fumo facti tanto avanti</l>
<l>ch'al mio maestro piacque di mostrarmi</l>
<l>la creatura ch'ebbe 'l bel sembiante,</l></lg>
<lg><l>Dinanzi mi si tolse et fè restarmi:</l>
<l>"Echo Dite - dicendo - et eccho el locho</l>
<l>ove convien che di forteza t'armi"</l></lg>
<lg><l>Chom'io divenni allhor gelato et fioco,</l>
<l>nol domandar lector, ch'io non lo scrivo,</l>
<l>però ch'ogni parlar sarebbe fiocho.</l></lg>
<lg><l>Io non mori' et non rimasi vivo,</l>
<l>pensa hoggi mai per te s'hai fior d'ingegno,</l>
<l>quale io divenni d'uno et d'altro privo.</l></lg>
<lg><l>Lo 'mperador del doloroso regno</l>
<l>da mezo el pecto usciva della ghiaccia,</l>
<l>et più che un gigante io ti convegno,</l></lg>
<lg><l>Ch'e giganti non fan colle sue braccia</l>
<l>vedi hoggi mai quant'esser dee quel tucto</l>
<l>ch'a chosì facta parte si confaccia.</l></lg>
<lg><l>S'el fu sì bello chome è hora bructo,</l>
<l>et contro al suo factore alzò le cigla,</l>
<l>ben de' da llui procedere ogni lucto.</l>
</lg>
<p>[16-21] <emph>Quando noi fumo tanto</emph> innanzi <emph>che a</emph> Virgilio <emph>piacque mostrarmi</emph> Lucifero, el quale innanzi che peccassi era molto bello, lui mi si misse innanzi che prima per fuggire el vento ero stato drieto; <emph>Dite</emph>: chiama el principe delle tenebre Dite; et di questo nome tractammo quando discrivemo Plutone; <emph>eccho el luogo Ove conviene che di forteza t'armi</emph>: perchè non è luogo tanto horrendo alla sensualità, et alla ragione inferiore, quanto è questo. A ogni vitio è difficile resistere alla sensualità, perchè per la contagione del corpo et per la tentatione facilmente v'è inclinata. Ma nessuno è che con maggior difficultà possa vincere che la superbia, perchè è innata nell'huomo una certa alterigia, la quale a nessuno vuole ubidire, et ad ogni huomo cercha essere superiore. Questo se si fa secondo la virtù è forteza; se sanza ragione è superbia, vitio al tutto intollerabile, et dal quale infiniti vitii procedono.</p>
<p>[22-24] Et però dice <emph>non domandare chome io diventai gelato et fioco</emph>, perchè tale alterigia ci priva d'ogni fuoco di carità; onde rimaniamo freddi, et pel freddo fiochi.</p>
<p>[28-33] Lucifero uscia fuori da mezo el pecto in su; et dice <emph>io ti convegno</emph>: io ti convento et prometto che quello che si vedeva era più che un gygante, et assegna la ragione dicendo che <emph>e giganti non fanno</emph>, <emph>i.</emph> non si confanno, et non s'aguaglano alle braccia di Lucifero. Adunque considera quanto debba essere el resto a volere che sia proportionato con quel che si vede; ma della grandeza sua dicemmo nella topographia dello 'nferno.</p>
<p>[34-36] <emph>S'e' fu sì bello</emph>: proferisce con conditione quello che altutto afferma la nostra religione. Imperochè si <emph>alzò le cigla</emph>, cioè si levò in superbia, <emph>contro al suo factore</emph>: richiedea la divina iustitia che quanto era più alto che gl'altri tanto sia messo più in basso; et quanto era più bello tanto sia più bructo. Ma perchè al presente fa el poeta mentione di Lucifero diremo ma con somma brevità alchune chose della natura de' demonii. Et in prima non ci sia incognito che da principio una medesima fu la productione et creatione de gl'angeli buoni et di quegli e quali da cielo piovvon nello 'nferno, perchè chome scrive Alberto nel <emph>Compendio di theologia</emph> Idio fece tutti gl'angeli buoni, non però sommi; ma in mezo tra 'l sommo bene et el commutabile bene, in forma che rivoltandosi ad amare Idio el quale è bene sopra loro potevono salire ad stato di gratia. Ma rivoltandosi al bene commutabile che è bene inferiore al loro, per questo dovevono rovinare nel male della colpa et della pena, perchè non è ignominia di peccato sanza ornamento di iustitia; fu la ruina del diavolo doppia, perchè cadde et dalla degnità sua, et dal luogo nel quale fu creato. Cadde dalla dignità, perchè cadde dalla durità della sua natura. Cadde dalla flexibilità del libero arbitrio al bene commutabile. Dalla luce nelle tenebre. Dalla scientia nella ignorantia. Dalla innocentia alla colpa. Dalla felicità alla pena. Dalla dilectione all'odio. Perchè dopo la ruina divenne impotente et obstinato nel male, et accecato nel vero, et disordinato nel bene, et indebolito nelle virtù, et excluso dalla divina contemplatione. <emph>Preterea</emph> la sua impia volontà si voltò ad odio dell'huomo et ad invidia. Il perchè con ogni sforzo s'ingegnò di subverterlo et ancora con varie tentationi. Et quanto alla ruina locale, cadde dal cielo dove fu creato, nello 'nferno o nell'aere caliginoso, el quale è in mezo dalla parte propinqua alla terra et la parte superiore vicina al fuoco. Nè volle Idio che e demonii fussino nella parte superiore acciochè non godessino molto lume; nè <emph>etiam</emph> nella inferiore acciochè non fussino troppo propinqui a nuocerci. Dicono alchuni che e demonii caddono dal cielo el secondo giorno. Ma è approvata l'oppinione di quegli che scrivono che cadessino subito dopo la loro creatione; credesi che cadessi el decimo coro de gl'angeli, non perchè fussino dieci chori, ma caddonne tanti da ciaschun choro che possono fare un choro. Sono nove chori d'angeli, et ciaschun choro ha le sue legioni, et ciaschuna legione ha semila secen sexansei angeli; et tante sono le legioni in ciaschun coro quanti sono gl'angeli in ciaschuna legione. Potrei riferire et d'Augustino et di Damasceno, et d'altri doctori molte ragioni per le quali pruovono el peccato del diavolo essere inremissibile; ma tornando a quegli diremo e demonii essere spiriti impuri, inimici de l'humana spetie, havere mente rationale. Sobtili in ogni iniquità, cupidi di nuocere, gonfiati di superbia, sempre intenti alla fraude, mutano e sensi, coinquinano gl'affecti, turbano e vigilanti, inquietano in sogno e dormienti, inducono morbi, concitano tempesta. Transformonsi in buoni angeli. Sempre portono seco el suo inferno. Negl'idoli s'usurpano la divina facultà. Pel mezo di quegli si fanno l'arti magice. Pongono aguato a' buoni. Hanno in sè triplicato acume, imperochè hanno sobtigleza naturale per vespertina cognitione. Hanno la experientia di lungo tempo. Hanno revelatione da gli spiriti superiori. Et pel primo modo intendono le chose naturali presenti. Pel secondo le future. Pel terzo le voluntarie. È nominato diabolo, il che in greco significa calunniatore. È nominato Belial, <emph>i.</emph> sanza giogo overo sanza signore, perchè sempre ad quello ripugna. È nominato demonio dalla sua scientia, perchè "dein" in greco significa sapere. È nominato Belzabù, <emph>i.</emph> huomo di mosche, cioè d'anime peccatrici, le quali abbandonano Christo vero sposo. <emph>Item</emph> Sathanas, <emph>i.</emph> adversario. <emph>Item</emph> Behemoth, cioè bestia. <emph>Item</emph> Leviathan, <emph>i.</emph> arrogimento di quegli che accumulano peccato a peccato. Lucifero fu del primo ordine della supprema hierarchia, et in quello tenne el suppremo grado; al chui chome a principe molti di tutti e chori s'accostorono; e quali tirò seco in ruina. Chostui fu accecato della consideratione della sua belleza. Tentò el primo huomo, <emph>i.</emph> Adam et vinselo. Tentò el secondo, <emph>i.</emph> Christo et fu vinto. El peccato di Lucifero fu che amò el suo bene privato; et fu presumtuoso dell'alteza ricevuta da Dio, chome se havessi havere la sua excellentia da sè et non da altri. Disidera la similitudine di Dio non per imitarlo, ma per havere potestà; volle havere subditi et non essere subdito ad altri. Et è conveniente che essendo el demonio substantia incorporea et rationale, la pena sua sia intellectuale; et <emph>maxime</emph> procede el suo supplicio dal luogo. Imperochè chome l'animale aquatile non sanza pena sta in terra et fuori dell'acqua, et el terrestre nell'acqua, chosì la natura del demonio creata nel cielo, luogo a llui connaturale, non può sanza somma pena habitare nel centro della terra opposito, et contrario al cielo. Sono e diavoli obstinati in male perchè essendo creato l'angelo con suo libero arbitrio, richiede la iustitia che come Idio confermò in gratia l'angelo buono el quale elesse el bene, chosì confermassi nel suo male proposito el reo, el quale per suo libero arbitrio elesse el male. Il perchè in quello rimane obstinato.</p></div3>
<div3><head>vv.  37-54</head>
<lg><l>O quanto parve a me gran maravigla</l>
<l>quando vidi tre faccie alla suo testa.</l>
<l>L'una dinanzi, et quella era vermigla;</l></lg>
<lg><l>Dell'altre due che s'aggiugneano a questa</l>
<l>sovr'esso el mezo da ciaschuna spalla</l>
<l>et s'aggiugneano al sommo della cresta,</l></lg>
<lg><l>La dextra mi parea tra bianca et gialla,</l>
<l>la sinistra ad vedere era tal quali</l>
<l>vegnon di là onde 'l Nilo s'avvalla.</l></lg>
<lg><l>Sotto ciaschuna uscivan due grandi ali</l>
<l>quanto si convenia a tanto uccello,</l>
<l>vele di mare non vidi mai cotali.</l></lg>
<lg><l>Non havean penna ma di vespertello</l>
<l>era lor modo, et quella in su alzava</l>
<l>sì che tre venti si movean da ello.</l></lg>
<lg><l>Quindi Cocito tucto s'aggelava.</l>
<l>Con sei occhi piangea et per tre menti</l>
<l>gocciava el pianto et sanguinosa bava.</l>
</lg>
<p>È conclusione facta da tutti e theologi che ogni vitio procede da Lucifero. Il perchè finge chostui crestuto, et tale cresta significa la superbia et la invidia sua figluola; le tre faccie sono gl'altri tre peccati spirituali, ira, avaritia, accidia. La faccia rossa dinota l'ira, che è accensione di sangue; onde meritamente la pone rossa. La faccia tra bianca et gialla è smorta; et dinota l'avaritia perchè l'avaro tanto si diminuisce el cibo che sempre è magro et pallido; et sempre è in gran timore di non perdere l'acquistate riccheze donde similmente diventa pallido. La terza è nera per la quale optimamente s'intende l'accidia la quale procede da homore melancolico el quale è nero, nè mai si rallegra, nè mai rasserena la faccia, et sempre sta tenebroso. Ciaschuna faccia ha due occhi et questi sono due disordinati rispecti. Nell'ira è l'occhio ritto el troppo riguardo al suo bene, et el manco el troppo riguardo a fuggire el male. Nell'avaritia l'uno è troppo conservare el tuo, et l'altro troppo cercare quello d'altri. Similmente l'accidia riguarda fuggire la fatica et prendere el riposo. Due ale sono due incitamenti et levamenti. Imperochè l'ira ha turbatione et furore. Onde procede el vento della crudeltà. L'avaritia ha rapacità et tenacità, et da questo è el vento della 'ngratitudine. L'accidia ha tristitia et negligentia et di qui è el vento dell'odio. Tre venti adunque, crudeltà, ingratitudine, et odio, ghiacciono Cocyto et spengono carità, pietà et conoscentia. La grandeza dell'ale significha gl'excessivi elevamenti dell'animo. Ciaschuna faccia ha la sua bocca perchè ciaschuno di questi vitii divora et tormenta chi vi chade. Le lachrime in sul mento significano el pentimento nel fine et dopo el facto.</p>
<p>[40-42] <emph>Dell'altre due che s'aggiungono a questa</emph>: questo dinota che e vitii sono concatenati et congiungonsi tutti et rispondono alla cresta cioè alla superbia;</p>
<p>[43-45] <emph>tra bianca et gialla</emph>: cioè pallida, et l'allegoria di sopra ponemmo; <emph>tal quali Vengnon di là onde 'l Nilo s'avvalla</emph>: era nera chome sono gl'Ethiopi donde el Nilo discende nello Egypto.</p>
<p>[49-51] <emph>Non havean penne ma di vespertello</emph>: non haveano ale d'uccello, ma erono chome quelle del vespertello. Questo in latino si chiama vespertello, perchè el giorno sta ascoso et comincia a volare quando viene "vesper", <emph>i.</emph> la sera. È adunque Lucifero uno de gl'uccegli e quali volano la nocte, et la nocte si pone per la ignorantia. Il che dinota che la ignorantia nostra è quella che dà luogo alle tentationi diaboliche; et per questo siamo admoniti che noi andiamo mentre che habbiamo la luce, acciochè le tenebre non ci colghino.</p>
<p>[52-54] <emph>con sei occhi piangea</emph>: perchè tutti quegli sei elevamenti excessivi dopo el peccato commesso si pentono; <emph>per tre menti gocciava el pianto</emph>: pel mento che è l'ultima parte della faccia intendi el pentersi che non è se non nel fine, et dopo el peccato commesso; <emph>et sanguinosa bava</emph>: perchè frangendo e peccatori è verisimile che 'l sangue goccioli; et allegoricamente diremo che dalla superbia procedino crudelissime uccisioni.</p></div3>
<div3><head>vv.  55-69</head>
<lg><l>Da ogni bocca dirompea co' denti</l>
<l>un peccatore a guisa di maciulla,</l>
<l>sì che tre ne facea così dolenti.</l></lg>
<lg><l>Ad quel dinanzi el mordere era nulla</l>
<l>verso 'l graffiar, che tal volta la schiena</l>
<l>rimanea della pelle tutta brulla.</l></lg>
<lg><l>"Quell'anima lassù c'ha maggior pena</l>
<l>- dixe 'l maestro - è Iuda Scariotho,</l>
<l>che 'l capo ha dentro et fuor le gambe mena.</l></lg>
<lg><l>De gl'altri due c'hanno el capo disobto,</l>
<l>quel che pende d'altiero ceffo è Bruto;</l>
<l>vedi chome si storce et non fa motto.</l></lg>
<lg><l>Et l'altro è Cassio, che par sì membruto.</l>
<l>Ma la nocte risurge, et hora mai</l>
<l>è da partir, che tutto havea veduto".</l>
</lg>
<p>[55-57] Rompeva <emph>cho denti da ogni bocca Un peccatore a guisa</emph>, in forma, <emph>di maciulla</emph>: maciulla, et altrimenti gramola, chiamano uno instrumento col quale frangono el lino acciochè la buccia et parte exteriore, la quale sola filano in uso di panno, si seperi dal duro.</p>
<p>[61-63] <emph>Iuda Schariotho</emph>: el quale per trenta danari tradì Christo a' Iudei. Ingratissimamente adunque ingannò el discepolo innalzato a tanto grado el suo optimo et inverso di sè liberalissimo maestro. Ingannò la creatura el creatore; et conduxe alla ignominiosa morte della croce quelo che lui disiderava elevare insino al supremo cielo et constituire in sempiterna gloria. Uccise quello el quale era venuto per risucitare lui et gl'altri morti nel peccato. El crudelissimo servo uccise el suo signore nel quale era tanta misericordia che anchora a llui harebbe perdonato se si fussi ridocto a penitentia. Adunque nè magior crudeltà si può imaginare nella factura, nè maggior clementia nel factore. Delle quali due inaudita scellerateza et ineffabile clementia non narro al presente perchè non potrei tanto con le parole exprimere quanto concepo con la mente. Ma è giustissimo iudicio che Lucifero ingratissimo di tanto privilegio da Dio ricevuto, et degno del luogo et della pena nella quale el poeta lo pone per maggior suo supplicio tormenti chi non meritava minor carnefice nè minor manigoldo; acciochè 'l sommo de' peccatori del cielo punisca el sommo de' peccatori della terra; et el sommo Idio con suoi inimici de' suoi inimici faccia giusta vendecta.</p>
<p>[64-66] <emph>Bruto</emph>: era conveniente chosa che chome Lucifero tormentava Iuda traditore dello imperadore divino, chosì anchora punissi chi havessi tradito lo 'mperadore et monarca humano, et perchè di comune consenso del nome christiano è instituto che le romano imperadore sia chosì chapo dell'administratione temporale di tutta la christiana rep., chome el papa nella administratione spirituale, pone Cesare primo non per Cesare, el quale non essendo giusto non potea essere giusto imperadore; ma per lo 'mperio; et Bruto et Cassio, e quali l'uccisono, non pone per Bruto et Cassio, ma per chi uccide el vero monarca. Chome nel purgatorio pone Catone, el quale secondo la nostra fede in nessun pacto può esser salvo, non per l'anima di Catone, ma per la libertà della quale lui fu acerrimo defensore; et certamente sarebbe stato inaudita crudeltà et altutto aliena dalla doctrina et equità di tanto poeta porre in eterno et sì grave supplicio quegli e quali per ardentissima carità si missono alla morte per liberare la patria dal giogo della servitù, per la quale se fussino stati christiani harebbono honoratissima sedia nel suppremo cielo acquistato. Non niego Cesare essere stato ornato di molte varie et excellentissime virtù, ma subito che in lui nacque sì efferata impietà che per speranza d'occupare la tirannide passò el fiume Rubicone, d'huomo excellentissimo divenne immanissima fiera; et con questa sola scelerateza sobmerse et extinse tutti e beneficii de' quali Roma si confessava a llui debitrice. Adunque non uccisono Bruto et Cassio quel Cesare el quale con laboriosissime et decennali fatiche et con horrende difficultà et gravissimi pericoli acquistò al popolo romano tutta la Gallia, tutta la Germania, et la Brithania da noi decta Inghilterra. Non uccisono quel Cesare el quale in dieci anni et in varie battagle uccise con suoi victoriosi exerciti un milione et centonovantadue miglaia d'huomini inimici al nome romano. Non uccisono quel Cesare nel quale fu somma liberalità. Inaudita clementia. Ornatissima eloquentia. Molta et varia doctrina. Ma quello el quale contro alla sua patria ingratissimamente volse le forze che da quella havea ricevuto. Quello che scelleratissimamente tolse la libertà a quella alla quale la dovea difendere; et certamente qual può essere maggior virtù che vendicare le ingiurie della patria, per la quale ogni buono cittadino è tenuto non perdonare alla roba, non a' figluoli, non alla propria vita? O huomini excellenti, et al tutto degni a' quali Roma fussi patria; et de' quali resterà sempre eterna memoria. Legghinsi tutte le leggi di qualunque rep. bene instituta, et troverremo che a nessuno si propone maggior premio che a chi uccide el tyranno. Ma potrebbe dire alchuno che io facessi contro al mio instituto riprendendo in questo luogo el poeta; io in nessun modo lo riprendo; ma ho voluto dimostrare la sua sententia, acciochè nessuno per falsa opinione stimi che lui vogli dannare Bruto; del quale non m'è difficile a credere chome Traiano commosse per sua iustitia a tanta compassione Gregorio, che co' prieghi già innanzi preveduti da Dio, lo riduxe dalla dannatione alla somma felicità, chosì alchuno altro accepto a Dio habbi facto quel medesimo di Bruto.</p>
<p>[67-69] <emph>ma la nocte risurge</emph>: una nocte et parte del sequente dì consumorono in cercare lo 'nferno; et meritamente, imperochè la nocte che significa la ignorantia guida al vitio, ma chi ne debba uscire vi sta el dì, perchè con la luce della ragione et della doctrina è necessario conoscere la natura del vitio, la qual conosciuta fa che quello fuggiamo. Nel principio del libro dixe "el giorno se n'andava", et nel canto .xx. mostra che 'l giorno nascessi, et al presente che sia passato parte di quel dì; et ha questo luogo similitudine co' versi di Virgilio: "nox ruit Eneas, nos flendo ducimus horas". Stimo ripensando con diligentia ad questa peregrinatione ficta dal poeta che già nello 'nferno havessin consumato tutta la nocte nel principio della quale feciono la loro entrata, et parte del dì sequente, per la ragione che poco di sopra dimostrai. Et arrivati già a Lucifero, che è nel proprio centro, Virgilio admonisce Danthe che sia bene uscire dello 'nferno che non è altro che passare el centro, el quale passato subito quello spatio del dì che restava loro nello 'nferno, el quale è nel nostro hemisperio, in quello altro hemisperio fu nocte, et per quella andorono dal centro insino alla superficie dove trovorono Catone; et allhora faccendosi nocte di qua cominciò el giorno di là. Il perchè dal principio dello 'nferno insino al principio del piano del purgatorio consumorono un dì naturale d'hore .xxiiii. Ma perchè el dì che venne dopo la nocte fu tanto a lloro dì quanto si ritrovorono di qua dal centro, et tanto nocte quanto consumorono dal centro insino a Catone, però andorono una nocte et un mezo dì et una meza nocte; benchè altrove habbiamo posto due nocti continue sanza interpositione di giorno.</p></div3>
<div3><head>vv.  70-87</head>
<lg><l>Chome a llui piacque el collo gl'advinghiai,</l>
<l>et e' prese del tempo et luogo poste,</l>
<l>et quando l'ale furno aperte assai</l></lg>
<lg><l>Appiglò sè alle vellute coste.</l>
<l>Di vello in vello giù discese poscia</l>
<l>tra 'l folto pelo et le gelate croste.</l></lg>
<lg><l>Quando noi fumo là dove la coscia</l>
<l>si volge appunto in sul grosso dell'anche,</l>
<l>lo duca con faticha et con angoscia</l></lg>
<lg><l>Volse la testa ov'egli havea le zanche,</l>
<l>et agroppossi al pelo com'huom che sale,</l>
<l>sì che in inferno io credea tornare anche.</l></lg>
<lg><l>"Attienti bene che per cotali scale</l>
<l>- dixe 'l maestro ansando chom'huom lasso -</l>
<l>si convien dipartir di tanto male".</l></lg>
<lg><l>Poi uscì fuor per lo foro d'un saxo,</l>
<l>et pose me in su l'orlo a sedere,</l>
<l>appresso porse ad me l'accorto passo.</l>
</lg>
<p>Volle Virg. che Danthe se gl'appiccassi al collo et quello avinchiassi, cioè cignessi, colle braccia, et lui dipoi apostò che Lucifero havessi l'ale alzate et poi discese giù per le sue coste appiccandosi a' velli suoi, et così scese co' piedi innanzi insino al principio della coscia di Lucifero, et giunto quivi si volse ponendo el capo dove havea e piedi a dimostrare che quivi havea a salire, perchè passava el centro, et passato era nell'altro hemisperio dove bisognava salire appiccandosi a' peli delle coscie et delle gambe di Lucifero; pone che Lucifero, della cui statura habbiam decto, sia nella più bassa parte del mondo, la quale è el centro della terra. Ma perchè el centro è puncto indivisibile et non è capace di sì gran corpo, adviene che lui ha el mezo nel centro; et dal mezo insino al capo rimane nel nostro hemisperio. Il perchè era necessario che e poeti che scendevono dalla superficie della terra del nostro hemisperio scendessino giù pel corpo di Lucifero insino al mezo che era nel centro; et dipoi passato el centro volendo montare all'altro hemisperio salissino pel resto del corpo insino a' piedi.</p>
<p>[82-84] <emph>Attienti</emph>: è necessario che l'appetito et la ragione inferiore s'appicchi alla superiore; <emph>ansando</emph>: dimostra che ancora la ragione superiore s'affatica et ègli difficile a uscire dello 'nferno et della ignorantia. Esce pe' peli di Lucifero, imperochè la consideratione della difformità di Lucifero et della belleza nella quale era innanzi tira l'animo nostro fuor dello 'nferno.</p>
<p>[85-87] <emph>usciti fuori</emph>: secondo la historia intendiamo che quando Lucifero fu cacciato dal cielo et condennato al centro della terra fu necessario che forassi el saxo che impediva che insino al mezo passassi el centro; et allegoricamente chi è allo 'nferno che è dannatione de' vitii ha facto habito de' vitii. Il che si può aguaglare a un saxo; <emph>posimi a sedere</emph>: prima che l'animo esca interamente dello 'nferno bisogna che la ragione ponghi <emph>a sedere</emph>, cioè fermi la sensualità fuori, et poi vada a quella.</p></div3>
<div3><head>vv.  88-96</head>
<lg><l>Io levai gl'occhi et credecti vedere</l>
<l>Lucifero chome l'havea lasciato,</l>
<l>et vidigli le gambe in su tenere.</l></lg>
<lg><l>Et s'io divenni allhora travaglato,</l>
<l>la gente grossa 'l pensi, che non vede</l>
<l>quale è quel punto ch'io havea passato.</l></lg>
<lg><l>"Levati su - dixe 'l maestro - in piede,</l>
<l>la via è lunga e 'l camino è malvagio,</l>
<l>et già lo sole ad meza terza riede".</l>
</lg>
<p>[88-93] Uscito del punto che è dalla circunferenza non si va più in giù ma cominciasi a salire all'altro hemisperio. Adunque Lucifero tenea el bellico nel centro et dal bellico in su stava ritto nell'hemisperio dove era lo 'nferno, et dal bellico in giù stava ritto nell'altro hemisperio. Adunque chi non sapessi la natura del centro, et passassi per quello partendosi dal capo di Lucifero, si maraviglerebbe che le gambe fussin volte in su. Et però <emph>la gente grossa</emph> può considerare quanto lui si maravigla.</p>
<p>[94-96] <emph>Levati su in piede</emph>: poichè Danthe, <emph>i.</emph> la sensualità et l'apetito, è uscito del profondo dello 'nferno che è l'habito de' vitii, è necessario che segga et alquanto si fermi et più non apetisca insino a tanto che la ragione gli mostri che si rizi, cioè che si volga ad appetire meglo. Et questa è la cognitione delle cose divine alle quali non può andare se prima non si purga da' vitii e quali ha conosciuto. Mostragli adunque lo 'ntellecto questo, et ancora l'admonisce che la via è lunga et difficile. Imperochè a fare habito delle virtù morali uscito dell'habito de' vitii è molto difficile; <emph>et già lo sole</emph>: qui dinota se nell'altro hemisperio era nocte, significa che 'l sole era ito sotto. Adunque era levato in questo altro et tornava ad meza terza. Adunque tutto el resto di questo dì, el qual di là era nocte, consumorono insino a Catone. Nè è sanza ragione che facessino quel camino di nocte. Imperochè non obstante che già siamo usciti de' vitii, nientedimeno insin che non arriviamo alle virtù purgatorie sempre siamo nelle tenebre dell'ignorantia.</p></div3>
<div3><head>vv.  97-105</head>
<lg><l>Non era caminata di palagio</l>
<l>là ove eràn, ma natural burella</l>
<l>ch'avea mal suolo et di lume disagio.</l></lg>
<lg><l>"Prima che dell'abbisso mi divella,</l>
<l>maestro mio - dix'io quando fu' dricto -</l>
<l>a trarmi d'erro un poco mi favella.</l></lg>
<lg><l>Ov'è la ghiaccia, et questo chom'è ficto</l>
<l>sì soctosopra? et chome in sì poc'hora</l>
<l>da sera ad mane ha facto 'l sol tragitto?"</l>
</lg>
<p>[97-99] <emph>caminata di palagio</emph>: caminate in Lombardia son chiamate le sale. Adunque non era sala da palagio, perchè le sale de' palagi soglono esser piane et luminose, et quella via era obscura et disuguale. Era obscura perchè da principio la via delle virtù è ignota a chi pel passato è stato nel vitio, et è molto difficile; <emph>ma natural burella</emph>: burella significa luogo strecto et buio, onde in Firenze è decta burella una strecta via non lontana dal palazo del pretore; <emph>havea mal suolo</emph>: perchè era disuguale et erto et salchroso.</p>
<p>[103-105] <emph>Ov'è la ghiaccia</emph>: a Danthe parea esser ritornato all'hemisperio nostro donde era sceso et non salito all'altro. Et questo error lo facea maraviglare che essendo poco avanti stato nella sera, hora si trovassi nella matina, et havendo veduto Lucifero col capo in su, hora la vedessi in su con le gambe.</p></div3>
<div3><head>vv.  106-139</head>
<lg><l>Et elli ad me: "Tu imagini ancora</l>
<l>d'esser di là dal centro ov'io m'appresi</l>
<l>al pel del vermo reo che 'l mondo fora;</l></lg>
<lg><l>Di là fusti cotanto quanto io scesi,</l>
<l>quando io mi volsi tu passasti el punto</l>
<l>al qual si traggon d'ogni parte e pesi.</l></lg>
<lg><l>Et se' hor sobto l'hemisperio giunto</l>
<l>che è opposto a quel che la gran seccha</l>
<l>coverchia, et sotto el cui colmo consumpto</l></lg>
<lg><l>Fu l'huom che nacque et vixe sanza pecca;</l>
<l>tu hai e piedi in su picciola spera</l>
<l>che l'altra faccia fa della Iudeccha.</l></lg>
<lg><l>Qui è da man quando di là è sera,</l>
<l>et questi che ne fè scala col pelo,</l>
<l>ficto è ancora sì chome in prima era.</l></lg>
<lg><l>Da questa parte cadde giù dal cielo,</l>
<l>et la terra che pria di qua si porse,</l>
<l>per paura di lui fè del mar velo</l></lg>
<lg><l>Et venne all'hemisperio nostro, et forse</l>
<l>per fuggir lui lasciò quel luogo vuoto</l>
<l>quella che par di là et su ricorse".</l></lg>
<lg><l>Luogho è la giù da Belzebù remoto</l>
<l>tanto quanto la tomba si distende,</l>
<l>che non per vista, ma per suono è noto</l></lg>
<lg><l>D'un ruscelletto che quivi discende</l>
<l>per la buca d'un saxo, che gl'ha roso</l>
<l>col corso che gl'avvolge, et poco pende.</l></lg>
<lg><l>Lo duca et io per quel camino ascoso</l>
<l>entrammo a ritornar nel chiaro mondo,</l>
<l>et sanza cura haver d'alchun riposo</l></lg>
<lg><l>Salimmo su ei primo et io secondo,</l>
<l>tanto ch'io vidi delle cose belle</l>
<l>che porta 'l cielo, per un pertuso tondo.</l></lg>
<lg><l>Et quindi uscimmo a riveder le stelle.</l>
</lg>
<p>[106-108] <emph>Tu imagini ancora esser di là</emph>: chiama <emph>di là</emph> l'hemisperio nostro, perchè finge come hai veduto essere in quello che è opposito a noi; <emph>del vermo che fora el mondo</emph>: chome disopra dicemo.</p>
<p>[109-111] Tu fusti di là mentre che io scesi insino alle coscie. Ma <emph>quando</emph> quivi <emph>mi volsi</emph> et messi el capo ove io havevo e piedi, io passai el centro overo <emph>punto</emph> el qual, perchè nel corpo sperico è equalmente distante da ogni superficie, viene a essere nel più basso; et perchè la natura delle cose gravi è ire in giù, in quello si traggono e pesi et le chose gravi da ogni parte della circunferentia vengon quivi.</p>
<p>[112-117] <emph>Et se' hor sobto l'hemisperio giunto</emph>, tu non sei nell'hemisperio che cuopre la terra habitata da gl'huomini, ove <emph>nacque l'huomo sanza</emph> peccato et sanza peccato <emph>vixe</emph>, et intende di Christo el qual fu <emph>consumpto</emph>, cioè morto, per ricomprarci; et tacitamente significa che fu crucifixo nel nostro hemisperio et in Hierusalem et non nell'altro hemisperio chome ereticamente scrive Origine; et dinota Hierusalem che è quasi el mezo della terra; <emph>tu hai e piedi in su piccola spera</emph>: vuole che el luogo dove era Dante fussi d'altrectanto cerchio intorno al centro da quello hemisperio quanto è quello che nel nostro hemisperio fa la Iudeccha.</p>
<p>[118-120] <emph>Qui è da man quando di là è sera</emph>: non debbi adunque maraviglarti se al presente vedi el sole all'oriente, et poco avanti lo vedevi a ponente, perchè passato el centro sei nell'opposito hemisperio, imperochè quando el sole va sobto a noi comincia a nascere all'altro hemisperio; <emph>fitto</emph>: nella ghiaccia o vuoi nel saxo chome era prima nè ha mutato stato; ma tu hai mutato luogo, et per esser passato el centro tu sei disopra.</p>
<p>[127-129] <emph>Luogo è là giù</emph>: dimostra che dal centro dove è Belzabù <emph>i.</emph> Lucifero dalla superficie dell'altro hemisperio è tanto spatio <emph>quanto si distende la tomba</emph>, <emph>i.</emph> quanto si distende lo 'nferno, el quale è eterna sepultura de' dannati. Adunque perchè l'inferno è dalla superficie della nostra terra insino al centro, resta che el medesimo spatio sia dal centro dove è Belzabù alla superficie dell'altro hemisperio ove è Catone. Ma questo luogo non è noto <emph>per vista</emph>, perchè è obscuro, ma <emph>per suono</emph>, perchè pel rimbombo del fiume che vi cade s'immagina la distantia.</p>
<p>[130-132] <emph>D'un ruscellecto</emph>: questo è quel che nel .xiii. canto finxe che venga nel mondo et vada nello 'nferno. Et di questo nasce Acheronte Styge et Phlegethonte, et poi discende nel centro della terra, et entra nel fondo del pozo di questo luogo che l'auctore finge qui et fa Cocyto che s'agghiaccia per l'ale di Lucifero, el qual rusciellecto vien su dal mondo et da gl'altri fiumi infernali che crea, et discende nel pozo; <emph>per la buca d'un saxo che è roso Col corso che lì</emph>, cioè quivi a quel saxo, <emph>advolge</emph>, perchè discende girandosi pe' cerchi dello 'nferno, et alchuna volta attraversando come disopra si mostrò. Ma qui girava intorno al pozo alquanto et pendeva poco, perchè poco cadeva da alto.</p>
<p>[133-135] <emph>camino ascoso</emph>: obscuro per le tenebre, tornavono al <emph>chiaro mondo</emph> sanza curare di posarsi. Questo dice perchè sanza intermissione dobbiamo, conosciuti e vitii, andare alle virtù purgatorie.</p>
<p>[136-139] <emph>a riveder le stelle</emph>: a rivedere el cielo. Perchè chi si parte dallo 'nferno, <emph>i.</emph> da' vitii, torna <emph>a riveder le stelle</emph>, <emph>i.</emph> si parte dalla vita bestiale et torna alla vita humana, la quale è prodocta per contemplare le cose celesti. Già gratia di Dio torna l'auctore dello 'nferno, et qui discrive el luogo onde uscì et el modo dell'uscire.</p>
<p>[127-129] <emph>Luogo è là giù</emph>, di là dal centro, <emph>remoto da Belzebù</emph>, discostato da Lucifero, <emph>tanto quanto la tomba si distende</emph>: chiama tomba el vacuo che ha posto intorno a Lucifero, cioè el nono cerchio già da lui decto pozo, el qual va insino al fondo et la ripa del quale fece di giganti, et dentro messe e traditori; hora dimostra questo pozo esser tondo; et altrettanto in quello hemisperio al quale haveano a salire quanto nel nostro, onde erono scesi insino a Lucifero. Andorono adunque su per questa tomba insino alla superficie et quivi uscirono per un buco tondo in una isola circundata dall'occeano, et in quella pone uno altissimo monte, nel quale di grado in grado si truova el purgatorio, et nella sommità è el paradiso <emph>delitiarum</emph>.
</p></div3></div2></div1>
<div1><head>Purgatorio</head>

<div2 n="Prologo">
<argument><p>PROLOGO DI CHRISTOPHORO LANDINO FIORENTINO NEL COMENTO DEL DIVINO POETA DANTHE ALIGHIERI SOPRA EL PURGATORIO, CANTICA SECONDA</p></argument><p>Dilectami et sommamente mi dilecta i. s. n. esser in parte dell'opera uscito delle tenebre exteriore dove habbiamo veduto inconsolabile pianto. Et pel freddo del septentrional vento concitato dall'etherno moto dell'ale di Belzabù habbiamo sentito lo stridore de' denti. Il che spero harà con tanto terrore spaventato le menti nostre che più non vi torneremo. Piaccia così a te <emph>Iupiter omnipotens</emph> "summi regnator Olympi", el quale trino, et uno, con la tua somma potestate infinita sapientia et indicibile amore presterrai il tuo lume a chi va per le tenebre acciochè si conduca dove ogni servo diventa libero, et dopo la rihavuta libertà, rivocato dall'infelixissimo exilio, <emph>iure postliminii</emph> è ristituto alla sua dolcissima patria che è Hierusalem ciptà superna. Dove non siamo peregrini nè forestieri, ma cittadini de' sancti et domestici et familiari et nobilitati cortigiani del Re al quale servono tucti e re et servendo regnono. El cui regno sì chome fu sanza principio, così sarà sanza fine. Quivi poseremo nella vita che è sanza morte, dove per tutti e secoli de' secoli saremo cibati d'ambrosia et di nectare, el quale è unico pane et unico vino di tutte le hierarchie angeliche. Concedi priegoti o sommo datore de' beni, concedi all'humana generatione la quale facesti a tua imagine et similitudine, non per sua pena ma perchè fussi chi succedessi nelle sedie le quali gli angeli prima bellissimi dipoi neri per stoltissima superbia perderono. Concedi priegoti a tucti gl'huomini et peculiarmente al popolo fiorentino gratia che possin dire "dominus de celo in terram aspexit. Nos de profundis ad te clamamus domine, domine exaudi vocem nostram. Fiant aures tue intendentes in vocem deprecationis nostre". Porgici bastone che sostenga e nostri deboli et vacillanti passi acciochè non roviniamo in basso. Ricorditi di quello che David concitato dal tuo divino furore nel psalmo canta: "non mortui laudabunt te domine, neque omnes qui descendunt in infernum. Sed nos qui vivimus benedicimus tibi". Non e dannati signore e quali veramente si possono dire morti, nè quegli che per tal dannatione rovinano all'inferno ti loderanno. Ma noi che viviamo o per vera vita essendo confermati in habito di virtù o almanco viviamo perchè anchora ci resta libero arbitrio di pigliare la via alla mano dextra ti benediciamo. Porgi lume a quegli che vanno pell'ombra della morte, et diriza e piedi nostri in via di pace. Et ad me in questa interpetratione soccorri col tuo aiuto in forma, che la mia fatica non sia in darno. Ma arrechi et al tuo nome laude et a chi leggerà, alcuna utilità; <emph>pauper et egenus sum ego</emph>. Ma tu datore di tutti e beni, <emph>miserere mei deus et benedic mihi et illumina vultum tuum super me et miserere mei</emph>, el quale sotto tanta speranza darò principio alla interpetratione di questa seconda cantica. Et perchè habbiamo a tractare del purgatorio, diremo secondo la verissima sententia de' theologi che tre cose dobbiamo in questo luogho considerare. La prima se è purgatorio dopo questa vita. La seconda chi son quegli che vanno al purgatorio. La terza se è luogho alcuno certo nel quale si purghino l'anime. Alla prima dico che la sacra scriptura et molte auctorità de' sancti et varie revelationi pongono el purgatorio. Et la sancta chiesa l'afferma, <emph>maxime</emph> dicente Christo per Matheo: "qui dixerit verbum contra spiritum sanctum non remittetur ei neque in hoc seculo neque in futuro". Adunque dimostra Cristo che nell'altra vita alcuni peccati si purgono et perdonansi. Et Gregorio dimostra che nell'altra vita sono certe colpe, le quali el fuoco purga. Nè solo e cristiani pongono el purgatorio. Ma ancora Platone el quale vuole che l'anima separata dal corpo, se è coinquinata et maculata di gravissime et nefarie sceleratezze, rimanga in etherni supplitii. Ma se son men gravi e peccati si purghi et poi ritorni in altri corpi. Et Virgilio nel sexto nella medesima sententia dice: "donec longa dies perfecto temporis orbe Concretam exemit labem, purumque reliquit Ethereum sensum, atque aure simplicis ignem". Et questo basti a dimostrare che 'l purgatorio sia. Ma volendo intendere secondo la cristiana religione dove sia collocato, è oppinione di Riccardo de Media Villa che sotto terra sieno quattro luoghi, et nella parte più bassa che è el centro della terra è dove in perpetua pena stanno e dannati per peccato actuale. Et sopra questa parte sono e dannati per peccato originale. El primo de' due el quale è el più basso et circa el centro è vero inferno; el secondo è limbo; sequita el terzo luogo collocato sopra el limbo decto purgatorio, dove l'anime si purgono per legge comune, benchè alcune si purghino altrove per alcuna cagione spetiale la quale è o per rivelare alcuna cosa a' viventi, o per impetrare aiuto da lloro. Dipoi nella parte più superiore circa alla superficie che è la quarta dal centro et la prima dalla circonferentia al presente non sono anime alcune ma innanzi alla nostra redemptione facta per la passione et morte di Christo vi stavano l'anime de' sancti padri, poi che in purgatorio havevono adempiuto la sua purgatione. Et ancora quelle che erono uscite de' proprii corpi sanza macula la quale bisogniassi purgarsi. Et questo luogho era nominato el seno d'Abraham, perchè lui fu el primo che si separò da gl'infedeli, et prese distinctivo signaculo di fede. Adunque el luogo che era dato per riposo all'anima per la fede formata in carità, fu per la già decta cagione chiamato seno d'Abraham. Nientedimeno Ugo da san Vittore vuole che nessuno luogo comune sia assegnato a tali anime, che s'habbino a purgare, parendogli più probabile che ciaschuna si purghi nel luogho dove ha conmesso el delitto. Ma tale oppinione non appruovano e doctori se non in spetiale per dispensatione divina, et non per legge comune a tutti; al purgatorio vanno quegli che sono rimasi in peccati veniali. Secondi sono quegli che non hanno facto penitentia innanzi alla morte come adviene a chi muore senza confessione et nientedimeno pentuto et contrito. Tertii sono quegli che non adempierono la penitentia impostagli dal sacerdote, la penitentia dataci dal sacerdote è o maggiore o minore o equale; se è maggiore quello che l'huomo in vita ha facto di più gli ridonda et ritorna in sua gloria; se è equale quella sola basta ad piena satisfactione; se è minore quello che mancha s'adempie in purgatorio per divina iustitia; vedi adunque quello che insomma dicono e cristiani del purgatorio; ma Danthe huomo di mirabile ingegno et di mirabile inventione truovò nuovo sito el quale niente è contra substantialmente all'oppinione christiana; et serve a più cose chome nel terzo canto dello 'nferno habbiamo dimostro. Pone adunque che quella terra che Lucifero co' seguaci pinse dal nostro hemisperio surse nell'altro hemisperio, et fece monte altissimo insino all'elemento del fuoco; et in quello è collocato el purgatorio distincto in diversi gyroni, et ne' primi si purgan varie spetie di nigligentia; dipoi di quegli che sequitano ciaschuno purga el suo peccato; ma sempre e più bassi purgano e più gravi delicti; questo monte adunque resta a salire, montata sanza fallo aspera et dura et piena di fatica et di sudore; ma mectiamoci in chammino et con franco animo; nè disperianci potere arrivare al sommo, imperochè dove mancheranno le proprie forze supplirà copiosamente la divina gratia; et chi ci sostenne nello scendere al basso che non rovinassimo, hor ci pignerà in su tanto che troverremo el giogo.
</p></div2>
<div2><head>I</head>
<argument><p>PURGATORIO CANTICA SECONDA DEL DIVINO POETA DANTHE ALIGHIERI: ET CANTO PRIMO</p></argument>
<div3><head>vv.  1-6</head>
<lg><l>Per correr miglior acqua alza le vele</l>
<l>homai la navicella del mio ingegno</l>
<l>che lascia drieto a sè mar sì crudele,</l></lg>
<lg><l>Et canterò di quel secondo regno</l>
<l>dove l'humano spirito si purga</l>
<l>et di salire al cielo diventa degno.</l>
</lg>
<p>Bene instituto et erudito nell'arte poetica el nostro auctore, questa sua seconda cantica ad imitatione di Virgilio d'Ovidio di Statio et de gli altri heroici latini divide in tre parti, propositione, invocatione, et narratione. Ma le due prime che sono propositione et invocatione vengono in luogo di proemio; et perchè è proprio officio del proemio fare che l'auditore diventi apto et idoneo ad udire, facilmente questo conseguiteremo se ce lo faremo benivolo attento et docile. Capta adunque benivolentia dalla materia promectendo che canterà del purgatorio cosa optima agli animi humani perchè è solo mezo, pel quale possono pervenire alla cognitione divina nella quale consiste el sommo bene. Capta ancora benivolentia dalla sua persona dimostrando che s'affatica in scriver quello che alla generatione mortale sia non solo utile ma necessario; <emph>preterea</emph> fa l'auditore attento alla grandeza della materia, imperochè con somma attentione udiamo le chose che sono o grandi o inusitate et <emph>maxime</emph> se sono apartenenti o all'universale o a noi in particulare o a nostri congiunti et amici; nè mediocremente muove attentione pel modo del parlare, imperochè usando translatione et non proprii vocaboli accrescie degnità et auctorità alle chose come veggiamo in Virgilio et in molti altri poeti così greci come latini; nè solamente e poeti, ma gli oratori exornano el loro stile con questo colore la cui forza poco disotto dimosterremo; ultimamente fa l'auditore docile, cioè apto a intendere quello di che si debba tractare. Il che advien ogni volta che in breve parole propogniamo et exponiamo di che dipoi in tutta l'opera si tracterà, come qui promectendo tractare del purgatorio. Ma intendi lectore che benchè distinctamente altra cosa sia benivolentia, altra attentione, et altra docilità, nientedimeno l'uno aiuta a conseguire l'altro. Imperochè chi diventa benivolo si fa attento; et chi sta attento a udire el principio facilmente diventa docile; et spesse volte in una medesima parola s'acquista lo scriptore benivolentia attentione et docilità, come in questo verso "et canteremo di quel secondo regno, Dove l'humano spirito si purga". Imperochè tale propositione perchè è utile fa benivolentia, perchè è cosa grande fa attentione, poichè expone quello di che vuole narrare fa docilità.</p>
<p>[1-3] <emph>Per correr miglior acqua</emph>: è la sententia che lo 'ngegno suo s'innalza per dire migliore materia che quella che ha detto insino a qui, ma tale sententia pronuntia non per proprie parole, ma per translatione. Et acciochè meglio dimstriamo questo ornamento rhectorico diciamo che tutte le parole, le quali usiamo, sono o proprie o translate. Proprie parole sono quelle, le quali trovò o l'uso, o la ragione, per exprimere la cosa suggetta a tali parole, chome quando dice "nel tempo che Iunone era crucciata", imperochè "tempo" et "era" et "Iunone" et "crucciata" sono parole proprie di quelle cose che el poeta volle exprimere. Ma queste proprie alcuna volta sono in uso et trite et consuete per ogni uno chome quando diciamo "molto mi rallegro del tuo honore", et spesse volte "lodo le tue molte et varie virtù". Alchuna volta sono tanto antiche che quasi rimangono fuori d'ogni consuetudine come "guari" et "sovente", che l'una et l'altra è fiorentina ma non sono più in uso. Adunque dixe el nostro Iohanni Boccaccio "non guari di lontano" <emph>i.</emph> non molto di lungi, il che alhora era in consuetudine, hoggi non è. Alcuna volta sono nuove et fabbricate da esso auctore chome quando Danthe dice "s'io m'intuassi chome tu t'inmii", imperochè innanzi a Danthe nessuno in lingua fiorentina dixe "intuare" et "inmiare". Translate sono quando transferiamo le parole dalla propria significatione in un'altra significatione non dissimile alla propria, chome qui el poeta dice <emph>la navicella del mio ingegno</emph>. Imperochè chome la nave porta l'huomo per mare al disiato porto, chosì la volontà porta lo 'ngegno et la mente nostra alla cognitione della cosa che desideriamo sapere. Nè mai usa translatione el docto scriptore, che non perseveri in tutta la sententia nella translatione. Adunque havendo in questo luogo decto <emph>navicella</emph> dixe <emph>acqua</emph> perchè in quella usiamo la nave, dixe <emph>vele</emph> perchè senza vele non va la nave. Prepone Quintiliano questo colore el quale noi chiamamo translatione et e Greci Metaphora, a tucti gli altri ornamenti, la quale translatione ci è tanto conceduta dalla natura che spesse volte gl'huomini indocti et non se ne achorgendo l'usano. Usianla o per brevità chome quando diciamo "nel diluvio de' Gotti el quale sommerse Italia", o per fuggire parole non honeste chome quando diciamo "la chui moglie si dilettava di quotidiane nozze", o per accresciere, o per diminuire, o per ornare. Ma tornando al texto diremo <emph>La navicella del mio ingegno homai alza per correre</emph>, cioè per navigare, <emph>migliore acqua</emph>: la navicella pone per la volontà chome nella già passata cantica dicemo, la quale è quella che traporta l'anima. Et nella allegoria di Cherone distinctamente tractamo della volontà et di più altre potentie et forze et virtù degli animi humani; <emph>migliore acqua</emph>: migliore materia. Imperochè riducendo alla allegoria è buona materia lo 'nferno, cioè la speculation de' vitii, perchè la speculatione di quegli induce odio contro a lloro et volontà di fuggirgli. Ma migliore è el purgatorio perchè conosciutogli cominciamo a purgarcene. Ma di questo mi sforzerò più apertamente narrare in più accomodato tempo. Et certo nè si può nè si conviene in un medesimo luogo inculcare più chose, perchè non v'appare nè ordine nè distinctione; <emph>le vele</emph>: et di queste similmente tractamo quando la materia richiese dare qualche allegoria alla navigation di Charone; <emph>mare sì crudele</emph>: benchè la consideratione del vitio chome habbiamo decto sia buona, nientedimeno el vitio è la più crudel chosa che sia perchè uccide l'anima, la qual nessuna altra chosa può uccidere. Nè indoctamente dixe <emph>mare</emph> perchè sì chome dicemmo nelle virgiliane allegorie ogni appetito è simile al mare, nessuno è più crudele, nè da più contrarii venti combattuto, che quello che mena al vitio. Imperochè non solo chi va allo 'nferno, cioè nell'habito de' vitii, è sommerso da turbulenta tempesta in tale mare. Ma ancora chi va per contemplare la natura del vitio spesso combactuto dalle lusinghe di varie voluptà appena fugge e pericolosi scogli et l'occulte secche di tal mare.</p>
<p>[4-6] <emph>Et canterò</emph>: fa l'auditore docile con brevità discrivendo di quello che per tutta l'opera ha a tractare; <emph>secondo regno</emph>: perchè nel primo stato è conoscere el vitio; nel secondo purgarsene; <emph>dove l'humano spirito si purga</emph>: <emph>optime</emph> dixe <emph>humano</emph>, perchè sopra l'huomo non è spirito che si purghi; conciosiechosa che gli angeli che non peccorono sieno confermati in gratia et rimanendo puri non sia mestiere che si purghino. Et sotto l'huomo non è animale che habbia anima inmortale. Il perchè morendo insieme l'anima sensitiva col corpo niente resta che purgare si possa; <emph>et di salire al cielo diventa degno</emph>: imperochè allhora finalmente può l'animo salire alla contemplatione et chognitione delle divine chose quando è purgato da' vitii; onde "beati mundo corde quoniam ipsi deum videbunt". Ma perchè nessuna macula è che possa fare lorda et brutta l'anima se non el vitio, et nessuna chosa leva el vitio se non la virtù, è non solo utile ma necessario per intenderle meglio che con brevità narrare che le virtù morali si dividono secondo e platonici in quattro spetie: civili, purgatorie, dell'animo già purgato, et exemplari. Le virtù civili sono dell'huomo perchè essendo animale nato non per essere solitario ma vivere in congregatione et compagnia, onde naschano le ciptà, usa queste per administrare la republica. Et con la prudentia investiga quello che è utile con la giustitia distribuendo equalmente gli honori et gl'incarichi conserva l'unione et la concordia. Con la forteza fa uno animo franco et invicto a sopportare ogni fatica et pericolo per difendere la patria. Et con la temperantia niente appetisce di che dipoi s'habbia a pentere; in nessuna chosa passa el modo o la legge. Ma non sono queste virtù nella vita civile et activa perfecte, perchè gli huomini che in quella sola conversano non hanno la vera sapientia. Dopo le civili virtù seguitano le purgatorie, le quali non caggiono nella vita civile, ma sono di pochi huomini, e quali sono capaci delle chose divine, et tali virtù expediscono et liberano l'animo di colui che s'è disposto purgarsi dalla contagione del corpo et darsi tutto alle divine chose, et fuggire l'humane; et non si travagliare con Martha, ma darsi tutto a Maria, <emph>i.</emph> lasciare in tutto la vita attiva et seguitare la speculativa. Oltra queste purgatorie sono quelle dell'animo già purgato, el quale è rimaso sanza alchuna macula. Et in questa è l'uficio della prudentia, non dico preporre le chose divine all'humane, chome fanno le virtù purgatorie, ma eleggere sole le divine chome se niente sia altro che quelle, et quelle sole guardare. L'ufficio della temperantia non è raffrenare le cupidità, ma al tutto dimenticarle. L'ufficio della forteza è non dico vincere la paura delle chose horrende, ma non sapere che chosa sia paura. Et finalmente usano la giustitia in congiugnersi con la divina mente in modo che mai da lei non si dipartono. Le quarte sono exemplari, et sole d'Idio. Imperochè e platonici ponendo nella divina mente le idee di tutte le chose, molto maggiormente vi sarà la idea della virtù. Quivi adunque niente altro è prudentia che essa mente divina. Temperantia è che tal mente con perpetua intentione ad sè si volge. Fortezza che sempre è quella medesima nè mai si muta. Giustitia che con etherna legge mai non si rimuove nè si piegha dall'etherna continuatione della sua opera. Queste sono quattro generationi di virtù morali, le quali benchè tutte sieno contro alle passioni et perturbationi dell'animo, nientedimeno sono differenti in sè. Imperochè le prime non tolgono in tutto le passioni, ma mitiganle; le seconde le levano; le terze le dimentichano. Nelle quarte è cosa nefanda nominarle. Ho adunque tractatole distesamente, acciochè el lectore accadendogli in molti altri luoghi possa ricorrer qui.</p></div3>
<div3><head>vv.  7-12</head>
<lg><l>Ma qui la morta poesia risurga</l>
<l>o sancte muse, poi che vostro sono,</l>
<l>et qui Calliopè alquanto surga,</l></lg>
<lg><l>Seguitando 'l mio canto con quel sono</l>
<l>da chui le Piche misere sentiro</l>
<l>lo colpo tal che disperar perdono.</l>
</lg>
<p>[7-9] Dopo la propositione seguita la invocatione. Et ordina: <emph>o sancte muse risurga qui</emph>, risuciti in questo luogo, <emph>la poesia morta</emph>: quasi dica: io priegho voi sancte muse che inspiriate in me la poetica facultà, la quale già gran tempo è stata morta. Imperochè innanzi a Danthe molti secoli era stata Talia preda a varie generation di barberi, et da tante guerre et tumulti afflicta et oppressa, che ogni liberale arte era giaciuta. Lui fu tra' primi che tentò trarre delle tenebre questa facultà decta poesia. Et quanto proficto facessi et noi nella sua vita c'ingegniamo exprimerlo. Et el presente suo poema apertamente lo manifesta; questa è adunque la cagione che lo 'ndusse a dire <emph>ma qui la morta poesia risurga</emph>. O veramente vuole che <emph>la morta poesia risurgha</emph>, quasi inferischa: insino a qui habbiamo tractato dello inferno ove ogni chosa è morta. Ma per l'avenire tracteremo del purgatorio, pel quale l'anima risucita. Et certo l'anima pel vitio morta per la purgatione resurge; <emph>o sancte muse</emph>: delle muse dicemmo a sufficientia nel secondo canto dello 'nferno. Il perchè superfluo sarebbe al presente replicare quello di che già habbiamo scripto; <emph>poi che vostro sono</emph>: imperochè sono poeta et e poeti sono dedicati alle muse essendo loro sacerdoti. Onde Virgilio: "me vero in primis placeant ante omnia muse, quarum sacra fero". Et fa la petitione sua honesta dicendo, perchè richiede l'onestà che le muse favorischin a chi è suo; <emph>et qui Calliopè alquanto surga</emph>: alquanto s'innalzi, quasi dica che essendo più alta materia questa si convenga più alto stilo. Et certo a chi porge attenti orechi è facile conoscere che lo stile el quale usa nello 'nferno è quasi infimo. Imperochè altro principio è "nel mezo del camino di nostra vita"; altro "per correr miglior acqua alza le vele", et dixe <emph>alquanto</emph> perchè anchor più s'innalzerà nella cantica del paradiso. Et nominatamente tra le muse invoca Calliopea, perchè è la più excellente tra quelle, et el nome suo significa buona voce. Et chi questa invoca tucte l'altre invoca. Onde Virgilio dixe: "vos o Calliope precor aspirate canenti".</p>
<p>[10-12] <emph>Seguitando el mio canto</emph>: imperochè non comincia l'opera sua dal purgatorio ma seguita dopo lo 'nferno. Adunque <emph>Calliopè surga</emph>, quasi innalzi lo stilo et faccilo più sonoro seguitando la mia opera, <emph>con quel suono</emph>, con quella boce, <emph>da chui</emph>, dalla quale, <emph>le misere Piche</emph>: cioè le misere figlole di Piero furono convertite in piche, et questo è el colpo, el quale esse sentirono dalla voce di Calliope. Queste furono nove figluole di Piero della ciptà di Pella, femine certo erudite in molte arti. Ma per la gloria di quelle tanto superbe che niente stimavon le muse. Et presummevono antecederle in ogni chosa, et <emph>maxime</emph> nel canto; nè si contennon che non andassino in Parnaso a trovarle, appresso al fonte Pegaseo, et quivi con villane parole le provocassino a cantare. Fu dato la comissione a Calliope, la quale di lungo spatio le vinse, et convertille in piche. Questo è uccello garulo et facilmente appara el parlare humano. Pica in latino significa la ghiandaia, et anchora la gazza. Ma questa chiama Plinio nel libro della <emph>Historia naturale</emph> "pica caudata" perchè ha lunga coda. È adunque la sententia "surga qui Calliopè seguitando el mio canto con tal voce, qual fu quella con la quale vinse le Piche", la quale convenne che fussi sonora et optima, altrimenti non harebbe vinto. Et per questo dimostra la petition sua essere facile; per le Piche che provocono le muse intenderemo ogni temerario, el quale presumma potere vincere o essere pari alle muse, cioè alle divine doctrine.</p></div3>
<div3><head>vv.  13-21</head>
<lg><l>Dolcie color d'oriental zafiro</l>
<l>che s'accoglea nel sereno aspecto</l>
<l>dell'aer puro insino al primo gyro,</l></lg>
<lg><l>Agl'ochi miei ricominciò dilecto</l>
<l>tosto ch'io fuori uscì dell'aura morta</l>
<l>che m'havea contristato gli ochi e 'l pecto.</l></lg>
<lg><l>Lo bel pianeto ch'ad amar conforta</l>
<l>facea tucto rider l'oriente</l>
<l>velando e pesci ch'erono in sua scorta.</l>
</lg>
<p>Dopo la propositione, et invocatione, già dal poeta absolute et finite, incomincia la narratione. Et vuole che suo principio sia discrivere el tempo et la qualità del tempo, nel quale uscì dello inferno nell'altro hemisperio opposito al nostro, dove è el monte del purgatorio. Et è la sententia che quando uscì in quello hemisperio non era ancora nato il sole, ma non molto lontano era dal suo nascimento. Conciosia che già appariva in oriente Venere, la quale perchè era ne' pesci, et el sole nell'ariete, segni propinqui, con poco intervallo surgea avanti al sole. <emph>Preterea</emph> dimostra in quel tempo l'aere essere stato purissimo, et pieno di serenità et tranquilità. Adunque el colore dell'aria, el quale era tal quale è di zaphiro orientale, <emph>ricominciò dilecto a gl'ochi miei</emph>.</p>
<p>[13-15] <emph>Dolce colore</emph>: soave et dilectevole colore. Et benchè la dolceza sia proprio nel gusto, nientedimeno ogni altra chosa che dilecti qualunque altro senso si chiama dolce. Onde el Petrarcha: "et chome dolce parla et dolce ride". Et Oratio: "dulce ridentem Lalagen amabo Dulce loquentem"; <emph>d'orientale zaphiro</emph>: dimostra Plinio che sieno saffiri di colore purpureo et di colore azzurro, de' quali in questo luogo fa mentione el poeta, et dice che gli azzurri sono chiamati saphyri maschi; <emph>che s'accogleva nel sereno aspecto</emph>: imperochè se non fusse l'aer sereno non sarebbe azzurro. Et molto s'affatica el poeta che l'aere in quello luogo fussi puro et perspicuo et contrario all'aria nebulosa dello 'nferno. Imperochè chome el vitio genera obscurità, chosì la purgatione del vitio induce serenità; <emph>dell'aer puro insino al primo gyro</emph>: insino alla prima spera, che è el cielo della luna dal quale in giù cominciano le chose mutabili.</p>
<p>[16-18] Adunque el colore sereno dell'aria <emph>ricominciò dilecto agli ochi miei</emph>: imperochè tal dilecto havea Danthe innanzichè entrassi nello 'nferno stando nell'aere sereno. Dipoi entrando nelle tenebre infernali lo perde. Hora uscitone di nuovo gli ritorna. Et benchè dimostri dire del dilecto de gl'ochi corporali, nientedimeno allegoricamente intende de gli spirituali. Gli ochi prendono dilecto delle chose lucide et belle, et la belleza della cosa è buona proportione chon conveniente colore. Il perchè chome gli ochi corporali prendono dilecto della belleza corporale et della luce sensibile, chosì gli ochi della mente molto si dilectano della sua luce, che è la ragione et della sua belleza, che è la virtù. Onde scrive Platone che se noi potessimo così vedere con gli ochi della mente la belleza delle virtù, come co' corporali veggiamo la belleza del corpo, incredibile et ardentissimo sarebbe l'amore che a quelle ci 'nfiamerebbe; <emph>gli occhi</emph>: cioè el senso visivo, <emph>et el pecto</emph>, la mente.</p>
<p>[19-21] <emph>Lo bel pianeto ch'ad amar conforta</emph>: la stella di Venere. Dice adunque che era el tempo matutino et non molto avanti al giorno. Imperò che el sole era nell'ariete, el qual segno comincia a nascere poi che e pesci sono tutti fuora dell'oriente. Il perchè essendo già buona parte del segno de' pesci levato, si vedea Venere la quale era in quel segno. Et noi nel primo canto della prima cantica dimostrammo che in questo imita Virgilio. Et chome quel poeta pone che Enea hebbe in sua guida et duce Venere non terrena ma celeste, chosì et in quel luogho, et in questo, Danthe dimostra, che Venere celeste lo conduca. Il perchè torna a quel luogho, et a pieno intenderai l'allegoria che si convien qui. <emph>Preterea</emph> sappi che e pesci sono casa di Iove, el quale pianeta induce castità, iustitia et religione. Adunque Venere in questo segno sarà celeste et non terrena. <emph>Preterea</emph> sarà potente a infiammarci alle cose divine, perchè ha exaltatione in questo segno. È chiamato secondo Isidoro, segno di pesci, perchè quando el sole viene a tal segno per la dissolutione che pel suo caldo fa ne l'homore e pesci spargono el seme et ingenerano. Macrobio el quale vuole che e nomi di tutti e segni si riduchino alla natura del sole, scrive che sono decti pesci, a dinotare che non solamente gl'animali terrestri et aerei, ma anchora tutti quegli che habitano l'acqua. E poeti secondo Nigidio dicono che nell'Euphrate fiume d'Assiria si trovò uno huovo molto grande, el quale due pesci pinsono a terra. Et le colombe lo covorono, et nacquene la dea della Siria, la qual chiamano Venus, la quale è inverso gli dii molto religiosa, et inverso de gl'huomini sommamente misericordiosa et officiosa. Fu inventrice di molte arti, et altre chose utili alla vita humana. Il che udendo Iove da Mercurio gli concedecte che gl'addomandassi qual gratia volessi; chiese la dea che facessi immortali e due pesci, e quali havevono conservato la sua generatione. Iove gli traslatò in questo segno ultimo del zodiaco. Ma l'uno de' pesci è septentrionale l'altro meridiano, et hanno le code volte contra l'una all'altra. Et tra loro è un legame, che gli contiene insieme insino a' piedi d'Andromada. El pesce septentrionale ha dodici stelle, el meridiano quindici. El legame ha dodici stelle; sì che in tutto sono trentanove. Per questo beneficio e Syrii non mangiono pescie, et le colombe adorono chome die. Adunque <emph>etiam</emph> secondo questa favola sarà ben collocata Venere ne' pesci; <emph>velava</emph>: copriva. Imperochè chi di terra mira in su truova prima chon gl'occhi Venere nel terzo cielo, che e pesci nell'octavo. Onde conviene che col corpo suo ci tolgha alchuna parte de' pesci. O veramente dixe <emph>velava</emph>, a dinotare che lo splendore di questa stella è tanto, che offusca, et fa sparire, quelle che gli son dintorno.</p></div3>
<div3><head>vv.  22-27</head>
<lg><l>Io mi volsi a man dextra et posi mente</l>
<l>all'altro polo, et vidi quattro stelle</l>
<l>non viste mai fuor ch'alla prima gente.</l></lg>
<lg><l>Goder parea el ciel di lor fiammelle;</l>
<l>o septentrional vedovo sito</l>
<l>poi che privato sei di mirar quelle!</l>
</lg>
<p>[22-24] Perchè nel sito del mondo l'oriente è la parte dinanzi interviene che chi a quello si volge ha el septentrione alla sinistra, et el mezzo dì alla dextra; et perchè chome el polo arctico è a septentrione, et vedesi da noi, chosì el polo antartico è oltra a mezo giorno, et vedesi da quegli dell'altro hemisperio, dove el poeta finge essere el purgatorio. Adunque volgendosi da oriente a mezo dì, dove è el polo antarctico si volgea <emph>a man dextra</emph>; <emph>all'altro polo</emph>, non al nostro, ma all'opposito al nostro, <emph>et vidi quattro stelle Non viste mai fuor ch'alla prima gente</emph>: polo in greco significa la supprema parte del cielo, in sul quale epso cielo si volge, chome se verbi gratia, tu toglessi una spera materiale, et ficcassi uno stilo pel mezo, el quale da una superficie d'una spera arrivando al centro per linea recta passi all'altra superficie, quelle due parti che sono prompinque ad amendue e fori dove è messo lo stile sono decti poli, perchè in su quegli si volta la spera; et "polein" in greco significa volgere. Et in latino sono decti "vertices", perchè "verto" in latino è quello che in toschano volgo. Onde Virgilio parlando del polo arctico dixe: "hic vertex nobis semper sublimis, at illum Sub pedibus Styx atra videt Manesque profundi"; <emph>non viste mai fuor ch'alla prima gente</emph>: se queste stelle sono nel polo arctico non possono essere vedute se non da quegli che sono nell'altro hemisperio. Et in quello non habitiamo noi ma secondo la fictione del poeta habitoronvi e nostri primi parenti quando erono anchora sanza peccato, perchè quivi pone el paradiso delle delitie. Et di questo seguita che da' primi parenti in fuora non sieno queste state viste da alchuno huomo. Onde exclude l'errore d'Origene, el quale vuole, che l'altro hemisperio sia habitato chome questo, il perchè fu necessario che Christo anchora in quello sia stato crucifixo per la loro redemptione. Queste quattro stelle pare che pongha per le quattro virtù cardinali, le quali non sono ne gl'huomini perfectamente se non sono in stato di gratia, et però non furon mai viste se non da' nostri primi parenti, quando erono in stato di gratia. Il che acciò che meglio s'intenda ricorderenci della divisione di Platone, la quale disopra ponemmo, che queste quattro stelle sì splendide sieno le quattro virtù morali nella tertia spetie, dove si chiamano virtù dell'animo già purgato. Et se dicessi perchè ne fa mentione qui nel purgatorio, dove più tosto sono le virtù purgatorie, le quali enumerammo nella seconda spetie, rispondo che in questo medesimo monte è el paradiso delle delitie, dove stectono e nostri primi parenti in stato di gratia. Adunque salendo questo monte con le virtù purgatorie arriviamo alla sommità dove è el paradiso delle delitie sopra el quale apparischono queste stelle, <emph>i.</emph> le virtù dell'animo già purgato.</p>
<p>[25-27] <emph>Goder parea el cielo di lor fiammelle</emph>: del loro splendore, perchè in vero el cielo et le chose superne godono delle virtù perfecte; <emph>o septentrionale vedovo sito</emph>: con exclamatione si volge al nostro polo septentrionale el quale benchè sia ornato di molte stelle, nientedimeno la luce loro è tanto inferiore alla luce di queste quattro, che si può dire essere vedovo et privato di luce. Vedove sono l'anime private del vero et del bene, delle quali sono spose. Et <emph>re vera</emph> gl'huomini del nostro polo, cioè, vitiosi a comparatione de' virtuosi non sono huomini. Et non è sanza cagione, che nel septentrione luogho freddo ponga e vitiosi, et nel mezo giorno region calda ponga e virtuosi. Imperochè ogni virtù ha suo moto di carità et amore del vero et del bene, et la carità è fiamma. Chome el vitio nasce da mancamento d'amore et di fuocho di quello. Il perchè e Latini dicono frigido per chosa nociva et vitiosa. Onde Virgilio: "frigida Saturni quo sese stella receptet". Et Iuvenale: "rubet auditor cui frigida mens est".</p></div3>
<div3><head>vv.  28-39</head>
<lg><l>Chom'io dal loro sguardo fui partito</l>
<l>un pocho me volgendo all'altro polo</l>
<l>là onde 'l carro già era sparito,</l></lg>
<lg><l>Vidi presso da me un vecchio solo</l>
<l>degno di tanta riverentia in vista,</l>
<l>che più non de' a padre alchun figluolo.</l></lg>
<lg><l>Lunga la barba et di pel biancho mista,</l>
<l>portava a' suoi capegli simigliante,</l>
<l>de' quai cadeva al pecto doppia lista.</l></lg>
<lg><l>Li raggi delle quattro luce sancte</l>
<l>fregiavan sì la sua faccia di lume,</l>
<l>ch'io lo vedea chome 'l sol fussi avante.</l>
</lg>
<p>[28-30] Seguita che poi che nel polo antarctico hebbe veduto le quattro stelle, si rivolse verso l'arctico et non vi vide el carro, dove sono l'orse, per dinotare che chome in questo hemisperio non possiamo vedere le stelle propinque al polo antarctico, chosì nell'altro hemisperio non si possono vedere le stelle, che fanno l'orse, che nel volgo si chiamano el carro et el corno.</p>
<p>[31-33] <emph>Vidi presso da me un vecchio solo</emph>: per le parole precedenti appare, che benchè questo vecchio gli fusse dal lato et per consequente fussi nel hemisperio antarctico, nientedimeno gli stava di verso l'artico. Questo vuol che sia Catone Uticense. Et perchè potrebbe parere a molti che lui si diviassi dalla christiana religione ponendo uno huomo gentile et morto senza baptesimo in luogho di salvatione, rispondo che non pon qui Catone per l'anima di Catone, la quale siamo constrecti a credere che sia tra le dannate. Ma pollo per la libertà toglendo questo nome, perchè tale huomo più che ogni altro fu amatore della libertà. Et quella, chome haremo disotto, prepose alla vita. Nè altra chosa è più conveniente a questo luogo che la libertà. Conciò sia che dopo lo inferno, cioè la cognitione de' vitii, perchè cognosciamo noi essere diventati servi di quegli, e quali ci sono crudelissimi tiranni, nessuna altra chosa ci pigne a volercene purgare et a sopportare ogni fatica per divenirne necti se non l'amore della libertà, perchè purgati diventiamo buoni et savi. Et chi è buono et savio sempre è libero. Imperò vive in somma tranquillità; nè serve a nessuna chosa mondana, perchè niente la stima. Non teme alchuna adversità, perchè conosce nè morte, nè infermità, nè povertà, nè exilio, nè alchuna altra calamità, o colpo di fortuna, gli può nuocere. Ma solo el vitio del quale si sente netto. Solamente seguitando le virtù serve a Dio; el cui servire non solamente ci fa liberi, ma ci fa regnare. Il che conoscendo gli stoici philosophi nelle loro paradoxe scrivono, tutti e savi, <emph>i.</emph> buoni, esser liberi, et gli stolti, <emph>i.</emph> vitiosi, esser servi. Ma tornando al texto pone di verso septentrione cioè di verso e vitii. Perchè questo sommo amore della libertà surge in noi, subito che habbiamo conosciuta la miseria, che è nella servitù de' vitii. Et non vuole dimostrare qui la prima libertà che era nell'anima innanzi alla prevaricatione de' primi parenti, et innanzi al peccato. Imperochè questa harebbe posta da mezo giorno, pel quale dinota le virtù, ma quella libertà che racquistiamo quando ci sviluppiamo da' vitii, de' quali prima eravan servi. Finge che sia vecchio, perchè nessuna chosa è più anticha nell'anima che la libertà. Conciò sia che a un tempo fu creata et posta in suo libero arbitrio. Onde sapientemente è scripto: "reliquit eam in manu consilii sui". È adunque vecchio. Onde lo discrive con barba et con capegli lunghi non tutti canuti ma mischiati, perchè havea a mente quello che finge Virgilio di Carone: "iam senior sed cruda deo viridisque senectus". Chome adunque Virgilio induce Carone vecchio, ma vecchio, robusto, et di buone forze, chosì per questa discriptione el simile vuole dimostrare Danthe in Catone. Imperochè benchè la libertà sia vecchia nell'anima non per questo ha diminuito le sue forze. Aggiugne: <emph>degno di tanta reverentia in vista Che più non de' a padre alchun figluolo</emph>: et certamente la libertà è quella che fa l'anima nostra degna d'ogni veneratione. Poni uno huomo servo de' vitii. Ponlo della libidine, ponlo dell'avaritia, et vedrai fargli et dirgli chose, per le quali sarà ludibrio, et scherno a tutti gl'huomini. Era Hercole tanto riputato, nientedimeno per isfrenata libidine divenne servo di vil femminella, anzi d'epsa libidine. Volle Alexandro Magno vincere il mondo, et farsi signore d'innumerabili popoli et nationi, et nientedimeno per non resistere all'ira divenne di quella servo. Et molto più infamia conseguitò di tal vitio, che vera gloria di tante victorie. Il perchè è verissima la paradoxe de gli stoici, chome poco adrieto dixi: "omnes sapientes liberos esse, et omnes stultos servos". Vedi adunque che per essere noi servi de' vitii, diventiamo ridiculi, et infami, et diamo giuoco di noi. Poni da altra parte uno libero da tutte le cupidità, el quale non ad libidine, non ad avaritia, non ad ambitione sia sottoposto. Ma regni in lui la ragione libera da ogni humana passione. Certo vederem tanta gravità, tanta modestia, tanta prudentia in costui, che non solamente gli renderemo somma riverentia, ma se lecito fussi, chome dio l'adoreremo. Il perchè rectissimamente pone el nostro poeta questo vecchio esser <emph>degno di tanta reverentia</emph>, quanta el figluolo debba portare al padre. Nè potea torre più conveniente comperatione. Imperochè doppo a Dio nessuno dobbiamo havere in più reverentia, che 'l padre. Ma ordina el texto chosì: <emph>degno di tanta reverentia in vista</emph>, cioè in apparentia, <emph>che figluolo non de' portare</emph>, nè più honore, nè maggior riverentia a padre alchuno. Non diremo adunque <emph>alchun figluolo a padre</emph>, ma diremo <emph>figluolo ad alchuno padre</emph>. Et con somma ragione dixe <emph>padre alchuno</emph> et non semplicemente <emph>padre</emph>, perchè sono certi padri che d'haver generato el figluolo, in fuor non gli hanno facto altro beneficio. Ma più tosto per l'opposito gl'hanno nociuto, addirizandolo per la mala via, et confortandolo o a vita delitiosa, et voluptuosa, o all'avaritia, et sfrenata cupidità di pecunia, o all'ambitione. Alchuni sono che con ogni industria s'ingegnono, che da tenera età e figluoli prendin buoni costumi, et apparino buone doctrine. Il perchè non è da dubitare, che altra riverentia si debba a questi, che a quegli; benchè tutti sieno padri.</p>
<p>[37-39] <emph>Li raggi delle quattro luce sancte</emph>: conviensi al tutto che e raggi delle quattro stelle, le quali habbiamo interpretato le quattro virtù, illuminavono sì la faccia del vecchio, che lui si vedea, chome se fussi illuminato dal sole. Imperochè chome el libero arbitrio dell'anima s'infosca di tenebre, et perdesi pel vitio, el quale ci tira in servitù, chosì da queste virtù riceve lume, et per quelle si mantiene.</p></div3>
<div3><head>vv.  40-48</head>
<lg><l>"Chi siete voi che contr'al ciecho fiume</l>
<l>fuggito havete la prigione etherna?</l>
<l>- dix'el movendo quelle honeste piume -</l></lg>
<lg><l>Chi v'ha guidati, et chi vi fa lucerna</l>
<l>uscendo fuor della profonda nocte,</l>
<l>che sempre nera fa la valle inferna?</l></lg>
<lg><l>Son le leggi d'abisso chosì ropte</l>
<l>o è mutato in ciel nuovo consiglo</l>
<l>che dannati venite alle mie grotte?"</l>
</lg>
<p>[40-42] Nel canto quarto della prima cantica fè mentione del fiume, el qual dal nostro hemisperio discende nello 'nferno. Et nel canto ultimo discrive, che entri nel centro della terra dall'altro hemisperio, et roda un saxo, dove è el centro dell'universo, et rodendo lo passa et fa Cocyto. Et contro a questo fiume, chome dimostrò nell'ultimo canto, venne Danthe quando uscì dello 'nferno; <emph>cieco fiume</emph>: perchè corre per luoghi bui, chome ha dimostro. Et allegoricamente s'intende questo fiume. Imperochè el vitio è quello, che corre al centro dello 'nferno, et conducevi chi lo navicha et è buio, perchè ogni vitio nasce da ignorantia, et da cecità di ragione. Adunque chi va allo 'nferno, seguita el fiume. Ma chi n'escie, et va a purgarsi, viene contro al fiume, perchè s'oppone a' vitii; <emph>fuggito havete la prigione etherna</emph>: theologicamente è prigione etherna de' dannati lo 'nferno. Perchè non escon per alchun tempo. Et moralmente se lo 'nferno è l'habito del vitio, el quale tien l'animo nostro in etherna servitù, è anche prigione etherna. Imperochè la maggior parte di quegli, che hanno facto habito del vitio, rimangono ethernalmente prigioni di quegli. Et pochissimi sono che ne possino uscire; <emph>piume</emph>: pose per barba, la quale chi parla muove col muovere delle mascella.</p>
<p>[43-45] <emph>Chi v'ha guidati et chi vi fa lucerna</emph>: due chose sono necessarie a uscire de l'habito del vitio. La gratia illuminante, che illumina et fa lucerna; et la cooperante che si fa guida, a chi vuole operare secondo le virtù; <emph>chi vi fa lucerna A uscire fuori della profonda nocte</emph>: cioè della profondità dello inveterato habito del vitio.</p>
<p>[46-48] <emph>Son le leggi d'abisso chosì ropte O è mutato in cielo nuovo consiglio</emph>: quasi dica: se la divina iustitia ha constituito etherna prigione a' dannati, et voi ne sete usciti, conviene che o per forza ne siate usciti, o che Iddio habbi mutato proposito. Ma nè el primo è da credere, però che nessuna forza vale contro a Dio. Nè ancora el secondo, perchè la divina sapientia è inmutabile; <emph>Son le leggi d'abisso</emph>: quasi dica: le leggi da Dio ordinate per lo abisso, cioè per la profondità, et inferior parte del mondo, el quale è decto abysso, che in lingua greca significa profondità; <emph>o è mutato il cielo</emph>: quasi dica: dove non è alchuna mutatione, ma ogni chosa è stabile.</p></div3>
<div3><head>vv.  49-54</head>
<lg><l>Lo duca mio alhor mi diè di piglo</l>
<l>et con parole, et con mani et con cenni</l>
<l>riverenti mi fè le gambe e 'l ciglo.</l></lg>
<lg><l>Poscia rispose a llui: "Da me non venni;</l>
<l>donna scese del ciel per li cui prieghi</l>
<l>della mia compagnia chostui sovvenni.</l>
</lg>
<p>È conveniente chosa, che Virgilio amonischa Danthe, cioè la ragione amonisca la sensualità, che riverisca Catone. Imperochè se l'appetito non porterà riverentia alla liberatione dell'anima, sempre sarà prono a' vitii.</p>
<p>[49-51] <emph>Lo duca mio alhor mi diè di piglio</emph>: perchè non si può amar la libertà, se la ragione non riduce in sua podestà l'appetito, et la sensualità, et falla piegare, et riverire la libertà. Et con parole persuadendogli, et con mano assettandolo, et con cenni dimostrandogli. È ammonita la sensualità <emph>con parole</emph>, <emph>i.</emph> con manifesta doctrina; <emph>con mani</emph>, <emph>i.</emph> con optime operationi, le quali ci sono exemplo a seguitare la virtù; <emph>et con cenni</emph>, che sono sententie più obscure; <emph>riverenti mi fè le gambe</emph>, inginochiandomi, <emph>et el ciglo</emph>: chinando el capo. Et rectamente, perchè le ginochia sono attribuite alla misericordia. Onde quando vogliamo commuovere a misericordia, sogliamo inginochiarci, et similmente abbracciare le ginocchia di quello che vogliamo placare, et la fronte, ove sono le ciglia, et è attribuita alla vergognia. Vergogniasi adunque la sensualità. Il che è segno, che si pente dell'errare, et desidera emendarsi, et chiede misericordia, sanza la quale, chome altrove habbian dimostro, non può l'huomo salvarsi.</p>
<p>[52-54] <emph>Poscia rispose</emph>: havea domandato Catone, che guida, et che lume gl'havea tracti dello 'nferno. Et erasi maraviglato, che o le leggi fussin ropte, o la volontà di Dio mutata. Il perchè risponde Virgilio, prima, che lui è stato guida a Danthe, pregato da Beatrice. Et noi dimostrammo nel secondo canto dello 'nferno, chome la ragione illustrata dalla doctrina naturale, et philosophica, che è Virgilio, si fece guida a Danthe a mostrargli e vitii pe' prieghi di Beatrice, la quale è la gratia cooperante, mandata dalla luce, et da un'altra, che non nomina, che sono la gratia preveniente, et illuminante. Et ha satisfacto alle domande, che fu "chi v'ha guidati" et "chi vi fa lucerna". Dipoi seguita.</p></div3>
<div3><head>vv.  55-69</head>
<lg><l>Ma da ch'è tuo voler che più si spieghi</l>
<l>di nostra condition chom'ell'è vera,</l>
<l>esser non puote 'l mio ch'a te si nieghi.</l></lg>
<lg><l>Questi non vide mai l'ultima sera,</l>
<l>ma per la sua follia le fu sì presso</l>
<l>che molto poco tempo a volgere era.</l></lg>
<lg><l>Sì chom'io dixi fui mandato ad esso</l>
<l>per lui campare, et non ci era altra via,</l>
<l>che questa per la quale io mi son messo.</l></lg>
<lg><l>Mostrat'ho a llui tutta la gente ria,</l>
<l>et hora intend'amostrar quegli spirti,</l>
<l>che purgan sè sotto la tua balia.</l></lg>
<lg><l>Chom'i' l'ho tracto saria lungho a dirti,</l>
<l>dall'alto scende virtù che m'aiuta,</l>
<l>conducerlo a veder te et udirti.</l>
</lg>
<p>Havea satisfacto già Virgilio alle prime due dimande di Catone, et dimostratogli quale guida, et qual lume l'havessi condocto. Hora risponde alla tertia, dimostrando, che per essere loro usciti dello 'nferno, non erono ropte le leggi. Imperochè nessuno di loro era dannato nello 'nferno, chome vederai nel processo del texto.</p>
<p>[55-57] <emph>Ma da che</emph>, ma da poi che, <emph>è tuo volere</emph>, ciò è tu vuoi, <emph>che più si spieghi</emph>: che si spieghi più, si dimostri più, di nostra conditione. Et è translatione da le chose inviluppate, et ripiegate, le quali non ci possono essere manifeste, se non si spiegano. È adunque la sententia: poi che tua volontà è che noi ti manifestiamo più avanti di nostra conditione, <emph>chom'ella è vera</emph>, cioè giusta, <emph>esser non puote el mio</emph> volere, <emph>che a te si nieghi</emph>: che a te si dinieghi quello, che domandi, et ordina: chome la tua dimanda è giusta, chosì non può essere mio volere, ch'a te sia dinegato quel che domandi. Et acciò che intenda che le leggi d'abisso non sono ropte, sappi, che nè io fui mai dannato allo 'nferno, perchè sono nel limbo; nè costui ancora vi fu dannato, conciò sia che non è morto, et ivi non sono dannati se non e morti. Due sono gl'inferni, chome già disopra habbiamo decto. Lo essentiale, nel quale non sono se non l'anime di quegli, che son morti in peccato mortale. L'altro è el morale, nel quale s'intende essere qualunque ha facto tale habito del vitio, che non se ne può rimanere. Ma Danthe era vivo, et se era inviluppato in alchun vitio, non havea facto habito. Adunque non era sceso nello 'nferno chome dannato, perchè questi non vi sono guidati da Virgilio, cioè dalla ragione; ma dall'appetito inrationale, et bestiale. Ma eravi sceso per havere vera cognitione de' vitii, acciochè cognosciuto, quanto sieno nocivi, gli venissi voglia di liberarsene.</p>
<p>[58-60] Onde dice: <emph>Questi non vide mai l'ultima sera</emph>, <emph>i.</emph> la morte, la quale è ultima nocte, et tenebra de l'huomo. Il che significa non morì anchora, cioè non ha facto habito del vitio. Et però con la mia guida è potuto uscirne; <emph>ma per la sua follia</emph>: per la sua stultitia, et ignorantia. Imperochè per mancamento di ragione caggiamo nel vitio, vi <emph>fu sì presso</emph>, <emph>Che molto pocho tempo era ad volgere</emph>: cioè havea a venire, et dixe volgere, perchè la revolutione de' pianeti, et <emph>maxime</emph> del sole, fa el tempo, onde el Petrarcha volendo exprimere el sole dixe: "quando el pianeta, che distingue l'ore", cioè quando el sole, che per sua revolutione distingue l'hore, et ogni spatio di tempo, et imita Virgilio, el quale dixe: "volventibus annis".</p>
<p>[61-63] Restava adunque poco tempo a poterlo soccorrere. Il che dinota che se fussi più perseverato ne' vitii, facea tale habito, che non ne potea dipoi uscire; ma Beatrice gli mandò Virgilio, cioè la divina gratia, et quella destò in lui la ragione, la quale gli fece conoscere el vitio; et ben dice <emph>et non v'era altra via</emph>, che questa dello 'nferno. Imperochè quando el vitio ci ha presi, ci sa tanto lusingare co' dilecti, che ci mostra, che se la ragione non ci mostrassi la loro bruttura et pena, il che è menarci per lo 'nferno, non appetiremo mai di liberarcene. Adunque la ragione non lo potea condurre a salute, se non facea la via per lo 'nferno.</p>
<p>[64-66] Et per questo dice havergli mostrato <emph>tutta la gente ria</emph>, cioè tutte le generationi de' vitii, <emph>et hora intendo mostrargli</emph> el purgatorio. Imperochè dal conoscere la malignità de' vitii, nasce la cupidità del purgarsi; <emph>sotto la tua balia</emph>: benchè ogni chosa sia sotto la divina podestà, nientedimeno si può dire, che el purgatorio sia sotto la balia di Catone, <emph>i.</emph> della libertà, perchè nessuno può entrare in purgatorio, se non si pente de gl'errori. Et nessuno si pente d'essere servo de' vitii, se non diventa cupido, et desideroso della libertà.</p>
<p>[67-69] <emph>Chom'io l'ho tracto saria lungho a dirti</emph>: saria lungho a riplicare, quante chose dimostra la ragione alla sensualità, innanzi che la traghi dello 'nferno, cioè gli mecta in odio el vitio; <emph>dall'alto scende virtù</emph>: poichè chome habbiamo decto, sanza aiuto divino non si libera l'anima humana dal peccato, et non si conduce a vedere, et udire Catone, che è a conoscere la libertà, et a quella ubidire. Et è contro a' Pelagiani, e quali voglono che solo el libero arbitrio ci basti alla salute.</p></div3>
<div3><head>vv.  70-84</head>
<lg><l>Hor ti piaccia gradir la sua venuta.</l>
<l>Libertà va cercando che è sì cara,</l>
<l>chome sa chi per lei vita rifiuta,</l></lg>
<lg><l>Tu 'l sai che non ti fu per lei amara</l>
<l>in Utica la morte, ove lasciasti</l>
<l>la vesta, ch'al gran dì sarà sì chiara.</l></lg>
<lg><l>Non sono gl'edicti etherni per noi guasti,</l>
<l>chè questi vive, et Minos me non legha</l>
<l>ma son del cerchi' ove son gl'occhi casti</l></lg>
<lg><l>Di Martia tua che 'n vista anchor ti priega,</l>
<l>o sancto pecto, che per tua la tegni,</l>
<l>per lo suo amore adunque a noi ti piega;</l></lg>
<lg><l>Lascian'andare per li tuoi septe regni,</l>
<l>gratie riporterò di te a lei,</l>
<l>se d'esser mentovato laggiù degni".</l>
</lg>
<p>[70-72] <emph>Piacciati</emph> adunque <emph>gradire</emph>: havere a grado. Imperochè se l'harai a grado, non gli dinegherai il tuo aiuto. Et due cagione induce, per le quali muova Catone la sua venuta. La prima ha già decta dimostrando, che non è uscito dello 'nferno contro all'etherne leggi. Hora soggiugne la seconda, dimostrando che va cercando libertà, quasi dica: te. Doveasi adunque muover Catone al favore, di chi veniva, sanza contraffare a gl'edicti etherni, et cercava libertà, el quale è proprio dono dato da Dio all'anima. Onde soggiugne <emph>che è sì cara</emph>, tanto grata, tanto accepta, tanto desiderata. Nè è mestiere che questo ti pruovi, perchè tu medesimo lo sai. Conciò sia che tanto l'amasti che più tosto volesti lasciar la vita, che quella; <emph>chome sa chi per lei vita rifiuta</emph>: perchè molti sono stati, che più tosto hanno voluto morire, che vivere in servitù.</p>
<p>[73-75] <emph>Tu 'l sai che non ti fu per lei amara</emph>: questa historia già narrammo disopra; <emph>in Utica</emph>: questa ciptà è in Africa non lontana da Cartagine; <emph>ove lasciasti La veste</emph>: el corpo, el quale è veste dell'animo; <emph>al gran dì</emph>: el dì, nel quale sarà ultimo giudicio, pel quale e rei saranno dannati all'etherne pene, et gl'electi chiamati all'etherna beatitudine. Et perchè niente può esser maggior chosa a noi, che tal giudicio, però lo chiama <emph>el gran dì</emph>, imitando le sacre lectere, le quali cantano "dies illa, dies magna"; <emph>sarà sì chiara</emph>: perchè tutti riprenderemo e nostri corpi, et quegli de' beati saranno glorificati, et risplenderanno più che 'l sole. Et chosì enumera qui Catone tra gl'electi. Ma intendi chome disopra dicemmo della libertà, la quale è significata per Catone. Imperochè tutti quegli, che per havere fuggito e vitii, sono diventati liberi, saranno tra gl'electi.</p>
<p>[76-78] <emph>Non sono gl'edicti</emph>: questo habbiamo interpretato di sopra; <emph>gl'occhi casti</emph>: perchè molto dimostran gl'occhi gl'affecti dell'animo.</p>
<p>[79-84] <emph>Di Martia tua</emph>: la qual fu tua mogle; <emph>che 'n vista</emph>: et di lei dicemmo nel tertio canto dello 'nferno; <emph>anchor ti priega</emph>: quasi dica che chi la sguarda nel volto, vi conosce questa affectione. Et in questo luogho, chome el poeta pone Catone per la libertà, chosì pone Martia per la vita civile, et per la administratione della republica, chome nelle nostre allegorie latine in Virgilio dimostramo, che Didone è posta per questo medesimo. Adunque Martia, cioè la vita civile, sempre vuole Catone per marito, perchè sempre desidera congiugnersi con la libertà. Et mentre che Catone fu tra gl'huomini civili, cioè mentre che la libertà s'exercita, et travaglia, nella vita activa et civile, ama Martia, et per lei fa ogni cosa, ma el libero arbitrio passa alla speculatione delle chose celesti, non si muove se non a richiesta di quelle. Ma ritornando dove lasciamo el texto, et dice: <emph>o sancto padre</emph>: quasi imita Salustio, el quale dimostra, che nessuno sancto dubitò mai morire per la libertà; <emph>piegati a noi per lo suo amore</emph> et <emph>lasciane andare per li tuoi septe regni</emph>: pel purgatorio, dove son puniti e septe peccati mortali. De' quali di socto più chose diremo. Et non sanza cagione induce, che Vir. lo priega per Martia, et non per Beatrice. Imperochè Virgilio non può con la sua doctrina tanto elevare la mente, che possa a perfectione conoscer Beatrice, <emph>i.</emph> la libertà, che è in uno animo perfectamente, et secondo la nostra theologia purgato. Ma conoscela nella vita civile. Onde Catone cautamente lo riprende, et dimostra per cui amore condescende a' suoi prieghi, dicendo "ma se donna dal cielo ti muove, et regge", chome pocho disotto vederai.</p></div3>
<div3><head>vv.  85-99</head>
<lg><l>"Martia piacque tanto agl'occhi miei,</l>
<l>mentre ch'io fui di là - diss'egli alhora -,</l>
<l>che quante gratie volle da me fei.</l></lg>
<lg><l>Hor che di là dal mal fiume dimora,</l>
<l>più muover non mi può, per quella legge</l>
<l>che facta fu quando me n'usci' fora.</l></lg>
<lg><l>Ma se donna del cielo ti muove et regge</l>
<l>chome tu di', non ci è mestier lusinghe;</l>
<l>bastiti bene che per lei mi richiegge.</l></lg>
<lg><l>Va dunque et fa che tu costui ricinghe</l>
<l>d'un giuncho schietto, et che gli lavi el viso</l>
<l>sì ch'ogni sucidume quivi stinghe.</l></lg>
<lg><l>Che non si convenia l'ochio sorpriso</l>
<l>d'alchuna nebbia andar dinanzi al primo</l>
<l>ministro che è di quei del paradiso.</l>
</lg>
<p>[85-90] Mentre che ero con Martia, cioè nella vita civile mi piacque quella, et ogni chosa feci per sua libertà. Ma poi che io sono passato el mal fiume che dinota la vita activa, dove sono molti vitii, et sono di qua, cioè nella vita contemplativa, che è privata d'ogni vitio, non mi muove Martia, nè mi può muovere, <emph>per quella legge Che facta fu quando me n'usci' fora</emph>: questa è legge divina instituita da Dio, secondo la natura delle chose, che tanto basti l'amore della libertà civile, quanto dura epsa vita civile. Ma poi venuta la contemplativa, si debba observare la legge di quella. Perchè la vita contemplativa è etherna. Onde nello evangelio: "Maria autem optimam partem elegit, que non auferetur ab ea".</p>
<p>[91-93] Et però aggiugne: <emph>Ma se donna del cielo muoviti o regge</emph>: quasi dica: non sono tenuto più a Martia, ma a celeste donna, la quale se ti guida <emph>come tu di' non fa mestiere lusinghe</emph>: et optimamente dixe <emph>lusinghe</emph>, imperochè gl'huomini s'inducono a far nostra voglia, o con ragioni da noi allegate, o con lusinghe. La ragione va al vero et al giusto. La lusingha con la voluptà, la qual ti mostra, et con fraude ti persuade esser bene quel, che non è; adunque pregar per l'amor di Martia sono lusinghe, perchè la vita attiva si travaglia ne' beni terreni, e quali con sue lusinghe ci trovò ad amargli, dimostrando in vita et in apparentia quel che non sono. Ma Catone, che ha passato el <emph>mal fiume</emph>, <emph>i.</emph> l'appetito, il che dimostra che ha abandonato la vita activa. La cura de' beni terreni non si muove pe' dilecti, et lusinghe, di quegli. Ma essendo passato alla contemplatione delle chose celesti dall'amore di quelle, dove non sono lusinghe, ma sincera verità, può esser facilmente persuaso.</p>
<p>[94-96] Et persuaso dimostra a Virgilio, che debbi cigner Danthe d'un giunco schietto, nel qual non sia nodo, et lavargli il volto. È la natura del giunco nascere in basso, et non crescer molto, non havere nodo alchuno. Onde è proverbio: "nodum in scyrpo queris". Quando adunque volessi trovare nella chosa, quello che non v'è, diciamo "tu cerchi el nodo nel giuncho". <emph>Item</emph> non ha fronde, nè ornamento di fiori. Ma solamente produce seme. Per questo intendiamo, che chi vuole purgarsi, conviene che sia humile, et abbassisi, <emph>i.</emph> sia continente, nè si lasci cadere in concupiscentia, chome el giunco, el quale per sè medesimo si contiene di sua natura, nè mai si piega; non habbi nodo, <emph>i.</emph> non sia leghato ad alchuna terrena cupidità, nè habbi foglie. Il che significa che non cerchi gl'honori mondani, nè chose mondane, se non quanto richiede la necessità del victo et vestito, el quale richiede poche chose. Il perchè dice Cicerone: "paucis minimisque natura contenta est". Molti voglono che questo <emph>recinghe</emph> sia due volte cigni, et l'un cinto sia la forteza contro gl'appetiti carnali, et l'altro la patientia nella penitentia. Et perchè san Giovanni distingue e peccati in tre spetie, superbia di vita, et concupiscentia di carne, et concupiscentia d'occhi, contro a due è humiltà et continentia, che sono nel giunco, et contro al terzo si lava gl'occhi con la rugiata caduta dal cielo, et non seccata dal caldo del sole, che è la gratia illuminante, non seccata dallo splendore de' beni mondani.</p>
<p>[97-99] Et soggiugne, che non è chosa conveniente andare con gl'occhi sopprisi, cioè cecutienti, et quasi abbacinati, che significa lo 'ntellecto offuscato da ignorantia, et da cupidità di chose mortali; <emph>soppriso</emph>, cioè soppreso, che in nostra lingua significa condensato. Onde diciamo lacte soppreso, quando con certi fiori d'herba decta coagulo o vero presame, di raro diviene denso. Adunque l'occhio vede per la sua rarità, la quale quando troppo si condensa, diminuisce el vedere; <emph>al primo Ministro</emph>: el quale è l'angelo, el quale pocho più oltre descriverrà.</p></div3>
<div3><head>vv.  100-111</head>
<lg><l>Questa isolecta intorno ad imo ad imo</l>
<l>laggiù colà dove la bbatte l'onda,</l>
<l>porta de' giunchi sopra el molle limo;</l></lg>
<lg><l>Null'altra pianta che facessi fronda,</l>
<l>o indurassi, vi puote haver vita,</l>
<l>perciò ch'alle percosse non seconda.</l></lg>
<lg><l>Poscia non sia di qua vostra redita;</l>
<l>lo sol vi mostra che risurge homai,</l>
<l>prendete el monte a più lieve salita".</l></lg>
<lg><l>Chosì sparì et io su mi levai,</l>
<l>sanza parlare, et tutto mi ritrassi</l>
<l>al duca mio et gl'occhi a llui drizai.</l>
</lg>
<p>[100-105] Finge essere una isola nell'occeano nell'altro hemisperio, posta al ricontro di Hierusalem. Et <emph>optime</emph> vuole che el purgatorio sia in isola. Imperochè chi si mette a purgarsi de' vitii, è percosso da varie onde di molte perturbationi, et cupidità le quali vorrebbon rimuover l'animo dal suo buon proposito. Ma chome l'isola, benchè sia circundata dal mare, nientedimeno resiste a tutti e colpi dell'onde, chosì chi è venuto nelle virtù purgatorie, non può esser vincto da alchuna perturbatione, in forma che sia rimosso dal vero proposito. Questi liti, e quali sono percossi dall'onde, non producono se non giunchi. Pe' giunchi intendiamo la tollerantia et la patientia, la quale bisogna che sia in chi si vuole liberare da' vitii, perchè del continuo è perchosso da ardentissime cupidità, che lo vorrebbono ridurre o alle voluptà, o all'avaritia, o all'ambitione, <emph>maxime</emph> quando per darci a questa vita contemplativa ci vengono meno e comodi del corpo, o la roba, o gl'honori, dove bisogna che sopportiamo molti disagi, et molti affanni, et credere a' colpi della fortuna, piegandosi, et non si spezando. Et bene dice, che altra pianta che giunchi non produce, perchè non ci regna, se non chi ha questa patientia. Imperochè la pianta non flexibile si spezerebbe. Et certo, chi nell'adversità non si flecte, et non china le spalle, è vincto da quelle. Nè bisogna, che portino fronde, cioè habbino cupidità di chose vane et caduche, chome le frondi, le quali paion belle, ma durono poco, et non producono fructo.</p>
<p>[106-108] <emph>Poscia non sia di qua vostra reddita</emph>: perchè non debba tornare in drieto, ma procedere avanti, chi va alla purgatione. Onde et Giovanni dixe: "ibant et non revertebantur"; <emph>lo sole vi mosterrà che surge homai</emph>: finxe nell'altra cantica, che l'entrata sua nello 'nferno fu nel principio della nocte. Imperochè el cadere del vitio viene da ignorantia, et cecità di mente. In questa dimostra, che la salita al purgatorio fu nel nascimento del sole. Perchè uscire del vitio per ritornare alla virtù, procede dal risurgere in noi el lume della ragione. Et però dixe <emph>el sol vi mostra, che risurge</emph>, perchè el lume della ragione stato pel passato dimerso ripiglar possa, et mostraci la via del purgarsi; <emph>prendete el monte a più lieve salita</emph>: difficil è la via et erta, la quale mena alla virtù. Onde qui amonisce che sempre dobbiamo pigliar la via, che habbi meno asperità, pur che sia da conducerci. Vuole che noi saliamo, ma perchè insino che noi non siamo ben confermati nel buono proposito, dobbiamo cominciare dalle chose più facili, acciochè non c'induchino in desperatione. Et dipoi già assuefacti a tal difficultà, ci parrà men dura la fatica.</p>
<p>[109-111] <emph>Chosì sparì</emph>: quasi vuol dinotare che non era l'essentia di Catone, ma una inmagine posta per significare la libertà; <emph>et io su mi levai Sanza parlare</emph>: in questa consultatione debba adoperarsi la ragione sola. Et l'appetito con reverentia debbe udire, et dipoi tutto darsi alla ragione, et lei guardare, acciochè niente altro faccia, se non quello, che epsa comanda, o accenna.</p></div3>
<div3><head>vv.  112-120</head>
<lg><l>El cominciò: "Figluol segui e mie passi;</l>
<l>volgianci in drieto che di qua dichina,</l>
<l>questa pianura, a' suoi termini bassi".</l></lg>
<lg><l>L'alba vincea l'hora mattutina,</l>
<l>che fuggia innanzi, sicchè di lontano</l>
<l>chognobbi el tremolar della marina.</l></lg>
<lg><l>Noi andavamo per lo solingo piano</l>
<l>chom'huom che torna alla perduta strada</l>
<l>che 'n fine ad epsa gli pare ire in vano.</l>
</lg>
<p>[112-114] Virgilio chiama Danthe <emph>figluolo</emph>, et benemerito, imperochè lui volentieri, et con amore, ubbidiva a Virgilio, non chome a signore, ma chome a padre. Et già più volte habbiamo dimostro, questo significare l'appetito, esser facto obediente alla ragione; <emph>segui e miei passi</emph>: perchè sanza la ragione di nuovo rimarrebbe inviluppato ne' vitii el senso; <emph>volgianci in drieto</emph>: non possiamo entrare in purgatorio, se non ci volgiamo in drieto a riconoscere e vitii, che sono in noi. Et però vuole che vada in giù, <emph>i.</emph> alla ricognitione del vitio, innanzi che cominci a salire. Altri piglono questo scendere per l'humiltà, la quale è necessaria a chi desidera purgarsi, la qual sententia non mi dispiace.</p>
<p>[115-117] <emph>L'alba vincea l'hora matutina</emph>: l'alba è quel tempo nel quale, benchè anchora non si veggia el corpo del sole, nientedimeno lui è sì presso a l'hemisperio nostro, che già illumina l'oriente, et vince el tempo mattutino, el quale anchora ha diminuito le tenebre. Ma non tanto quanto l'alba, perchè questa fa biancha l'aria, è chosì decta, perchè "album" in latino significa biancho; <emph>fuggia innanzi</emph>: imperochè chome la obschura nocte fugge el mattutino, chosì el mattutino fugge l'alba. Era adunque tanto lume, che io scorgevo <emph>el tremolare</emph>, cioè el leggiere ondeggiare <emph>della marina</emph>. Era già tanto di luce, che benchè non scorgessi ogni chosa, nientedimeno scorgevo questo. Il che dinota, che benchè non havessi tanto lume d'intellecto, che potessi anchora speculare, nientedimeno conosceva essere necessario el purgarsi, perchè era entrato nelle virtù purgatorie. Et vedea <emph>el tremolare della marina</emph>, <emph>i.</emph> già conoscea non solamente e moti grandi dell'appetito, e quali le virtù civili conoschono esser vitii, ma e minimi, e quali la vita civile, perchè non ha le virtù perfecte, non giudica e vitii, chome le virtù purgatorie.</p>
<p>[118-120] <emph>Noi andavamo per lo solingo</emph> <emph>piano</emph>: infinita è la turba di quegli, che vanno allo 'nferno, cioè cascano ne' vitii. Ma radissimi quegli che n'escono per andare a purgarsene. Onde Virgilio: "facilis descensus Averni [...] Sed revocare gradum superasque evadere ad auras, Hoc opus, hic labor est". Adunque questo piano è solingo, et solitario, perchè pochi v'arrivano; <emph>chom'huom che torna</emph>: molto conveniente comperatione. Imperochè l'huomo uscito dello 'nferno, et messosi per non vera strada per ire al purgatorio, si duole havere a tornare in drieto, et pargli ire in darno, insino che non torna alla vera via, chome fa chi a camino la smarrisce. Ma pure chome dice el Petrarca è senno che chi smarrito ha la strada torni in drieto.</p></div3>
<div3><head>vv.  121-129</head>
<lg><l>Quando noi fummo dove la rugiada</l>
<l>pugna col sol, che per essere in parte</l>
<l>dove d'oreza pocho si dirada,</l></lg>
<lg><l>Ambo le mani in su l'herbetta sparte</l>
<l>soavemente el mio maestro pose.</l>
<l>Et io che fui accorto di sua arte,</l></lg>
<lg><l>Porsi ver lui le guancie lachrimose;</l>
<l>quivi mi fece tutto discoperto</l>
<l>quel color che l'inferno mi nascose.</l>
</lg>
<p>[121-123] <emph>Quando fummo dove la rugiada Pugna</emph>, cioè combatte, <emph>col sole</emph>: el quale col caldo la vuole, diradando, et diseccandola consumare. Ma essa perchè è <emph>in parte</emph>, cioè in luogo, <emph>dove d'orezza</emph>, cioè dove è rezo, cioè ombra, si difende, <emph>poco si dirada</emph>, et non si risolve.</p>
<p>[124-126] Virgilio se ne bagnò le mani per lavare el viso a Danthe. Per che chosa pigli la rugiada, et per che il sole dicemmo pocho di sopra. Adunque la ragione con le mani, cioè con le buone opere, piglia la rugiada, riceve la gratia illuminante. Et bene con le buone opere, perchè non ce la dà Idio, se dal nostro canto noi non ci aiutiamo. Onde dice Agostino: "qui fecit te sine te, non salvabit te sine te". Ha compassione Idio di chi s'aiuta, et mandagli tal gratia; <emph>ond'io che fui accorto</emph>: la ragione vuole levare la sensualità per levargli el sucidume, che gl'infuscha gl'occhi. Et epsa sensualità già facta obbediente alla ragione, non fugge anzi si fa in contro.</p>
<p>[127-129] Et alhora la rugiada levò via quel colore et sucidume, che occupava sì gl'ochi suoi, che non potè vedere lo 'nferno. Imperochè posto che Virgilio, che è la ragione superiore, mostrassi alla sensualità la bruttura et la viltà del vitio, et el detrimento che arrecha all'anima, nientedimeno occupata quella dalla cupidità delle chose terrene, la 'ntendeva, ma non perfectamente. Onde dice <emph>quel colore</emph>, quel sucidume, <emph>el qual mi nascose lo 'nferno</emph>: non al tutto mi nascose, ma quasi mi nascose, perchè e poeti alchuna volta lasciono questa distinctione quasi, la quale vi s'intende. Chosì Vir.: "Galli per dumos aderant arcemque tenebant", <emph>i.</emph> "quasi tenebant". Et certo non essendo anchora purgata la sensualità, non havea absolutamente conosciuto la bruttura et el loto de' vitii, el quale lo 'nferno, <emph>i.</emph> la ignorantia, gl'havea nascoso.</p></div3>
<div3><head>vv.  130-136</head>
<lg><l>Venimo poi in su lito deserto,</l>
<l>che mai non vide navigar sue acque</l>
<l>huom che di ritornare sia poscia sperto.</l></lg>
<lg><l>Quivi mi cinse sì chom'altrui piacque,</l>
<l>o maravigla, che quale egli scelse</l>
<l>l'humile pianta cotal si rinacque,</l></lg>
<lg><l>Subitamente là ond'ei la svelse.</l>
</lg>
<p>[130-132] Lavato el volto vennono al lito, el quale non vide mai alchuno huomo navichare el mare suo che dipoi tornassi in drieto. Questo intendendo de' morti è manifesto, che nessuno va al purgatorio che dipoi torni in drieto. Anzi procede avanti salendo al cielo. Ma anchora è vero ne' vivi. Imperochè chi passa dal vitio alla purgatione non torna poi indrieto. Ma va dalle virtù purgatorie, a quelle dell'animo già purgato. Dice adunque: noi arrivamo al <emph>lito deserto</emph>, abbandonato, et solingo, chome disopra dixe della via. El qual lito <emph>non vide mai huomo navichare sue acque</emph>, el qual huomo dipoi fussi <emph>experto</emph>, cioè havessi provato et tentato, <emph>di tornare</emph> in drieto. Et poeticamente dà el senso alla chosa insensata; chome Vir.: "iamque ascendebant collem qui plurimis urbi Inminet".</p>
<p>[133-136] <emph>Quivi mi cinse chome a llui piacque</emph>: perchè è in arbitrio et iudicio della ragione imporre quanta et quale humiltà, et patientia, et penitentia vuole. Altri testi hanno <emph>altrui</emph>. Et alhora intendi ch'è chosì comandato, ma che disubito rinascessi un altro giunco, donde el primo fu svelto. È imitation di Virgilio, el quale dimostra, che subito che Enea spiccò el ramo dell'oro nella selva, ve ne nacque un altro. Onde dice: "primoque avulso non deficit alter Aureus et simili frondescit virga metallo". Adunque chome in quel luogo dimostrammo nelle nostre allegorie Virgiliane, che le virtù, che sono beni dell'animo, non scemano per pigliarne, ma più tosto crescano, perchè si multiplicano in più, chosì intende qui el nostro poeta. Sieno mille a vestirsi d'humiltà, non per questo mancherà l'humiltà ad altri mille, che se ne voglino vestire. Ma più facile se ne vestiranno questi ultimi, per lo exemplo de' primi. Ma l'opposito troverrai ne' beni corporei. Imperochè quanto più sono a llevare del cumulo, tanto più scema.
</p></div3></div2>
<div2><head>II</head>
<argument><p>CANTO SECONDO DELLA SECONDA CANTICA DI DANTHE</p></argument>
<div3><head>vv.  1-9</head>
<lg><l>Già era il sole all'orizonte giunto</l>
<l>lo cui meridian cerchio coverchia</l>
<l>Hierusalem col suo più alto punto,</l></lg>
<lg><l>E la nocte che opposita a llui cerchia,</l>
<l>uscia di Gange fuori con le bilancie,</l>
<l>che gli caggion di man quando soverchia,</l></lg>
<lg><l>Sicchè le bianche et le vermigle guancie,</l>
<l>là dov'io era della bella aurora</l>
<l>per troppa etate divenivan rancie.</l>
</lg>
<p>Fu veramente divino ingegno del nostro poeta, et da divina gratia aiutato. El quale non sanza cagione pone tre tempi, poi che uscì dello 'nferno. Mattutino, nel quale lo splendore di Venere vincea le tenebre. Dipoi l'alba. Et al presente el nascimento del sole. Ma di questi diremo di sotto. Ma acciò che meglo s'intenda, dico, che innanzi che aggiungha alla porta del purgatorio, sale un certo spatio di luogho, nel quale stanno alchun tempo quegli, che sono stati negligenti a venire alla penitentia. Et quivi aspectando purgano tal negligentia, et purgatola entrono nel purgatorio a purgare e commessi peccati. Et perchè tale negligentia divide in sei parti, similmente divide questo luogo in sei parti, acciochè ogni spetie di nigligentia habbia el suo proprio luogo. È adunque el primo luogo la piaggia in sino al monte. Et in questa si punisce la nigligentia di quegli, che occupati da vani et mondani dilecti, hanno indugiato la penitentia. Dipoi seguita el secondo luogho, et è el primo balzo. Et in questo sono e negligenti che hanno indugiato la penitentia, per essere stati in contumacia di scomunicatione. Et di questi scrive nel terzo canto. Nel quarto pone el secondo balzo, et terzo luogo, dove pone e negligenti naturalmente in ogni loro actione. Nel quinto canto è el terzo balzo, et quarto luogo, et in esso e negligenti e quali per occupationi d'armi hanno indugiato la penitentia. Nel sexto pone el quinto luogho, et quarto balzo, et in quello quegli, e quali per occupationi degli studii hanno indugiato la penitentia. Ne' duoi seguenti a questo pone el sexto luogho, et in quello quegli, che l'hanno indugiata per occupatione di signoria, o di reggimento. Tutte queste anime hanno a soprastare a entrare nel purgatorio, tanto quanto soprastettono nel mondo a volgersi a penitentia, excepto che gli scomunicati, che soprastanno per ogni anno trenta. <emph>Preterea</emph> può ognuno di questi negligenti andare in sino al purgatorio, ma dipoi si ritorna al luogho suo, insino che adempia el tempo. Ma tutte queste chose vederemo nel processo più distesamente. Imperochè in questo secondo canto si tracta solamente della prima spetie de' negligenti.</p>
<p>[1-3] Ma prima discrive el tempo dimostrando, che già el sole surgea in quello hemisperio, et nel nostro cominciava la nocte: <emph>Già era el sole all'orizonte giunto</emph>: era el sole sceso giù al circulo, el quale divide el nostro hemisperio dall'altro, el quale in greco è decto horizonte, quasi terminante. Imperochè "orizin" significa terminare. Et è conveniente nome, perchè chome ho decto, questo è el termin infra 'l nostro et l'altro hemisperio. Adunque arrivato quivi, esce di questo et entra nell'altro, et a noi fa occidente, et all'altro fa oriente. Onde seguita, che a noi si faccia nocte, et a quegli altri dì. <emph>Preterea</emph> debbi intendere, che chome l'orizonte è el cerchio, che divide l'uno hemisperio dall'altro, chosì è un altro cerchio, che divide ciaschuno hemisperio in due equali parti, al qual quando arriva el sole fa mezo giorno. Perchè tanto è distante da oriente, quanto da occidente. Il perchè è decto cerchio meridiano. Adunque era il sole all'orizonte a noi occidentale, et all'altro hemisperio orientale. Ma el meridiano di questo orizonte nel nostro hemisperio <emph>coverchia</emph>, cioè sta sopra, <emph>ad Hierusalem col suo più alto puncto</emph>: cioè quando è nella sua maggior alteza. Il che se è seguita che Hierusalem sia nel mezo del mondo. <emph>Hierusalem</emph>: scrive Isidoro, che Sem figluolo di Noè dopo el diluvio edificò in Syria questa ciptà, et chiamolla Salem. Dipoi habitata da Iebusei mutò nome, et da lloro fu decta Iebu. Dipoi composono l'uno et l'altro nome chiamandola Iebusalem. Et altra volta Hierusalem. Salamone la nominò Hierosolima. Et e Romani Solima. Onde Iovenale: "Solimarumque sacerdos". Finalmente Elio Adriano imperadore instituì, che da sè fusse decta Elia.</p>
<p>[4-6] <emph>Et la nocte che opposita a llui cerchia</emph>: imperochè quando el sole va sotto in occidente, et la notte comincia apparire in oriente, adunque è <emph>opposita a llui</emph>, et chosì opposita va cercando el cielo, <emph>uscia di Gange</emph>: chome Hibero fiume di Spagna, perchè corre a occidente, è chiamato foce occidentale, chosì Gange fiume in India, perchè corre al levante, è decto foce orientale. Gange è fiume in India decto da Gange antiquissimo Re d'India. Nè è molto nota la sua origine. Molti dicono che nasce in altissimi monti di Scithia, et con grande strepito cade al piano in un lago. Indi esce, et corre placido et quieto. Dicennove grandi, et navigabili, fiumi entrono in questo. Lui dove ha men latitudine è largo octo miglia. Dove più, cento. In nessun luogo è men profondo che venti piedi. Credon molti che sia quello, che le sacre lectere chiamono Fison, il che significa inondatione; <emph>uscia fuori con le bilancie</emph>: dimostrò disopra, che il sole era nell'ariete. Nel quale, perchè lui fa l'equinoctio, et sta tanto nel nostro hemisperio, quanto in quel di socto, seguita che quando lui è nell'occaso, la libra, la quale è segno opposto all'ariete, surga in oriente. Et però dixe <emph>con le bilancie</emph>, cioè con la libra, le quali <emph>gli caggion di mano quando soverchia</emph>: quando crescie la nocte. La sententia è questa, che essendo due equinocti, ne' quali la nocte è pari al dì, quando el sole è nel primo puncto dell'ariete, è l'equinoctio vernale. Ma quando esce del primo grado comincia a crescere el dì. Onde el Petrarcha: "era nella stagione che l'equinoctio el dì fa vincitore". Et el contrario effecto fa el sole nell'equinoctio auctunnale, quando el sole è nel primo puncto della libra.</p>
<p>[7-9] <emph>Sicchè le bianche et le vermigle guance</emph>: fingono e poeti, che l'Aurora sia una dia molto bella, la quale stia in oriente. Perchè questa stagione del dì appare in oriente pocho avanti al sole. Volendo adunque dimostrare, che 'l sole era levato, dice, che <emph>le guance</emph>, cioè le gote, <emph>bianche, et vermigle Dell'Aurora</emph>: cioè quegli due colori, e quali, chome habbiamo decto, appariscono nell'aria, innanzi che 'l sole sia al tutto scoperto, erono diventati <emph>ranci</emph>, vieti, et vecchi, cioè erono spariti.</p></div3>
<div3><head>vv.  10-24</head>
<lg><l>Noi eravam lunghesso el mare anchora</l>
<l>chome gente che pensa suo cammino</l>
<l>che va col chuore et col corpo dimora;</l></lg>
<lg><l>Et eccho qual sul presso del mattino</l>
<l>per li grossi vapori Marte rosseggia</l>
<l>giù nel ponente sopra 'l suol marino,</l></lg>
<lg><l>Cotal m'apparve s'i' anchor lo veggia</l>
<l>un lume per lo mare venir sì rapto</l>
<l>che 'l muover suo nessun volar pareggia;</l></lg>
<lg><l>Del quale chom'io un pocho hebbi ritracto</l>
<l>l'occhio, per dimandar lo duca mio,</l>
<l>rividil più lucente et maggior facto;</l></lg>
<lg><l>Poi d'ogni lato ad esso m'appario</l>
<l>un non sapea che biancheggiar disotto</l>
<l>appoco appoco un altro a llui n'uscio.</l>
</lg>
<p>[10-18] Eravamo anchora nel lito, et stavamo chome chi pensa per trovare la via, et el camino, et non la sapendo anchora non si muova col corpo, ma l'animo s'è messo in via. Et stando in tal pensiere, vide Danthe un lume nella marina assai lontano da sè, el quale era di quel focoso colore, quale suole essere in Marte, quando interviene, che lui sia quasi che opposito al sole, in forma che venente l'aurora, lui sia presso all'occaso. Alhora adunque essendo questo pianeta di sua natura rosso, interviene, che ne' vapori grossi exalanti dal mare, et già rosseggianti per l'aurora, appare più rosso et maggiore. Et ordina chosì: <emph>Noi eravamo lunghessa la marina</emph> et cetera, <emph>et eccho che un lume m'apparve tale</emph>, cioè di tal colore, <emph>quale rosseggia Marte</emph>, non solamente per sua natura, ma anchora <emph>per li grossi vapori</emph>, <emph>sul presso</emph>, sul tempo presso, <emph>del mattutino</emph>, dell'aurora. Di Marte diremo nel paradiso, quando verremo al suo cielo.</p>
<p>[19-21] Ma seguitando el texto veniva el lume sì veloce, che quando io rivolsi gl'occhi a Virgilio, era già appressato, in forma che parea più lucente et maggiore.</p>
<p>[22-24] <emph>Poi d'ogni lato</emph>: dimostra quello, che interviene nella vista, la qual di lontano non vede, se non vede, se non confusamente, et sanza distinctione. Appressandosi adunque cominciò a scorgere l'ale bianche. Ma prima scorse el colore che l'ale, et però dixe un biancho <emph>et non sapea che</emph>; <emph>et disotto Appoco appoco un altro a llui n'uscie</emph>: prima vide il biancho dell'ale, perchè erono più elevate, dipoi appressandosi più, cominciò a vedere la biancha stola. Perchè chome ho decto chosì è la natura del senso.</p></div3>
<div3><head>vv.  25-36</head>
<lg><l>Lo mio maestro anchora non facea motto</l>
<l>mentre ch'e primi bianchi apparver ali,</l>
<l>alhor che ben cognobbe el galeotto</l></lg>
<lg><l>Gridò: "Fa fa che le ginocchia cali.</l>
<l>Ecco l'angel di Dio, piega le mani,</l>
<l>homai vedrai di sì facti officiali;</l></lg>
<lg><l>Vedi che sdegna gl'argomenti humani,</l>
<l>sì che remo non vuol nè altro velo</l>
<l>che l'ale sua tra lidi sì lontani;</l></lg>
<lg><l>Vedi chome l'ha dricte verso el cielo</l>
<l>tractanto l'aer con l'etterne penne,</l>
<l>che non si mutano chome mortal pelo".</l>
</lg>
<p>[25-30] Niente dixe Vir., se prima non cognobbe quello, che veniva, essere l'angelo. Et per questo interpretiamo, che l'huom docto non debba affermare ad altri sapere alchuna chosa se prima non la intende apertamente. O veramente significa, che allo 'ntellecto humano non viene scientia alchuna de gl'universali, se non per phantasmati de' particulari.</p>
<p>[31-33] <emph>Vedi che sdegna gl'argomenti humani</emph>: perchè chi è nelle virtù purgatorie comincia a lasciar ogni humana contagione et addirizarsi a elevarsi da terra. Ma perchè qui pone la nave, et le nocchieri, è necessario, che chome nel principio dello 'nferno dimostrò qual fussi el nocchieri, che menassi l'anime ad etherna dannatione, chosì al presente ponga quello, che conduca al purgatorio, dove è ferma speranza salire al cielo dopo la purgatione. Pose quivi Charone la nave et el remo. Et Acheronte, dove dicemmo Acheronte significare el moto, che fa l'animo passare nel peccato, el quale moto perchè è pieno di perturbatione, optimamente è assimilato a acqua turbulenta et nera. Qui pone el mare, el quale non sia in tempesta. Ma habbia picchole onde, et sia pura acqua, a dimostrare el moto dell'animo alla purgatione, el quale è sanza alchuna perturbatione. Charone significa quivi el libero arbitrio. El quale, perchè non è illuminato da gratia alchuna divina, lo discrive in forma di bructo demonio. Qui è posto per libero arbitrio l'angelo di Dio, perchè l'animo nostro in questo luogho usa el libero arbitrio alla virtù, et non al vitio. Et perchè è recto dalla divina gratia, et da quella illuminato, lo fa lucido et focoso a dinotare el lume della gratia, et l'ardore del desiderio del purgarsi. La nave è presa per la volontà, che porta el libero arbitrio, chosì quivi, chome qui. Ma nello 'nferno la nave è rimosa et debole. Et può fare acqua. Onde: "et multam accepit rimosa paludem". Il che significa, che quivi la volontà si lascia empiere dalle perturbationi. Et in purgatorio è buono, nè riceve acqua. In inferno el nocchieri la guida col remo. In purgatorio la pigne con la vela, la quale fa delle sue ale. El remo et la vela significano la electione. Ma el remo perchè toccha sempre l'acqua, significa electione di chose terrene; le vele s'innalzano sopra la nave, et sono ale, le quali sono date a chi habita l'aria, et sono ale diricte al cielo. Il che significa electione di chose celeste. Sono alchuni che voglono che questo sia l'angelo buono, el quale è dato a custodia dell'anima.</p></div3>
<div3><head>vv.  37-51</head>
<lg><l>Poi chome più et più verso noi venne</l>
<l>l'uccel di Dio, più chiaro appariva,</l>
<l>perchè l'occhio d'appresso nol sostenne;</l></lg>
<lg><l>Ma chinò 'l giuso, et quei sen venne a rriva</l>
<l>con un vasello snellecto et leggiero,</l>
<l>tanto che l'acqua nulla ne 'nghioctiva.</l></lg>
<lg><l>Da poppa sta 'l celestial nochiero,</l>
<l>tal che parea beato per scripto,</l>
<l>et più di cento spirti entro sediero.</l></lg>
<lg><l>"In exitu Israel de Egypto"</l>
<l>cantavan tutti insieme ad una voce</l>
<l>con quanto di quel psalmo è poi scripto</l></lg>
<lg><l>Poi fece el segno loro di sancta croce.</l>
<l>onde si gittar tutti in su la piaggia,</l>
<l>et e' sen gio chome venne veloce.</l>
</lg>
<p>[37-42] Sono alchuni, che per questo <emph>vaso sneletto</emph>, cioè navetta leggiera, intendono l'absolution facta dal sacerdote, la quale ha forza di conducere l'anima al purgatorio. Et l'angelo con le due ale sia la gratia cooperante et consumante. Et che l'acqua niente inghioctissi della nave, significa, che la gratia dello spirito sancto, la qual s'acquista nell'absolutione, ci fa sì leggieri pel mare dell'amaritudine della morte, che non vi siano sommersi. Questa allegoria sommamente appruovo, et è molto condecente. Ma tornando all'allegoria nostra diremo, che chome la nave di Charone era molto impeciata, et facea assai acqua, onde dixe Virgilio "et multam accepit rimosa paludem", il che significa, che la volontà del vitio sempre è nelle chose mondane, chosì la navetta dell'angelo viene leggieri sopra l'acqua, perchè s'innalza alle chose celesti, et non si tuffa nelle mondane; <emph>perchè l'occhio nol sostenne</emph>: perchè di nuovo era entrato alle virtù purgatorie Danthe et non era anchora tanto purgato, che potessi sofferire tal luce, perchè chome già dicemmo, non può lo impuro toccare el puro.</p>
<p>[43-45] <emph>parea beato per scripto</emph>: parea scripto cioè confermato beato. Il che non è falso. Imperochè chi va al purgatorio è già confermato in gratia.</p>
<p>[46-48] <emph>In exitu Israele de Egypto</emph>: questo psalmo, fu già descripto in presentia del popolo hebreo, quando uscì d'Egypto, et della servitù di pharaone, et da Moysè fu condocto nel deserto, per andare in terra di permissione. Adunque questi spirti uscendo del peccato, et della servitù di quello, per venire al purgatorio, et indi a terra di promissione, cioè al paradiso, optimamente potevono cantare tal psalmo.</p>
<p>[49-51] <emph>Poi fece el segno loro di sancta croce</emph>: per questo segno el quale è proprio della nostra religione, dinota el poeta tali anime havere tenuta la fede christiana, sanza la quale nessuno loro merito o virtù le potrebbe fare degne del purgatorio.</p></div3>
<div3><head>vv.  52-66</head>
<lg><l>La turba che rimase là silvaggia</l>
<l>era del loco, rimirando intorno</l>
<l>chome colui che nuove chose assaggia.</l></lg>
<lg><l>A tutte parti saectava il giorno</l>
<l>lo sol ch'avea, con le saecte conte,</l>
<l>di mez'el ciel cacciato el capricorno,</l></lg>
<lg><l>Quando la nuova gente alzò la fronte</l>
<l>ver noi dicendo a noi: "Se voi sapete,</l>
<l>mostratene la via di gire al monte".</l></lg>
<lg><l>Et Virgilio rispose: "Voi credete</l>
<l>forse che siamo spirti d'esto loco,</l>
<l>ma noi sian peregrini chome voi sete.</l></lg>
<lg><l>Dianzi venimo innanzi a voi un pocho</l>
<l>per altra via, che fu sì aspra et forte</l>
<l>che 'l salire oggimai ne parrà gioco".</l>
</lg>
<p>[52-54] <emph>La turba</emph> di quegli spirti <emph>rimasa là, parea silvaggia del luogho</emph>, perchè stava salvatica, chome chi è nuovo, et non s'assicura. Et per questo dimostra che benchè volontariamente ci siamo partiti dal peccato, et venuti alla purgagione, nientedimeno da principio ci spaventa alquanto tal vita, per non esservi assuefacti. Et volentier domandono chi v'è uso, che modo s'abbia a tenere. Ma Virgilio et Danthe non hanno anchora tal notitia, per essere anchora loro nuovi, che possino mostrare tal via.</p>
<p>[55-57] <emph>A tutte parti el sole saectava el giorno</emph>: cioè spargea e suoi razzi e quali sono el giorno. Imperochè niente altro è el giorno, se non la luce del sole. Adunque dimostra che era tanto alzato già el sol sopra el nostro orizonte, che spargea e suoi razzi per tutto. Et vuole dimostrare, che essendo el sole nel primo grado dell'ariete, non solamente era con quello, fuori dell'orizonte, ma già tucto l'ariete era fuori. Et perchè ogni volta che el primo grado d'ariete arriva al nostro orizonte in oriente, conviene che 'l sexto segno da lui caggia nell'orizonte d'occidente, sarà necessario che el terzo da lui, el quale è el capricorno, tocchi col primo grado el mezo del cielo. Adunque quando tutto l'ariete è fuori dell'orizonte, tutto el capricorno sarà passato el mezo del cielo. Per la qual chosa se 'l sole, che era nel primo grado dell'ariete, cacciava tutto el capricorno di mezo el cielo, conveniva che già fussi sopra terra un segno. Del capricorno dicemmo nello 'nferno. Et dimostrammo che el sole in quel segno fa solstitio hiemale; <emph>con le saette conte</emph>: vere, et certe. Perchè e razzi del sole non mutano mai ordine nel ferire.</p>
<p>[64-66] <emph>per altra via</emph>: dice, che essendo loro venuti per lo 'nferno, dove hanno conosciuto la dura servitù del vitio, et la dannation, che da quello procede, <emph>el salire</emph>, cioè el purgarsi da quello, benchè habbia asperità in sè, nientedimeno a comperatione di quello <emph>parrà giuocho</emph>, et chosa leggieri.</p></div3>
<div3><head>vv.  67-75</head>
<lg><l>L'anime che si fur di me accorte,</l>
<l>per lo spirare, che io ero anchor vivo,</l>
<l>maraviglando diventaro smorte;</l></lg>
<lg><l>Et chome a messaggiero che porta ulivo,</l>
<l>tragge la gente per udir novelle,</l>
<l>et di chalcare nessun si mostra schivo,</l></lg>
<lg><l>Chosì al viso mio s'affixor quelle</l>
<l>anime fortunate tutte quante,</l>
<l>quasi obliando d'ire a ffarsi belle.</l>
</lg>
<p>[67-69] Accorsonsi che Danthe fussi vivo, perchè spirava, cioè alitava.Perchè alitare è proprio dell'animale vivo. Conciò sia che nè il corpo senza anima, nè l'anima sanza 'l corpo alita. L'alitare è necessario per due chose. Prima, che essendo el chuore la sedia della vita, et perito el chuore, perisce quella. Et non potendo durare al calore, che è in lui, se del continuo non è rinfreschato, pose la natura, intorno al chuore, el polmone in forma di mantaci, e quali del continuo tirando a sè l'aria lo rinfrescano. La seconda è perchè tale aria tirata da' polmoni al chuore, nutrischa et ristori lo spirito vitale nel chuore, chome dimostra Alberto Magno nel libro degli animali.</p>
<p>[70-72] <emph>chome a messaggiero</emph>: conveniente comparatione per la qual dimostra, che chosì s'affoltavano gli spirti intorno a Danthe, chome la gente corre et ragunasi intorno, a chi arrecha novelle, et <emph>maxime</emph> se ha ulivo. Perchè dinota portar novelle o di pace, o di vectoria. Olivo è albero dedicato a Minerva dea della sapientia. Et dichono le favole, che essendo contentione tra questa dea et Neptunno, chi dovessi porre nome alla ciptà, che dipoi fu decta Athene, comandò Iove che ciaschuno percotessi la terra, Minerva con la sua asta, et Neptunno col tridente, et quello rimanessi vincitore nella causa, che con la sua perchossa producessi chosa miglore. Perchosse Neptunno, et nacquene un cavallo. Perchosse Minerva, et nacquene uno olivo. Et perchè il cavallo è animal bellicoso, et l'ulivo pianta pacifica, fu giudicata la victoria a Minerva. Onde perchè il nome suo in greco è Athene, volle che la ciptà fusse chiamata Athene. Et perchè chome habbiamo decto è albero di pace, tutti quegli che andavano a domandare pace, portavano l'ulivo. Theophrasto discepol d'Aristotele, el quale fu anni .CCCC.XL. dopo la edificatione di Roma, afferma che non nascea più lontana dal mare che quaranta migla. Et Fenestella scritore non ignobile, scrive che ne' tempi di Tarquino Prisco non era anchora questo albero in Italia, nè in Africa, nè in Hispagnia. In Athene tutti e vincitori erono coronati d'ulivo.</p>
<p>[73-75] Et ragionevolmente si maraviglavano gli spirti, che huomo vivo fussi quivi. Imperochè nell'huom vivo è anchora l'appetito, et la sensualità, la quale è difficile sottomettere alla ragione, informa che l'ubbidischa a llasciare el vitio, et purgarsene; <emph>quasi obliando</emph>: dimenticando; <emph>farsi belle</emph>: <emph>i.</emph> purgarsi. Et qui dinota quanto fussi lo stupore, poi che per vederlo differivono la purgatione. Et anchora nota la negligentia nel differire la purgatione, della quale sono puniti chome pocho di sotto vederai.</p></div3>
<div3><head>vv.  79-87</head>
<lg><l>Io vidi una di loro tirarsi avanti,</l>
<l>per abbracciarmi, con sì grande affecto,</l>
<l>che mosse me a fare lo simiglante.</l></lg>
<lg><l>O ombre vane fuori che nell'aspecto!</l>
<l>Tre volte drieto a llei le mani adiunsi</l>
<l>et tante mi tornai con esse al pecto</l></lg>
<lg><l>Di maravigla credo mi dipinsi,</l>
<l>perchè l'ombra sorrise, et si ritrasse,</l>
<l>et io seguendo lei oltre mi pinsi;</l></lg>
<lg><l>Soavemente dixe ch'io posasse;</l>
<l>alhor conobbi chi era, et pregai,</l>
<l>che per parlarmi un pocho s'arrestassi.</l></lg>
<lg><l>Risposemi: "Chosì chome io t'amai</l>
<l>nel mortal corpo, chosì t'amo sciolta,</l>
<l>però m'arresto; ma tu perchè vai?"</l>
</lg>
<p>Dimostra qui che l'anime sono incorporee, et veggonsi solo per haver preso corpo aereo el quale benchè si vegha chome la nebbia e 'l nuvolo niente dimeno non si palpa. Onde Christo dixe nel suo evangelio: "quoniam spiritus carnem et ossa non habet".</p>
<p>[79-81] Et però dice: <emph>O ombre vane fuor che nell'aspecto</emph>; et soggiugne, che <emph>tre volte</emph> si rimisse abbracciarla, et sempre si ristrinse le mani <emph>al pecto</emph>, non trovandosi nulla in braccio. Et è imitatione Virgiliana: "ter conatus ibi collo dare bracchia circum, Ter frustra comprensa manus effugit imago, Par levibus ventis volucrique simillima sonno".</p>
<p>[82-87] <emph>Di maravigla credo mi dipinsi</emph>: perchè io molto mi maravigliai, io credo che nel volto mio apparissi quel colore che suole apparire, quando uno rimane stupefatto d'una chosa. Onde soglam dire "io diventai di mille colori"; <emph>perchè l'ombra sorrise</emph>: perchè s'accorse della deceptione, che io havea preso, credendo quella haver corpo palpabile; <emph>sorrise</emph>: modestamente rise. Et nota che l'animo lo potea abbracciare. Et però chome amica si mosse, ma dipoi vedendo la deception di Danthe, si ritrasse, acciochè lui non facessi più pruova dello 'mpossibile, et ritrattasi, vedendo che lui la seguitava gli dixe, che posassi, cioè che non si rimectessi più abbracciarla. Ma <emph>dixe soavemente</emph>, acciochè intendessi, che dicea per affectione, et non per ira. Sono alchuni che dichono Danthe in questo luogho contradirsi, conciò sia che nello 'nferno pone l'anima palpabile, ove dice "alhor lo presi per la cuticagna, Et dixi: "E' converrà che tu ti nomi, O che qui su capel non ti rimagna"". Al che alchun risponde, che in inferno conviene che l'anima sia palpabile, acciochè sia apta a ricevere la pena corporale. Ma questo non solve la quistione. Il perchè più tosto diremo che in inferno poeticamente attribuì quello all'anima, che naturalmente non ha; et physicamente apre la verità, acciochè quel luogho non inganni alchuno.</p></div3>
<div3><head>vv.  91-105</head>
<lg><l>"Casella mio per tornare altra volta,</l>
<l>là dove son, farò questo viaggio</l>
<l>- dix'io -, ma ' te chome tanto hora è tolta?"</l></lg>
<lg><l>Et egli ad me: "Nessun m'è facto oltraggio,</l>
<l>se quei che lieva et quando et cui gli piace,</l>
<l>più volte m'ha negato esto passaggio,</l></lg>
<lg><l>Che di giusto volere lo suo si face;</l>
<l>veramente da tre mesi egl'ha tolto</l>
<l>chi ha voluto entrare con tutta pace.</l></lg>
<lg><l>Ond'i' ch'er'hor alla marina volto</l>
<l>dove l'acqua di Tevero s'insala,</l>
<l>benignamente fu' da lui ricolto.</l></lg>
<lg><l>A quella foce ov'egli ha dricto l'ala,</l>
<l>però che sempre quivi si raccogle</l>
<l>qual verso d'Acheronte non si cala".</l>
</lg>
<p>[91-93] Questo Casella fu nostro ciptadino, huomo di facile natura, lieti costumi, et musico excellente ne' suoi tempi. Appresso del quale el poeta nostro da lungho studio affaticato, con suo canto ricreava e lassi spiriti, imitando e pythagorici, et Socrate, et molti altri philosophi, e quali per la cagione già decta si dilectavano di musica. Dimostra adunque Danthe, che lui va al purgatorio <emph>per tornarvi altra volta</emph>, per le quali parole, vuole che l'auditore intenda, che questa sua fictione dell'essere ito allo 'nferno, et al purgatorio, dinota la consideration del vitio. Et dipoi la volontà di purgarsene. Il che fa, che dopo la morte veramente andiamo al purgatorio, et non allo 'nferno. Dipoi si volge a Casella, et perchè sapea, che molti anni innanzi era già morto, lo domanda, perchè <emph>tanta hora</emph>, cioè tanto tempo, gl'è stato tolto, maraviglando, che dalla sua morte in qua non sia stato trasportato al purgatorio prima.</p>
<p>[94-96] Et Casella risponde, che per questo non gl'è stato facto <emph>oltraggio</emph>, <emph>i.</emph> ingiuria, benchè colui, <emph>i.</emph> l'angelo, <emph>che leva</emph> con la barcha, passando a ognora al purgatorio, <emph>quando, et chi gli piace</emph>, gl'habbi dinegato questo <emph>passaggio più volte</emph>. Et assegna la ragione perchè non gl'è stato facto ingiuria.</p>
<p>[97-105] Imperochè 'l volere dell'angelo è giusto. Conciò sia che nasce dal volere di Dio giustissimo. Questo allegoricamente intenderemo de' vivi, e quali cadendo ne' vitii diventono morti. Et morti poi sono per clementia di Dio illuminati della gratia sua, in forma, che si riducano a purgarsi di tali vitii. Ma non tutti e caduti ne' vitii sono in un medesimo tempo illuminati, ma chi presto, et chi tardi. Nè per questo si può rammarichare, chi riceve tal gratia tardi. Nè si può sapere la cagione, che muove Idio. Perchè "incomprensibilia sunt iudicia tua Domine". Onde nessun debba volergli curiosamente ricercare, perchè "scrutator maiestatis deiicietur a deo", chome in altro luogho dicemmo. Ma tornando alla fictione, scrive, che l'anime, le quali hanno a venire al purgatorio, sono levate da Hostia di Tevere dall'angelo, per questo intende, che chi va al purgatorio, conviene che si parta da Roma, cioè venga dall'ubidientia alla chiesa. Ma indi chi prima, et chi poi è levato, chome piace a Dio, excepto che nell'anno del giubileo, nel quale ciaschuna anima è levata a sua posta. Et però dice <emph>da tre mesi</emph> in qua, <emph>ha tolto con tutta pace</emph>, cioè sanza alchuna contraditione, chi ha voluto entrare. Et dice <emph>da tre mesi</emph> in qua perchè finge questo suo discenso essere stato nell'anno .M.CCC. di marzo, et el giubileo era cominciato di dicembre per la natività di Cristo. Onde, perciochè <emph>ero volto alla marina, Dove l'acqua di Tevere s'insala</emph>, <emph>i.</emph> entra in mare, et diventa salsa, <emph>fui ricolto da llui A quella foce</emph>, di Tevere, <emph>ove</emph> l'angelo <emph>ha dritte l'ala</emph>, della quale fa vela, chome disopra dixe, et addirizasi qui, perchè di qui leva con la sua barcha tutte l'anime, le quali hanno andare al purgatorio, et non calano <emph>verso d'Acheronte</emph>, onde si va allo 'nferno. <emph>Preterea</emph> è manifesto, che volle, non si partendo dal suo proposito, imitare Virgilio, el quale finge, che Charone non passa l'anime di quegli, e corpi de' quali non sono sepelliti se non dopo cento anni.</p></div3>
<div3><head>vv.  106-117</head>
<lg><l>Et io: "Se nuova legge non ci togle</l>
<l>memoria o uso all'amoroso canto</l>
<l>che mi solea chetar tutte mie vogle,</l></lg>
<lg><l>Di ciò ti piaccia consolare alquanto</l>
<l>l'anima mia, che con la suo persona</l>
<l>venendo qui è affannata tanto".</l></lg>
<lg><l>"Amor che nella mente mi ragiona"</l>
<l>cominciò egli alhor sì dolcemente</l>
<l>che la dolceza anchora dentro mi sona.</l></lg>
<lg><l>El mio maestro et io et quella gente</l>
<l>ch'eron con lui parevan sì contenti</l>
<l>chome a nessun tocchassi altro la mente.</l>
</lg>
<p>[106-111] <emph>Se nuova legge</emph>: la quale è imposta <emph>ab etherno</emph> da Dio in questi luoghi. Adunque non nuova in quanto a essa legge; ma nuova a Casella, el quale nuovamente era sottoposto a questa legge. In somma priega Casella, che se la legge di quello luogho non gli togle la memoria del canto, in forma che l'habbi dimenticato, o non gli togle l'uso, cioè el poterlo usare, debbi cantare, acciò che chome in vita lo soleva contentare, chosì hora in sua morte lo consoli, et dia rifriggerio all'anima, la quale è affannata per esser venuta col corpo per la difficil via.</p>
<p>[112-117] Et lui per compiacere a Danthe cantò una canzona facta dal poeta, el cui principio è "Amor che nella mente mi ragiona", el qual canto dilectò tanto et Danthe et Virgilio, et l'anime venute con Casella, che parea, che nessuna altra cura havessino nella mente. È cosa molto conveniente, che chome l'entrata dello 'nferno fu piena di lamenti, et guai, per l'opposito el principio del purgatorio havessi suavi canti, perchè quivi si va a manifesta dannatione, qui ad indubitata salvatione. Dimostra che, et l'anime, et lui, et Virgilio, con grande attentione udivono el canto. Perchè nessuno è che la musica non dilecti, perchè gl'animi nostri essendo perfectissimamente creati non possono essere sanza somma proportione. Il che non è altro che harmonia. Il perchè chome el corpo composto d'elementi, desidera chose facte di quel medesimo, chosì l'anima nostra sommamente appetisce l'harmonia. Et questo mosse Aristoxeno a dire, che l'anima nostra fussi harmonia. Et certo è tanto naturale, chome dimostra Boetio nel proemio della sua <emph>Musica</emph>, che ogni età dilecta, et tanto è potente, che ogni huomo muta. Empedocle colla sua musica mitigò et spense l'ira d'un giovane, el quale volea uccidere l'acusatore del padre. Pytagora riprese colui, che volea ardere la chasa, dove l'amicha sua era col suo rivale, et concorrente. Aristotele ne' <emph>Problemati</emph> dice, che et chi è dolente, et chi è allegro, usa la musica. L'uno per dimminuire el dolore; l'altro per accrescere l'allegreza. Sono due spetie di canti, una grave, la quale usorono e Lacedemonii et e Romani, nella quale Platone vuole che s'exercitino e giovani. Athanasio vietò che in chiesa non s'usassi musica, per fuggire ogni lascivia. Ambrosio comandò che s'usassi per excitare le menti nostre alla religione. Augustino disputa <emph>pro</emph> et <emph>contra</emph>. Hora l'autore secondo la sententia d'Ambrosio dinota pel nostro Casella, che chi ha a ssopportare la difficultà, et fatica, del salire il monte, <emph>i.</emph> purgarsi, oda quella musica, che invita al bene, et alla virtù, et alla religione. Nè sanza somma prudentia induce Danthe, che di più canzone da llui facte dell'amore, Casella canti questa, el cui principio è <emph>Amore che nella mente mi ragiona</emph>, perchè chome epso medesimo interpreta nel suo <emph>Symposio</emph>, o vero <emph>Convivio</emph>, dimostra in questa canzona, che l'amor suo non è in chosa mortale, ma nella philosophia et theologia. Onde dixe, che <emph>amore ragiona</emph> con lui, <emph>i.</emph> con raciocinatione et discorso di ragione parla. Et parla <emph>nella mente</emph>, <emph>i.</emph> nello 'ntellecto. Adunque è amore di chose intellectuali et celesti, perchè l'amore lascivo non ragiona, <emph>i.</emph> non usa ragione, chome dimostrammo nella prima cantica, ma excita et conmuove la sensualità, non nella mente, ma nell'apetito. Conchiuderemo adunque che 'l poeta significa, ce havendo noi a sopportare la laboriosa difficultà del salire, dobbiamo ristaurare, et ricercare, la mente con la musica, della quale nessuna cosa è più amica all'anima. Ma con quella musica, che contenga in sè amore celeste et divino, et non terreno sobmerso nella sensualità.</p></div3>
<div3><head>vv.  118-123</head>
<lg><l>Noi sedavam tutti fixi et attenti</l>
<l>alle suo note, et ecco el veglo honesto</l>
<l>gridando: "Che è ciò spiriti lenti?</l></lg>
<lg><l>Qual negligentia, quale stare è questo?</l>
<l>Correte al monte a spoglarvi lo scoglo</l>
<l>ch'esser non lascia a voi Dio manifesto".</l></lg>
<lg><l>Chome quando coglendo biada o loglo</l>
<l>i colombi adunati alla pastura</l>
<l>queti, sanza mostrar l'usato orgoglo,</l></lg>
<lg><l>Se chosa advien ond'egl'habbin paura</l>
<l>subitamente lasciono star l'esca,</l>
<l>perch'assaliti sono da maggior cura,</l></lg>
<lg><l>Chosì vid'io quella masnada fresca</l>
<l>lasciar lo canto et gire in ver la costa,</l>
<l>chom'huom che va, nè sa dove riesca;</l></lg>
<lg><l>Nè la nostra partita fu men tosta.</l>
</lg>
<p>Dimostra che spesse volte interviene, che benchè siamo disposti a purgarci de' vitii, nientedimeno alchuna voluptà, o dilecto, delle chose terrene et caduche ci adesca, et fa che lasciamo in drieto le chose d'importanza, et fermianci in quelle. Ma dopo alchuno tempo Catone, cioè l'amore della libertà, ci riprende, et sospigneci al purgarci.</p>
<p>[118-120] <emph>Noi sedavamo fixi</emph>: quasi dica: eravamo non solamente fermi, ma fermi per restare.</p>
<p>[121-123] <emph>Qual negligentia è questa</emph>: è male in tutte le chose che habbiamo a fare usar negligentia; ma molto peggio usarla nel cerchare la libertà; <emph>correte al monte</emph>: a purgarvi di quella macchia, che vi togle sì la vista, che non vedete Idio.
</p></div3></div2>
<div2><head>III</head>
<argument><p>CANTO TERTIO DELLA SECONDA CANTICA DI DANTHE</p></argument>
<div3><head>vv.  1-9</head>
<lg><l>Advegna che la subitana fuga</l>
<l>dispargessi color per la campagna</l>
<l>rivolti al monte ove ragion ne fruga,</l></lg>
<lg><l>Io mi ristrinsi alla fida compagna,</l>
<l>et chome sare' sanza lui io corso?</l>
<l>chi m'havria tracto su per la montagna?</l></lg>
<lg><l>El mi parea da se stesso rimorso.</l>
<l>O dignitosa conscientia et netta,</l>
<l>chome t'è picciol fallo amaro morso!</l>
</lg>
<p>In questo terzo capitolo pone l'anime, che sono state negligenti, et hanno differito la lor penitentia, et conversione, stando contumaci contro alla sententia del pastore, vivendo scomunicati, et per superbia non si sono riconciliati. Et perchè venendo questa negligentia da superbia è più grave che l'altre, però è punita in più basso luogho.</p>
<p>[1-6] Seguitando adunque la narratione, dimostra, che benchè l'altre anime per la severa riprensione di Catone, si fussino messe in corso sparsamente, niente dimeno lui non si partì, anzi si ristrinse con Virgilio, chome a <emph>fida compagnia</emph>. Imperochè quando el desiderio della libertà sprona l'huomo, che lasci ogni dilecto, che possa pascere el senso per purgarsi da' vitii, debba el senso et la ragione inferiore volere affrettarsi a tale opera, ma niente dimeno non debba muoversi sanza Virgilio, cioè sanza la ragione superiore illustrata, chome habbian decto, perchè sanza quella errerebbe, et spesso per la difficultà lascerebbe la 'mpresa. Imperochè la ragione superiore è quella, che si tira drieto la inferiore alle chose ardue, et laboriose. Onde lui dixe <emph>chi m'haria tratto su per la montagna?</emph>, quasi dica: nessuno, perchè sola la ragione tira alle virtù purgatorie.</p>
<p>[7-9] <emph>El mi parea da se stesso rimorso</emph>: è conveniente chosa che quando la ragion superiore ornata di vera doctrina, alchuna volta si lascia alquanto invechiare da alchuna voluptà, benchè a brieve tempo, et in voluptà non spurca et brutta, sì chome era questa dell'audito, se ne compunga, perchè essendo in tale huomo perfecta conscientia, ogni minimo errore gli pare grande. Onde dixe <emph>El mi parea da se stesso rimorso</emph>; <emph>o degnitosa conscientia</emph>: è exclamatione mossa da admiratione. Perchè in vero una conscientia degna et necta è chosa admirabile, sì per la excellentia sua, sì perchè rade se ne truovano. Non mi dispiace quello che da molti si dice, che la volontà libera ne l'huomo è regina del tutto, et lo 'ntellecto, et la ragione, sono due suoi assessori et consigleri. Et la discretione, et la conscientia, sono due officiali. Et la carne, et lo spirito, sono due nuntii; quella lusinghiera, et bugiarda, questo aspero, et severo. Et però quando la carne apporta cose vitiose, et mondane, et el signore contradica, et accordisi con la discretione, et conscientia, et ragione, et intellecto, alhora questa è conscientia, quasi insieme scientia. Ma quando el signore gli crede, lo spirito contrista, la conscientia grida, alhora è contro a conscientia. Ma alchuna volta aiutata dal mondo et dal demonio imprigiona lo spirito, la conscientia, la ragione, et lo 'ntellecto, et mettevi in lor luogho per suo vicario la obstinatione, la quale tura sì gl'orecchi al signore, che non ode le grida della conscientia. Onde dixe: <emph>O conscientia degnitosa</emph>, piena di degnità, <emph>et netta</emph>, perchè ogni piccol fallo la rimorde assai.</p></div3>
<div3><head>vv.  10-21</head>
<lg><l>Quando li piedi suoi lasciar la frecta,</l>
<l>che l'honestade a ogni acto dismaga,</l>
<l>la mente mia che prima era ristrecta</l></lg>
<lg><l>Lo 'ntento rallargò, sì chome vaga,</l>
<l>et diedi il viso mio incontro al poggio</l>
<l>che 'n verso 'l ciel più alto si dislaga;</l></lg>
<lg><l>Lo sol che drieto fiammeggiava roggio,</l>
<l>ropto m'era dinanzi alla figura,</l>
<l>che havea in me de' suoi raggi l'appoggio.</l></lg>
<lg><l>Io mi volsi dallato con paura</l>
<l>d'essere abbandonato, quando io vidi</l>
<l>sol dinanzi da me la terra scura.</l>
</lg>
<p>Dimostra che Virgilio insieme con gl'altri si messe a correre. Ma durò pocho, perchè affrectarsi in piglare alchun partito, et non fare le cose con maturità, et consultatione, ma precipitarsi drieto all'appetito, benchè la chosa in sè sia honesta, non è bene. Ma sempre dobbiam usare maturità, la quale è mediocrità tra l'usare negligentia et tardità, et affoltarsi; onde interviene, che alchuna volta lo 'ntellecto nostro et la ragione mossa da optimo proposito, in sul principio usa troppa frecta, in forma che non observa la gravità, et la condecentia, ma presto si ravede et temperasi, per non dismagare, cioè non conturbare l'ordine, el quale ricercha honestà, et la convenientia. Il che e Latini chiamano "decorum", et e Greci "prepon".</p>
<p>[10-15] Et quando Virgilio, cioè la ragione superiore, lascia tale fretta, Danthe, che è la ragione inferiore, similmente la lascia, et la intention sua, la quale era constrecta in quella celerità, si rallarga; <emph>et diedi il viso mio contro al poggio</emph>: non raffrenò la frecta, perchè havessi mutato proposito, ma per fare quel medesimo, ma con più ordine, et convenientia. Adunque non voltò le spalle al monte del purgatorio, chome fa chi si vuole dilungare da quello, ma diegli el viso, perchè andava inverso quello; <emph>che 'nverso el cielo più alto si dislaga</emph>: cioè si dilata. Però che diciamo allagare, quando l'acqua stagnando si dilaga.</p>
<p>[16-18] <emph>Lo sol che drieto</emph>: Dante nell'andare volgea le spalle al sole, onde vedea l'ombra sua dinanzi a sè. Et non vedendo quella di Virgilio dubitò, che lui non l'havessi abbandonato; <emph>lo sole che drieto fiammeggiava Ropto m'era dinanzi</emph>: facea ombra innanzi a me, la quale ombra è perchè el sole trovando <emph>appoggio</emph>, cioè oppositione et intoppo, <emph>in me</emph>, <emph>i.</emph> nel mio corpo, si rompe, et non penetra.</p>
<p>[19-21] <emph>sol dinanzi da me la terra scura</emph>: aombrata. Quando cominciamo a salire alla purgatione, el sole, <emph>i.</emph> la gratia illuminante, ci accompagna. Ma e razzi suoi penetrano Virgilio in modo, che non lascia ombra di sè. Ma non penetrano Danthe, perchè ha corpo denso, col quale ritiene e razzi, et non gli lascia penetrare. Onde adviene che si vede la sua ombra innanzi. Virgilio è la ragione superiore, la quale è tutta penetrabile dal lume, anzi è quasi epso lume. Il perchè da quella non procede obscurità o ignorantia. Ma Danthe, <emph>i.</emph> la sensualità, ha corpo denso, et non penetrabile da' razi, onde fa ombra, quasi ignorantia. La ragione è tutta illuminata, et ha lume in sè, chome el sole. El senso et l'appetito è chome la luna, la quale non ha lume da sè, et quello che viene dal sole illustra la superficie ma non penetra. Il perchè da quella parte che el sole non la percuote, rimane obscura; chosì l'appetito et la sensualità non ha lume, se non quanto ne riceve dalla ragione, et quello non la penetra. Il perchè rimane dall'altra parte tenebrosa. Questa è adunque la cagione che Danthe vede l'ombra, <emph>i.</emph> la ignorantia, in sè, et non in Virgilio.</p></div3>
<div3><head>vv.  22-33</head>
<lg><l>E 'l mio conforto: "Perchè pur diffidi?</l>
<l>- a dir mi cominciò tutto rivolto -</l>
<l>non credi tu me teco, et ch'io te guidi?</l></lg>
<lg><l>Vespero è già colà dov'è sepolto</l>
<l>lo corpo dentro al quale io facea ombra;</l>
<l>Napoli l'ha et da Branditio è tolto;</l></lg>
<lg><l>Hora se 'nnanzi a me nulla s'adombra,</l>
<l>non ti maraviglar più che d'e cieli,</l>
<l>che l'uno all'altro raggio non ingombra;</l></lg>
<lg><l>A sofferir tormenti et caldi et gieli</l>
<l>simili corpi la virtù dispone,</l>
<l>che chome fa non vuole ch'a voi si sveli.</l>
</lg>
<p>[22-30] Accorsesi Virgilio che Danthe sospectava di non essere stato lasciato da lui, et però tutto rivolto a llui dixe: <emph>Perchè ti diffidi? Non credi me esser teco? et ch'io ti guidi?</emph> Et poi soggiugne: se tu non vedi l'ombra mia, chome la tua, sappi, che questo interviene, perchè io non ho el corpo mio meco, chome tu el tuo. Perchè quello nella morte mia lasciai nell'altro hemisperio, dove già è vespero, cioè sera, perchè in questo è di mattina; <emph>Napoli l'ha et da Brandizi è tolto</emph>: perchè el poeta morì in Calabria. Ma el corpo fu poi transferito a Napoli. Ove è el suo epithaphio: "Mantua me genuit, Calabri rapuere. Tenet nunc Parthenope Cecini pascua rura duces". Et questo quanto all'historia. Ma allegoricamente l'anima, che ha posto giù il corpo, <emph>i.</emph> e vitii, e quali procedono dalla contagione della carne, non fa ombra, perchè resta sola luce. Et essendo tutta illuminata, nessuna ignorantia rimane in lei.</p>
<p>[28-30] <emph>Hora se 'nnanzi a me nulla s'aombra</emph>: se 'l sole el quale percotendomi le spalle, non fa ombra dinanzi a me, chome a te, non ti maraviglare, perchè non ho el corpo denso, chome tu, ma raro chome sono e corpi celesti. Adunque <emph>non ti maraviglare</emph> di questi <emph>più che d'e cieli</emph>: imperochè benchè quegli de' pianeti sieno septe, et l'octavo, dove sono le stelle fixe, et l'uno includa in sè l'altro, niente dimeno perchè sono di corpo raro, et perspicuo, et diaphano, et trasparente, danno la via, a' razzi loro, che penitrino insino a terra, et a gl'occhi nostri, che veghino insino alle stelle fixe. Et questo è perchè l'uno non ingombra el raggio all'altro.</p>
<p>[31-33] <emph>Ad sofferire tormenti, et caldi, et gieli</emph>: solve una quistione, la quale potrebbe accader qui. Perchè pare molto da dubitare, se l'anime sono spoglate de' corpi, e quali per esser composti di quattro contrarii elementi posson patire dolore, chome quelle patischino. A che risponde, che la virtù divina, alla quale serve ogni natura, vuole che epse patischino. Et non vuole che a noi sia noto, chome possin patire. Et però dixe <emph>si sveli</emph>, <emph>i.</emph> si scuopra. È questo luogho molto agitato da' theologi, perchè tutte le ragioni naturali pare che concludino, che essendo l'anima incorporea possi essere afflicta dal fuoco corporeo. Il perchè Tomaso Aquinate vuole, che patischino per mezo del corpo, perchè non obstante che rimanghino spoglate de' proprii corpi, niente dimeno le può Idio collegare ad alchuno corpo, per modo di forma, chome le collegò a' proprii corpi, per dare loro vita. O veramente sanza questo le può collegare, chome e necromanti per virtù de demonii collegano gli spirti a qualche imagine.</p></div3>
<div3><head>vv.  34-45</head>
<lg><l>Matt'è chi spera che vostra ragione</l>
<l>possa transcender la infinita via</l>
<l>che tiene una substantia in tre persone.</l></lg>
<lg><l>State contenti humana gente al <emph>quia</emph>,</l>
<l>che se potuto haveste veder tutto,</l>
<l>mestier non era partorir Maria.</l></lg>
<lg><l>Et disiar vedesti sanxa fructo,</l>
<l>tai, che sarebbe el lor disio quetato</l>
<l>ch'ethernalmente è dato lor per lucto.</l></lg>
<lg><l>Io dico d'Aristotele, et di Plato,</l>
<l>et di molt'altri"; et qui chinò la fronte</l>
<l>et più non dixe et rimase turbato.</l>
</lg>
<p>[34-36] È adunque stolto, <emph>chi spera, che nostra ragione</emph>, cioè che l'humano intellecto, el quale è finito <emph>possa trascorrere</emph>, possa col discorso della sua ragione arrivare al fine della <emph>via</emph> di Dio, et ben dixe <emph>via</emph>, imperochè è quel discorso della ragione, che ci conduce alla conclusione; <emph>che tiene una substantia in tre persone</emph>: significa la trinità, della quale qualche piccola parte narreremo in luogho, che più lo richiederà. È certamente stolto chi crede havere cognitione delle chose divine. Onde <emph>optime</emph> Paulo nella pistola <emph>Ad Romanos</emph>: "o altitudo divitiarum sapientie et scientie Dei, quam incomprensibilia iudicia eius, et investigabiles vie eius". Adunque non sia alchuno, che cerchi, chome l'anima, la quale è incorporea, et semplice forma possa patire. Conciò sia che la semplice forma sia impassibile. Et ricordianci: "nolite sapere plusquam oporteat sapere".</p>
<p>[37-39] <emph>State contenti humana gente al quia</emph>: dice Aristotele. In latino sono due dictioni, <emph>quare</emph> et <emph>quia</emph>. <emph>Quare</emph> è quello perchè, che domanda; <emph>quia</emph> è quello che risponde. Adunque imitiamo e discepoli di Pythagora, al quale epsi portavano tanta reverentia, che basta, che nello 'nsegnare credete questo perchè chosì è; <emph>che se potuto haveste veder tutto</emph>: cioè haver cognitione di tutte le chose divine; <emph>mestier non era partorir Maria</emph>: perchè non era necessario che Dio incarnassi, se l'huomo non havessi peccato, nè harebbe peccato, se havessi potuto conoscer tutto.</p>
<p>[40-45] <emph>Et disiar vedesti sanza fructo</emph>: pruova per exemplo degli antichi philosaphi, che l'humano intellecto non può havere perfecta cognitione delle cose divine, conciosiachè Aristotile et Platone huomini d'altissimo ingegno, benchè sommamente sattisfacessino nello investigare et sommamente disiassino, cioè desiderassino trovar el vero, nientedimeno noi veggiamo, che el loro desiderare non potè acquistare tale cognitione. Il perchè fu <emph>sanza fructo</emph> et indarno s'affaticorono, et ordina così el testo: "voi vedesti disiare sanza fructo tai" cioè tali huomini "quali furon Aristotile et Platone et el loro disio sarebbe quetato" cioè harebbono contento el disiderio loro del sapere havendo potuto investigare el vero, ma non havendo potuto "tal desiderio è dato loro per ethernal lucto" cioè per etherna pena, imperochè la pena di tali huomin posti nel limbo secondo Danthe è non potere havere cognitione di quello che hanno cerco; <emph>et qui chinò la fronte</emph>: il che è vergogna, et confusione, et dimostrasi vincto; <emph>et più non dixe</emph>: perchè la ragione humana può poco altro dire delle cose divine, che quello ha decto; <emph>et rimase turbato</emph>: considerando esser privato del sommo bene.</p></div3>
<div3><head>vv.  46-60</head>
<lg><l>Noi divenimo intanto a piè del monte,</l>
<l>quivi trovamo la roccia sì erta,</l>
<l>che 'ndarno vi sarrien le gambe prompte.</l></lg>
<lg><l>Tra Lerice et Turbia la più deserta,</l>
<l>la più romita via è una scala,</l>
<l>verso di quella, agevole et aperta;</l></lg>
<lg><l>"Hor chi sa da qual mano la costa cala</l>
<l>- dixe 'l maestro mio fermando el passo -</l>
<l>sì che possa salir chi va sanz'ala?"</l></lg>
<lg><l>Et mentre che tenendo el viso basso</l>
<l>examinava del cammin la mente,</l>
<l>et io miravo suso intorno al saxo,</l></lg>
<lg><l>Da man sinistra m'apparì una gente</l>
<l>d'anime che movieno e piè ver noi</l>
<l>et non pareva sì venivon lente.</l>
</lg>
<p>[46-48] Mentre che Virgilio ragionava come è decto arrivorono al monte del purgatorio altissimo et da quella porta ove erono divenuti sì ripido et erto, che chi havea corpo, et havea andare con gambe indarno sarebbe stato prompto et apparechiato a salire. Perchè era impossibile.</p>
<p>[49-51] Et fa una comparatione, che benchè nella riviera di Genova, la quale da levante et inverso el golfo della Spetie ha per ultimo termine Lerice castello de' Genovesi, et da ponente ha nella ultima sua parte Turbia, inverso la Provenza habbi monti molto ripidi et inhabitabili per la loro aspreza, nientedimeno <emph>la più diserta</emph> et <emph>la più romita è una scala Verso di quella</emph> costa del purgatorio cioè a comparatione di quella. Era adunque lo 'ntelletto attento essendo tanta erta et difficile la via della purgatione di trovare qual via fussi più facile; et certo è oficio di sapientia a chi entra in queste seconde spetie et virtù decte cominciare dalla più facil via innanzi che vi facciano habito; ma a poco a poco quanto più ci appressiamo all'abito ogni hora più diventono facili come dimosterremo nel processo. Ma quando già habbiamo facto habito di quelle non solamente ci sono difficili et laboriose, ma anchora ci sono facili et voluptuose.</p>
<p>[52-54] <emph>Hor chi sa</emph>: quasi dica: non so da qual mano la costa cali o da dextra o da sinistra; <emph>fermando el passo</emph>: come fa chi dubita; <emph>sì che possa salire chi va sanz'ala</emph>: cioè Danthe el quale ha seco el corpo et non vola, come fa l'anima sanza 'l corpo. Et allegoricamente intende, che Danthe non essendo ancora purgato non vola, <emph>i.</emph> non si può spiccare dalle cose terrene, et elevarsi alle divine.</p>
<p>[55-57] Et soggiugne che in mentre che la mente di Virgilio, el quale stava col <emph>viso basso</emph>, <emph>examinava el cammino</emph>, Danthe guatava <emph>in su intorno al saxo</emph>: questo significa che lo 'ntellecto col suo discorso examinava la via la quale possi menar l'animo a purgharsi da' vitii, et tiene el viso basso, il che exprime e gesti di chi è occupato in alchuna ricerca et discorso et in profonda cognitione. Imperochè spesso si ferma, et tiene gli occhi fermi et fixi a terra. Il che expresse Virgilio: "et paribus auris vestigia figit". Ma Danthe che è la sensualità non affatica la mente anzi co' sensi corporei ragguarda la difficultà della cosa nè cerca via da fuggirla.</p>
<p>[58-60] <emph>Da man sinistra</emph>: adunque da man dextra è la via che guidava al purgatorio. Questi sono quegli de' quali dicemo di sopra; et fingie che vadino lenti, sì come in vita furono lenti a usare della contumacia della sancta chiesa, et tornare a penitentia.</p></div3>
<div3><head>vv.  61-66</head>
<lg><l>"Leva - dix'io - maestro gli ochi tuoi;</l>
<l>ecco di qua chi ne darà consiglio,</l>
<l>se tu da te medesmo haver nol puoi".</l></lg>
<lg><l>Guardò allhora et con libero piglio</l>
<l>rispose: "Andiano in là, che vengon piano,</l>
<l>et tu ferma la speme dolce figlio".</l></lg>
<lg><l>Anchora era quel popol di lontano,</l>
<l>i' dico dopo e nostri mille passi,</l>
<l>quant'un buon gittator trarrà con mano.</l>
</lg>
<p>[61-63] Danthe admonisce Virgilio a domandar consiglio a quegli che vengono, perchè tale cognitione, la quale è <emph>ad principia</emph>, cioè viene dagli effecti alla causa, ha origine dal senso, et dalla ragione inferiore. Et però è più facile a l'huomo, benchè più secondo la natura sia quella che viene <emph>a principiis</emph>, <emph>i.</emph> procede dalla causa, a gli effecti. Di qui dixe Aristotele: "recte dubitavit Plato a principiis an ad principia". Pensa Virgilio et non trovando via ne gl'universali gli occorse alchuno particulare, el quale è ne' sensi.</p>
<p>[64-66] <emph>Guardò allhora et con libero piglio</emph>: quando l'anima nostra ha havuto cognitione del particulare per abstractione viene all'universale, la quale abstractione lo 'ntellecto fa per quello che truova nel senso et nella ragione, et però Virgilio si rallegra di questi particulari, et va in contro. Et questo è quello, che induxe Danthe a fingere che lui in questo luogho mostrassi a Virgilio, perchè chome optimo physico sapea che, e particulari sono ne' sensi, et da quegli lo 'ntellecto gli piglia, et riducegli agl'universali secondo e peripatetici. Onde Aristotele: "oportet intelligentem fantasticari".</p></div3>
<div3><head>vv.  73-78</head>
<lg><l>Quando si strinson tutti a' duri massi</l>
<l>dell'alta ripa et stetter fermi et stretti</l>
<l>come a guardar chi va dubbiando stassi.</l></lg>
<lg><l>"O ben finiti o già spiriti electi</l>
<l>- Virgilio incominciò - per quella pace,</l>
<l>ch'io credo che per voi tutti s'aspecti,</l></lg>
<lg><l>Ditene dove la montagna giace,</l>
<l>sì che possibil sia l'andare 'n suso;</l>
<l>che perder tempo a chi più sa più spiace".</l>
</lg>
<p>[73-75] Capta benivolentia dicendo <emph>O spirti ben finiti</emph>, cioè e quali finisti vostra vita bene, con gratia di Dio, <emph>o già electi</emph>: imperochè non obstante che quegli del purgatorio sieno anchora nelle pene niente dimeno già sono electi a beatitudine. Et allegoricamente intendiamo che qualunche si mette nella via della purgatione, perchè torna per quella alle virtù già si può dire electo. Ha captato adunque benivolentia, hora fa la petitione.</p>
<p>[76-78] <emph>Ditene dove la montagna giace</emph>: <emph>i.</emph> è meno erta, et in questo modo la fa honesta, perchè è honesta cosa domandare nel buono proposito; <emph>che perder tempo a chi più sa più spiace</emph>: et questo ancora accese l'honestà; imperochè è cosa laudabile consumare el tempo in cose virtuose et non in otio. Et <emph>maxime</emph> lo dice a queste anime le quali sommamente si penctivono et molto dispiaceva loro havere consumato gran tempo in pigrissimo otio.</p></div3>
<div3><head>vv.  79-93</head>
<lg><l>Chome le pecorelle escono del chiuso</l>
<l>a una a dua a tre, et l'altre stanno</l>
<l>timidette aterrando l'ochio e 'l muso,</l></lg>
<lg><l>Et ciò che fa la prima, et l'altre fanno,</l>
<l>adossandosi a llei s'ella s'arresta,</l>
<l>semplice et quete et lo 'mperchè non sanno,</l></lg>
<lg><l>Sì vidi muovere a venir la testa</l>
<l>di quella mandria fortunata allocta</l>
<l>pudica in faccia et nell'andare honesta.</l></lg>
<lg><l>Chome cholor dinanzi vider ropta,</l>
<l>la luce in terra dal mio destro canto,</l>
<l>sì cche l'ombra era da me alla grotta,</l></lg>
<lg><l>restaro et trasser sè in drieto alquanto,</l>
<l>et tutte l'altre che venieno appresso</l>
<l>non sapendo perchè fenno altro e tanto.</l>
</lg>
<p>[79-81] Aguaglia queste anime alle pecore per la mansuetudine, et per la semplicità loro, et perchè in questo mutorono e costumi delle pecore; <emph>escono del chiuso</emph>, delle reti dove e pastori le rinchiuggono la nocte, <emph>a una a due a tre</emph>: sono di natura paurose, et scrive Plinio che ne' grandi tuoni se la pecora si truova in pastura sola et lontana all'altre et sia pregna spesso si sconcia per la paura.</p>
<p>[82-84] Per la medesima cagione volentieri sequitano chi le guida. Il perchè poche sono quelle, che comincino, ma molte quelle che sequitono, et quella timida fa che atterrano el capo et l'ochio et fanno cio chè fa la prima.</p>
<p>[85-87] <emph>Sì vidi</emph>, cioè così vidi, <emph>la testa</emph>, la prima et la guida, <emph>muovere allotta</emph>: cioè in quel punto, che Virgilio parlò loro; <emph>mandria fortunata</emph>, felice. <emph>Mandra</emph> è vocabolo greco, et significa spilonca, et luogho dove le pecore si ragunano all'ombra. Ma piglasi <emph>mandra</emph> pella greggie. Et di qui diciamo archimandrita el governatore della gregge. Adunque havendole agguaglate alle pecore, stette nella translatione, dicendo <emph>mandria</emph>; <emph>pudica in faccia</emph>: con aspecto pudico. Il che è proprio di chi si dispone alla purgatione.</p>
<p>[88-90] <emph>Vidon rotta La luce</emph>: vidon l'ombra mia che rompea la luce del sole. Et per questo conobbono che io havevo corpo, chome disopra è decto.</p>
<p>[91-93] <emph>Restaro</emph>: fermoronsi, quelle prime per maravigla, che presono di trovare in quel luogho anima, che fusse in propria carne, et quelle, che venivon drieto, benchè anchora non havessino veduto l'ombra, si fermoron veduto ferme le prime. Et certo si può maraviglare l'anima spoglata del corpo, che quella la qual è anchora drento a sì tenebroso carcere, possi svilupparsi in forma dalla contagione che si vogli purgare.</p></div3>
<div3><head>vv.  94-102</head>
<lg><l>"Sanza vostra domanda io vi confesso,</l>
<l>che questo è corpo human, che vo' vedete,</l>
<l>perchè 'l lume del sole in terra è fesso.</l></lg>
<lg><l>Non vi maraviglate, ma credete</l>
<l>che non sanza virtù che dal ciel vegna</l>
<l>cerchi di soverchiare questa parete".</l></lg>
<lg><l>Chosì 'l maestro, et quella gente degna:</l>
<l>"Tornate - dixe - entrate innanzi adunque",</l>
<l>co' dossi delle mani faccendo insegna.</l>
</lg>
<p>[94-99] Virgilio, cioè la ragione illuminata da molta doctrina, chome dimostrammo nella prima cantica, admonisce l'anima, che benchè el corpo sia caduto, niente dimeno chi è accompagnato da virtù celeste, cioè dalla gratia di Dio cooperante, et perficiente, può vincere la battaglia, et <emph>soperchiare la parete</emph>, cioè salire la grotta, che lo mette in purgatorio.</p>
<p>[100-102] <emph>Chosì 'l maestro</emph>: chosì dixe Virgilio, et quelle anime subito acquiescendo alla ragione, insegnorono la via; <emph>et col dosso della mano feciono insegna</emph>: cioè accennorono; <emph>tornate</emph>: admoniscono che tornino verso oriente, et ad man dextra. El che dinota ogni virtù. Entrorono innanzi, perchè coloro haveano a rimanere fuori del purgatorio.</p></div3>
<div3><head>vv.  103-117</head>
<lg><l>Et un di loro cominciò: "Chiunque</l>
<l>tu se' così parlando volgi el viso,</l>
<l>pon mente se di là mi vedesti unque".</l></lg>
<lg><l>I' mi volsi ver lui, et guarda'l fiso.</l>
<l>Biondo era et bello, et di gentil aspecto,</l>
<l>ma l'un de' cigli un colpo havea diviso.</l></lg>
<lg><l>Quando mi fu' humilmente disdecto</l>
<l>d'haverlo visto mai, e' dixe: "Hor vedi",</l>
<l>et mostrommi una piaga ad somo el pecto.</l></lg>
<lg><l>Poi sorridendo dixe: "Io son Manfredi,</l>
<l>nipote di Gostanza imperatrice,</l>
<l>ond'io ti priego che, quando tu riedi,</l></lg>
<lg><l>Vadi a mia figla bella genetrice</l>
<l>de gl'onor di Sicilia di Ragona,</l>
<l>et dichi a llei el vero s'altro si dice.</l>
</lg>
<p>Vuol dimostrare l'auctore, quanta sia la misericordia divina, et che nessuno è sì gran peccatore, che insino all'extremo puncto di sua vita non si possi salvare. Et però pone in questo luogo Manfredi. El quale, benchè fosse stato crudelissimo inimico a sancta chiesa, et a' suoi, come dimostrammo nel .XXVIII. canto della prima cantica, et finalmente morissi scomunicato, nientedimeno potè rendendosi in colpa salvarsi. Non mi distendo nella historia sua, perchè disopra prolixamente la narramo. Questo solo arrogerò, che Manfredi fu huomo molto prudente; et bene resse el suo imperio. Fu bello di corpo. Et ne' costumi piacevole, et allegro. Dilectossi d'ogni musica, in canti, suoni, et danze. Ma molto ambitioso, et luxurioso, et di vita epicurea, et sanza religione. Era in Pugla Siponto ciptà antica, ma di non sana aria, il perchè la transferì due migla più avanti in su la marina, et da sè la denominò Manfredonia. Finge adunque Danthe, che lui lo vedessi biondo, et con le ferite monstrate, perchè chosì havea lecto di lui, et per fama udito. Ma in vita non l'havea potuto vedere, perchè fu sconfitto et morto el dì ultimo di Febbraio, nell'anno della nostra salute .M.CC. sexagesimo quinto. Et sepellito ad Benevento in real sepultura. Quello, che el poeta scrive delle ferite di Manfredi è tutto poetico. Imperochè secondo e theologi, et <emph>maxime</emph> Tomaso Aquinate, tutti e corpi così de' dannati, chome de' salvati, risuciteranno interi, et sanza mancamento alchuno, che fussi venuto in loro, o per difecto di natura, o per caso et accidente alchuno. Adunque se non sarà mancamento nel corpo, molto meno sarà nell'anima.</p>
<p>[103-105] <emph>Et un di loro</emph>: Manfredi; <emph>mi vedesti unque?</emph>: già mai, perchè in latino dicono "unquam".</p>
<p>[109-111] <emph>Quando io mi fui humilmente disdecto</emph>: con humanità confessai non l'haver veduto mai.</p>
<p>[112-114] <emph>sorridendo</emph>: mostrandosi amico, et benivolo; <emph>nipote di Gostanza</emph>: chostei fu figluola di Tancredi Re di Sicilia, et mogle d'Arrigo quinto imperadore, padre di Federigo secondo, padre di questo Manfredi. Adunque lui era nipote di Gostanza. Et dinominossi da llei, perchè per costei venne el regno di Sicilia allo 'mperadore Arrigo.</p>
<p>[115-117] <emph>a mia figla</emph>: la qual similmente fu chiamata Gostanza, et fu <emph>genitrice</emph>, cioè madre, di don Federigo re di Sicilia, et di don Iacobo re d'Aragona; <emph>s'altri nol dice</emph>: perchè era comune fama, che essendo lui morto scomunicato, fussi dannato.</p></div3>
<div3><head>vv.  118-132</head>
<lg><l>Poscia ch'i' hebbi ropta la persona</l>
<l>di due puncte mortali, io mi rendei</l>
<l>piangendo a quei che volentieri perdona.</l></lg>
<lg><l>Horribil furon li peccati mei,</l>
<l>ma la bontà 'nfinita ha sì gran braccia</l>
<l>che prende ciò che si rivolge a llei.</l></lg>
<lg><l>Se 'l pastor di Cosenza, ch'alla caccia</l>
<l>di me fu messo per Clemente alhora,</l>
<l>havessi in Dio ben lecta questa faccia,</l></lg>
<lg><l>L'ossa del corpo mio sarieno anchora</l>
<l>in co del ponte presso a Benevento,</l>
<l>sotto la guardia della grave mora;</l></lg>
<lg><l>Hor le bagna la pioggia et muove 'l vento</l>
<l>di fuor del regno, quasi lungho el Verde,</l>
<l>dove le trasmutò a lume spento.</l>
</lg>
<p>Dimostra quanta sia la misericordia divina, la quale <emph>etiamdio</emph> uno sia grandissimo peccatore, et indugisi all'extremo puncto a convertirsi, chome chostui, che s'indugiò dopo le mortali ferite, niente dimeno chi piangendo per contritione de' suoi peccati si rende a Dio, si può salvare. Imperochè noi riceviamo l'anima da Dio pura, et inmaculata, et dobbialla mantenere in tale stato in sino alla morte, et chosì renderglene. Et se pure l'habbiamo maculata, la confessione, et la contritione, la lavi.</p>
<p>[118-120] <emph>che volentieri perdona</emph>: onde dice: "misericordia Dei plena est terra".</p>
<p>[121-123] <emph>Horribil furon li peccati miei</emph>: non perdona Idio a chi non si confessa peccatore, et non si pente d'haver peccato; et però dimostra l'auctore, che in costui fu l'uno et l'altro. El confessare, perchè dice "horribil furon li peccati miei". El pentersi, perchè dice "io mi rendei piangendo"; <emph>ma la bontà infinita ha sì gran braccia</emph>: le braccia di Dio sono la misericordia, inverso chi si converte, et la giustitia, che rimunera ogni merito.</p>
<p>[124-129] <emph>Se 'l pastore di Cosenza</emph>: el cardinale di Cosenza fu legato di Clemente papa quarto nello exercito di Carlo, quando el re Manfredi fu morto; et dopo la victoria fè trarre el corpo suo del gran sepolcro, che era <emph>in co</emph>, cioè in capo, <emph>del ponte di Benevento</emph>, chome d'huomo scomunicato. Adunque se questo <emph>pastore di Cosenza</emph>, <emph>havessi lecto in Dio</emph>, cioè nella sacra scriptura, <emph>questa faccia</emph>: cioè quel luogho ove si tracta questa sententia, che insino nell'ultimo puncto della vita ci aspecta la divina misericordia, lui harebbe potuto coniecturare, ch'io potevo esser salvo et non m'arebbe tracto di sotto <emph>la grave mora</emph>: in capo al ponte da Benevento era per guardia del passo un'alta torre, et qui una piccola chiesa, nella quale fu sepulto Manfredi. Chiama la torre <emph>mora</emph>, perchè fa dimoranza a chi volessi per forza passare, o vero dixe <emph>mora</emph> per servir alla rima in luogho di mola, perchè altri dicono, che Carlo vincitore in questa battagla, non volendo sepellire in luogho sacro per excomunicatione, lo fece mettere in una fossa in capo al ponte, et dipoi da ciascuno de' soldati vi fece gittare una pietra. Il perchè grandissima macca gli rimase adosso. Et "moles" è ogni somma gravezza. Ma <emph>precipue</emph> e sepolcri grandi, che faceano gli antichi, erono decti "moles"; onde Castel Sancto Angelo di Roma perchè fu la sepultura d'Adriano imperadore è chiamato Moles Adriani.</p>
<p>[130-132] <emph>Hor le bagna la piova, et muove el vento</emph>: perchè sono disotterrate, et allo scoperto, <emph>di fuor del regno</emph>: dicono alchuni che 'l legato havea giurato di cacciarlo del regno, et non havendo potuto chacciarlo vivo, cacciò il corpo <emph>quasi lungho el Verde</emph>: Verde è un fiume, che mette nel Tronto, non lontano da Ascoli; <emph>a lume spento</emph>: sanza honoranza di lumi. Et dixe <emph>a lume spento</emph> per dinotare, che 'l cardinale l'havea per ischomunicato, imperochè quando alchuno si scomunica, el sacerdote getta el lume in forma, che si spegne.</p></div3>
<div3><head>vv.  133-145</head>
<lg><l>Per lor maladitione già non si perde</l>
<l>che non possa tornare l'etherno amore,</l>
<l>mentre che la speranza ha fior del verde;</l></lg>
<lg><l>Ver è che quale in contumacia muore</l>
<l>di sancta chiesa, anchor ch'alfin si penta</l>
<l>star gli convien da questa ripa in fore,</l></lg>
<lg><l>Per ogni tempo che gl'è stato, trenta</l>
<l>in sua presumptione, se tal decreto</l>
<l>più corto per buon prieghi non diventa.</l></lg>
<lg><l>Vedi oggimai se tu mi puoi far lieto,</l>
<l>rivelando alla mia buona Gostanza</l>
<l>chome m'hai visto et anch'esto divieto,</l></lg>
<lg><l>Che qui per quei di là molto s'avanza".</l>
</lg>
<p>[133-135] <emph>Per loro maladitione</emph>, per iscomunicatione, <emph>loro</emph>, de' prelati, <emph>non si perde sì</emph>, non si perde per sì facto modo, <emph>l'etherno amore</emph>, la gratia dello etherno Idio, che questo etherno amore non possi tornare, benchè la scomunica l'habbi cacciato, <emph>mentre che la speranza ha fior del verde</emph>: mentre che siamo in vita, et possiamo tornare a penitentia; <emph>ha fior del verde</emph>, <emph>i.</emph> ha speranza. Qualunque è scomunicato di scomunica maggiore, è scacciato dal consortio de' cristiani. Nè partecipa d'oratione, o prece, che faccia la chiesa. Et è fuori della gratia di Dio, et morendo in tal rebellione è dannato allo 'nferno.</p>
<p>[136-141] Ma ritornando a obbidienza innanzi che muoia, et sia restituto alla comunione de' catholici, ritorna nella gratia di Dio. Et se per preventione di morte gli manchassi il tempo di riconciliarsi con la chiesa, et nientedimeno si pentisse dell'errore, et morissi con vero pentimento et contritione, la 'nfinita clementia divina gli rimette la colpa, et va al purgatorio, et salvasi. Ma finge qui Danthe, che innanzi che possa entrare in purgatorio, va errando intorno a quello, <emph>per ogni tempo</emph>, che vixe in contumacia, <emph>trenta</emph>, acciochè purghi prima la negligentia, chome habbiamo decto disopra. Ma è difficile, che tal contritione sia nota al pastore. Et però dice: <emph>Vero è che quale in contumacia muore Di sancta chiesa</emph>: intendi quanto alla dimostratione extrenseca. Imperò che chi muore in contumacia, quanto all'acto intrinseco, che non si pente nè ahumilia, è dannato <emph>Per ogni tempo trenta che 'l fi' stato</emph>, che egli fia stato, <emph>in sua presumptione</emph>: credo che ponghi trenta per ogni numero, et vogli dimostrare, che chi muore excomunicato, benchè torni a penitentia, niente dimeno, perchè è molto rimoto da Dio, et perchè lungho tempo differisce la penitentia, et tardi riceve la gratia, multiplica in molti peccati. Onde tardi si purga; <emph>se tal decreto Più corto per buon prieghi non diventa</emph>: è recta fede credere, che le elemosine, e 'l sacrificio, et le prece possino indurre Idio ad abbreviare le pene di quegli, che sono in purgatorio. Onde Paolo apostolo questo pruova pe' Machabei e quali mandorono al tempio pecunia, che fussi offerta per l'anima de' morti. Debbono adunque questi nostri prelati sopportare in pace, se in qualche luogho el nostro poeta ha ripreso, et vituperato e loro captivi costumi, perchè qui dice quello, che grandemente fa per loro. Et dimostra che non hebbe odio <emph>contra</emph> preti, ma contro alla scelerata vita de' captivi preti.</p>
<p>[142-145] <emph>Vedi oggimai</emph>: e preghi vaglano a noi che siamo in purgatorio, quasi dica: per la sententia posta di sopra, che è che tu intendi, <emph>che tu mi puoi fare lieto</emph>, rivelando a Gostanza mia figluola, ch'io sono in luogho, che mi può aiutare co' prieghi, <emph>chome m'hai visto</emph>, chome m'hai veduto, et anchora rivelando <emph>chom'esto divieto</emph>, cioè vietato et prohibito, di non entrare in purgatorio. Et se alchun dicessi "che letitia ti dà che Danthe riveli questo?", perchè lei pregherrà per me, et e suoi prieghi mi faranno accorciare el tempo. Imperochè <emph>qui</emph>, in questo luogho ove noi purghiamo la nostra negligentia, <emph>per que' di là</emph>, per quegli che sono anchora in vita, <emph>molto s'avanza</emph>, molto s'acquista.
</p></div3></div2>
<div2><head>IV</head>
<argument><p>CANTO QUARTO DELLA SECONDA CANTICA DI DANTHE</p></argument>
<div3><head>vv.  1-18</head>
<lg><l>Quando per dilectanze o ver per dogle</l>
<l>che alchuna virtù nostra comprenda</l>
<l>l'anima bene ad essa si raccogle,</l></lg>
<lg><l>Par ch'a nulla potentia più intenda;</l>
<l>et questo è contra quel error che crede</l>
<l>ch'un'anima sovra altra in noi s'accenda;</l></lg>
<lg><l>Et però quando s'ode chosa o vede</l>
<l>che tegna forte a sè l'anima volta,</l>
<l>vassene el tempo, et l'huom non se n'avede.</l></lg>
<lg><l>Ch'altra potentia è quella che l'ascolta</l>
<l>et altra è quella c'ha l'anima 'ntera;</l>
<l>questa è quasi legata et quella è sciolta.</l></lg>
<lg><l>Di ciò hebb'io experientia vera,</l>
<l>udendo quello spirto et admirando,</l>
<l>che ben cinquanta gradi salito era</l></lg>
<lg><l>Lo sole, et io non m'era accorto, quando</l>
<l>venimo dove quell'anime, ad una,</l>
<l>gridaro a noi: "Qui è vostro dimando".</l>
</lg>
<p>Seguita la medesima materia, et monta el primo balzo, luogho anchora degli scomunicati. Dipoi nel secondo truova quegli, che purgono la negligentia usata per accidia. Ma quanto a questi sei ternarii, dimostra, che con tanta attentione haveva udito Manfredi, che el sole era passato el quarto del dì, et lui non se n'era accorto. Della qual chosa, acciochè nessun si maravigli, dimostra che quando l'animo nostro è oppresso da alchuna vehemente perturbatione, è tutto preso in quella forma, che nessuna altra virtù aopera.</p>
<p>[1-6] <emph>Quando per dilectatione o vero per dogle</emph>: pone delle quattro perturbationi due dilectanze, cioè letitia, che è del bene presente, et dogla, per egritudine, et dolore, che è del male presente; <emph>che alchuna virtù nostra comprenda</emph>: cioè le quali dilectanze, o dogle, <emph>alchuna virtù nostra</emph>, alchuna potentia dell'anima nostra, <emph>comprenda</emph>, chome <emph>verbi gratia</emph>, la virtù sensitiva ha viso, audito, odorato, gusto, et tacto. Adunque l'occhio vede alchuna chosa, che molto lo dilecti, tutta l'anima si raccogle tanto ad epsa potentia visiva, non ministrando la sua virtù ad altra potentia, che pare, che più non intenda, non solamente ad alchuna altra potentia sensitiva, ma nè anchora memorativa, chome è apprensiva, imaginativa, et ritentiva, le quali virtù tutte sono spetie delle potentie dell'anima, le quali sono vegetativa, sensitiva, et rationale, et ciaschuna ha sue spetie, le quali el poeta chiama virtù. Volgesi adunque tanto tutta l'anima a una sola sua virtù, per un potente obbietto di quella, che l'altre abbandona; <emph>et questo è contro a quello errore che crede</emph>, a quella falsa opinione di quegli philosophi, che dicono <emph>ch'un'anima sopra altra in noi s'accenda</emph>: cioè che noi non habbiamo una sola anima, ma quattro. Che sieno tre spetie d'anima è manifesto. Prima è anima vegetativa, la quale sola sanza altra anima è nelle piante, chome sono herbe et arbori, per la qual creschono, et nutriconsi, et producono un altro simile a sè. Seconda è sensitiva, et questa è negl'animali bruti, la quale contiene e sensi extrinsechi, chome sono viso, audito, odorato, et gusto, et tatto. Et gl'intrinsichi: senso comune, imaginativa, cogitativa, phantasia, et memoria. La terza è anima rationale ne l'huomo solo. Nè sono tre anime ne l'huomo. Ma una con tre potentie. Imperochè se fussino tre anime, in ogni instantia et puncto di tempo, ciaschuna anima opererebbe la sua potentia. Et questo è falso, chome veggiamo qui in Danthe, el quale era tanto occupato nell'udire, che nessuna altra potentia operava. Ma se la vegetativa et la rationale fussino state anime distincte, poteva bene la sensitiva occupare tutte le sue potentie. Ma non quelle di queste. Ne l'huomo la vegetativa è quella, che vivifica el corpo, et crescelo, et nutricalo, et comincia subito, che el seme è corropto nel ventre materno. Seconda è sensitiva. Questa si distende, muove et sente. Dipoi quando el feto anchora nel ventre della madre ha tutti e suoi membri et organi, o vero instrumenti compiuti, Iddio crea di nulla l'anima humana nel corpo, la quale pigla, et unisce seco la vegetativa et la sensitiva, et dà loro quella perfectione, la quale non harebbon da sè; et è questa unione tale, che essa è cagione dell'operare, nè mai si dissolve, ma quando si sepera dal corpo, l'anima seco se le porta, benchè non habbino alchuna habilità all'actione. <emph>Preterea</emph> l'anima creta da Dio viene ornata di tre virtù, le quali più exercita separate dal corpo, che quando è nel corpo. Queste sono memoria, intellecto, et volontà. Non sono adunque tre anime, nè quattro ne l'huomo, ma è sol l'anima humana rationale, la quale trovando nel feto la potentia vegetativa, la quale habbiamo comune con le piante, et la sensitiva, la quale c'è comune co' bruti animali, non vi s'arroge come tertia, ma quelle due unisce seco, et chosì sono insieme una anima, et non tre. Imperochè chome pocho disopra dixi, se fussino tre distincte, non seguiterebbe, che quando una fussi tutta occupata in una delle sue potentie, l'altre due anime non vi sarebbono occupate.</p>
<p>[7-9] <emph>Et però quando s'ode chosa o vede</emph>: quando el viso, o l'audito è molto occupato, in forma che voglia tutta l'anima a sè, vassene al tempo, perchè quella potentia che s'accorgerebbe di questo, rimane sopita. Il che spesso interviene, che quando udiamo alchuna chosa, che ci dilecti quattro hore, paiono una.</p>
<p>[10-12] <emph>Ch'altra potentia</emph>: assegna la ragione, perchè non s'accorge, perchè non è una medesima potentia quella, che vede, o ode, et quella, che si può accorgere che 'l tempo passi, et perchè quella, che vede chosa di che si dilecta, tyra a sè, tutta l'anima è libera et expedita. Interviene che quella che harebbe a cognoscere, che 'l tempo passa, rimane abbandonata dall'anima, et non può operare.</p>
<p>[13-18] <emph>Di ciò hebbi io experientia vera</emph>: questo conobbi io per experientia. Imperochè <emph>udendo et admirando io quelo spirto</emph>, cioè mentre che udivo. Ma questo non bastava a far, che l'anima fussi tutta volta a quello, perchè spesso udiamo alchuna chosa, et niente dimeno in quel mezo conosciamo, et accorgianci di molte altre. Et però aggiugne <emph>et admirando</emph>, perchè l'admiratione è quella, che tyra a sè tutta l'anima; <emph>che ben cinquanta gradi salito era El sole</emph>: per tale admiratione non m'ero accorto del viaggio fatto; nè che el tempo era passato. Imperochè ciaschuno de' due hemisperii è distincto da' mathematici in cento ottanta gradi. Adunque era passato del giorno cinque gradi più che 'l quarto perchè el quarto di cento ottanta è quaranta cinque; <emph>quando Venimo ove</emph>, a quel luogho nel quale, <emph>quell'anime ad una</emph>, tutte insieme, <emph>gridaro: "Qui</emph>, mostrandoci il passo, <emph>è vostro domando"</emph>: è el luogho del salire al purgatorio, di che voi domandate. Mostrano questi negligenti la via a Virgilio et a Danthe. Il che significa che spesso l'errore d'altri ci fa cauti, et veggiamo, che la vita voluptuosa d'altri, ci fa continenti, perchè ci dispiace in quegli tal vitio.</p></div3>
<div3><head>vv.  19-30</head>
<lg><l>Maggiore aperta molte volte inpruna</l>
<l>con una forcatella di sue spine</l>
<l>l'huom della villa, quando l'uva imbruna,</l></lg>
<lg><l>Che non era lo calle onde saline</l>
<l>lo duca mio, et io appresso soli</l>
<l>chome da noi la schiera si partine.</l></lg>
<lg><l>Vassi in San Leo et discendesi in Noli</l>
<l>montasi in Bismantua et in Cacume</l>
<l>con ess'e piè, ma lì convien ch'uom voli,</l></lg>
<lg><l>Dico con l'ale snelle et con le piume</l>
<l>del gran disio, drieto a quel condocto</l>
<l>che speranza mi dava et facea lume.</l>
</lg>
<p>Non è maravigla, se la via, che mena al purgatorio, sia stretta et erta. Imperochè questa via sono le virtù purgatorie, delle quali dicemmo di sopra, le quali insino che non habbiamo facto habito, sono piene d'affanni et di sudore. Onde Hesiodo afferma che gli dii hanno posto el sudore innanzi alla virtù.</p>
<p>[19-21] <emph>Maggiore aperta</emph>: prima mostra la strecteza della via, et dice, che <emph>l'huomo della villa</emph>, cioè el villano, al tempo che <emph>l'uva imbruna</emph>, comincia a farsi nera, perchè si matura, <emph>inpruna</emph>, riserra con pruni, <emph>maggiore aperta</emph>, maggior callaia, <emph>con una forcatella di spine</emph>, con tante spine quante stanno in su piccola forca.</p>
<p>[22-24] <emph>Che non era lo calle</emph>: <emph>i.</emph> la strecta via. "Calles" in latino significano propriamente viottoli stretti facti dal callo de' piedi degl'animali. Onde diciamo callae.</p>
<p>[25-27] <emph>Vass'in San Leo</emph>: questa terra è nella sommità di Monte Feltro, alla quale, chi vuole ire, truova difficile erta; <emph>Noli</emph>: è terra in riviera di Genovesi, posta in un vallone, dove con gran difficultà si scende; <emph>Bismantua</emph>: è montagna nel contado di Reggio, difficile molto a salirla; <emph>Cacume</emph>: benchè "cacumen" in latino significa ogni sommità, nientedimeno Cacume è una molto ripida montagna in Campagna. Alquanti dicono <emph>in cacume</emph>, cioè nella sommità del monte di San Leo. In tutt'i luoghi benchè sieno molti erti et ripidi, niente dimeno vi si va con piedi. Ma la salita di questo monte è quasi a guisa di muro, in forma che bisognono l'ale. Pone e luoghi decti disopra per l'alteza delle chose terrene, chome sono ricchezze, potentia, et signoria, o per la basseza della vita voluptuosa, chome è Noli. Alle quali e piedi, cioè l'appetito humano, può arrivare.</p>
<p>[28-30] Ma alle virtù purgatorie, le quali non hanno lusinghe de sensi, bisogna volare <emph>con l'ale del gran disio</emph>. Imperochè chi non lascia indrieto e piedi, che significano l'amore sensitivo, et non pigla l'ale, cioè l'amore delle chose incorporee, non può salirvi; non m'è incognito, che alchuni intendono per l'ale, speranza, et fede. Il che non è absordo in questo luogho; et Platone scrive, che l'anima venuta in questo basso mondo, non può tornare al cielo sanza due ali, delle quali l'una è religione, l'altra iustitia, et per religione intende tutte le virtù intellective, et per iustitia tutte le morali; <emph>drieto a quel condocto</emph>: drieto a Virgilio mio conductore. El quale mi dava speranza di potere salire, imperochè la ragione superiore ornata di vera doctrina dà speranza, che l'huomo possi salire. Et mostra la via, onde dice <emph>et facea lume</emph>.</p></div3>
<div3><head>vv.  31-45</head>
<lg><l>Noi salavam per entro el saxo ropto</l>
<l>et d'ogni lato ne stringea lo stremo,</l>
<l>et piedi et mani voleva 'l suol disotto.</l></lg>
<lg><l>Poi che noi fumo in su l'orlo suppremo</l>
<l>dell'alta ripa, alla scoperta piaggia:</l>
<l>"Maestro mio - dix'io - che via faremo?"</l></lg>
<lg><l>Et egli ad me: "Nessun tuo passo caggia;</l>
<l>pur su al monte drieto ad me acquista,</l>
<l>fin che n'appaia alchuna scorta saggia".</l></lg>
<lg><l>Lo sommo era alto che vincea la vista</l>
<l>et la costa superba più assai</l>
<l>che da mezo quadrante a centro lista.</l></lg>
<lg><l>Io ero lasso quando cominciai:</l>
<l>"O dolce padre volgiti et rimira</l>
<l>chom'io rimangho solo se non restai".</l></lg>
<lg><l>"Figluol - mi dixe - in fin quivi ti tira"</l>
<l>additandomi un balzo pocho in sue</l>
<l>che da quel lato el poggio tutto gira.</l>
</lg>
<p>[31-33] Dimostra che la via era facta per forza di scarpello, rompendo el saxo, a dimostrare, che sanza forza et industria non possiamo vincere la difficultà di questa montata, la quale per la ragione di sopra decta è più laboriosa et malagevole che 'l resto; il perchè l'appostolo dixe: "insuavem et asperam facit nobis viam virtutis longa consuetudo peccandi". Et Tullio: "optima forma vivendi eligenda esse quam iocundam reddet consuetudo"; <emph>et d'ogni lato noi stringea l'extremo</emph>: era la via molto strecta, perchè le virtù consiston nel mezo el quale a rispecto dell'extremità è strectissimo. Et è chome una linea, la quale vada dall'una parte all'altra pel centro. Et ogni volta che s'esce di questa linea, si cade in uno de gl'extremi, o nell'excesso o nel defecto. Et aggiugne, che el suolo disotto era sì erto che voleva piedi et mani, cioè bisognava andare carponi, et allegoricamente significa, che bisogna e piedi, cioè l'appetito et le mani, cioè l'actione et operatione. Perchè non basta havere sommo appetito del salire, cioè del purgarsi, se tale cupidità non si mette in opera. Perchè chome dice Aristotele nell'<emph>Ethica</emph>, la virtù moral consiste nell'operatione. Et christianamente possiamo dire, che non basta l'affectione se non s'arroge satisfactione.</p>
<p>[34-36] <emph>in su l'orlo suppremo</emph>: haveano salito la più alta stremità del balzo, tra 'l quale et l'altro balzo era la ripa scoperta. Imperochè mentre, che salivano el balzo, andavano per quella via strecta, et cupa, et non vedeano. Ma giuncti in su l'orlo, vedevono la piaggia spedita; <emph>che via faremo?</emph>: optima chosa è che benchè l'appetito sia acceso alla purgatione dell'animo, nientedimeno debba fare tutto col consiglo della ragione superiore.</p>
<p>[37-39] Et lui gli risponde <emph>Nessun tuo passo caggia</emph>: non andare alla china, cioè non tornare mai in drieto, et non pensare alle chose deiecte, et basse, et terrene; <emph>pur su al monte drieto a me acquista</emph>, seguita la ragione salendo sempre alle virtù, <emph>fin che mi paia alchuna scorta saggia</emph>: imperochè quando l'huomo si mette in viaggio per salire alle virtù purgatorie, seguitando la ragione, dopo alchun progresso Iddio ha misericordia del suo buon proposito, et quello che non può nostra fragilità, lui supplisce con la gratia illuminante, cooperante, et perficiente, le quali sono saggie scorte. Et delle quali habbiamo decto nella prima cantica.</p>
<p>[40-42] <emph>Lo sommo</emph>, la sommità del monte, <emph>era alto che</emph>, in forma che, <emph>vincea la vista</emph>, de gl'occhi miei. Et invero queste virtù purgatorie sono sì excelse et ardue, che gl'occhi di Danthe, <emph>i.</emph> la cognitione della sensualità et della ragione inferiore, non v'arriva. Et per dimostrare questa difficultà del salire, aggiugne, che la costa era <emph>più superba</emph>, più erta, che non è la <emph>listra</emph>, cioè la linea, che dal centro del quadrante va pel mezo d'esso insino alla circunferentia. Quadrante appresso de gl'antichi Greci, fu chiamato "gnomon". Nè fu horiuolo d'alchuna ragione a Roma, prima che questo. Et secondo Varone et Plinio, M. Valerio Messalla fu el primo che di Catania, città di Sicilia, la quale nel suo consolato havea vincta, arrechò el quadrante nell'anno CCC.LXXVII. dopo la edificatione di Roma. Et benchè non fussi molto vero, nè le sue linee conrispondessino bene a l'hore, pure usoron quello novantanove anni. Insin che Q. Martio Philippo, el quale fu censore con L. Paulo, ne pose appresso a questo un altro più ordinato. Il che fu molto grato al popolo. Ma perchè el quadrante niente giova, quando el sole è coperto, Scipione Nassica trovò l'horiuolo non di polvere, chome e nostri, ma d'acqua, la quale stillando minutissimamente distingueva l'hore. Et questo fu cinquecento novanta sei anni dopo Roma hedificata, nè truovo io che e Romani, o altre genti, havessino in quegli tempi campane, o per horiuoli, o per altro. Questo ho decto brevemente del quadrante, che mostra l'hore. Ma acciochè meglo s'intenda el senso di Danthe, el quale è non che la via fussi ritta, chome un muro, perchè impossibil gli sarebbe stato el salirla, ma che fussi pocho men piegata, diremo, che in questo modo pone el quadrante de gl'astrologi. Hanno gl'astrologi tre instrumenti principali. Spera materiale, la quale dimostra tutto el cielo, et e suoi circuli. El secondo è astrolabio tondo, ma schiacciato in forma di taglieri, nel quale si dimostra tutta la positione del cielo. El terzo è un quadrante, el quale è la quarta parte dell'astrolabio. Adunque dividerai un tagliere dal centro per linee recte, insino alla circonferentia, in quattro parti equali, et una di quelle fa el quadrante, et se torrai questo quadrante, et tirerai una linea pel mezo dal centro alla circonferentia, et dipoi porrai a giacere el quadrante in summo de' due lati, alhora vedrai, che la linea facta non sarà al tutto ritta, ma nientedimeno pocho vi mancherà. Conchiude adunque che era salita molto erta, ma non però in forma di muro.</p>
<p>[43-45] <emph>Io ero lasso</emph>: sempre si stracca la sensualità, et la ragione inferiore, nella difficultà dell'opere virtuose. Et però addomanda conforto. Imperochè lo 'ntellecto spesso andando avanti, lascia la sensualità in drieto, la quale rimarrebbe se non si rivolgessi, et confortassila. Et nota che Danthe lo chiama <emph>padre</emph>, et Virgilio chiama lui <emph>figluolo</emph> perchè vuole dimostrare, che già la sensualità è sì concorde con la ragione, che l'ubbidisce, non chome schiavo al signore, che ubbidisce forzato; nè chome discepolo al preceptore, che vuole prima che ubbidischa apertamente intender la ragione; ma chome figluolo a padre, che vuole che sua vogla sia quella medesima che del padre. Il che quando è in alchuno huomo, non dubiterà, che non possi pervenire alla purgatione. Queste tre spetie d'ubbidientia significò Danthe nella prima cantica, quando dixe "tu padre, tu maestro, tu signore", et quivi le dichiarammo; <emph>infin qui ti tira</emph>: sforzati di condurti in fin qui, imperochè dipoi sarà la via meno erta; et sempre nelle chose ardue sempre el principio è più che 'l mezo del tutto; <emph>additandomi</emph>: mostrandomi col dito, el quale cigneva el poggio da quel lato, dove era Danthe chome vederen disotto, perchè dall'altra parte del poggio erono valloni.</p></div3>
<div3><head>vv.  52-57</head>
<lg><l>Sì mi spronavon le parole sue,</l>
<l>ch'io mi sforzai carpando appresso a llui,</l>
<l>tanto che 'l cinghio sotto e piè mi fue.</l></lg>
<lg><l>A seder ci ponem ivi ambe due</l>
<l>volti al levante onde eravan saliti,</l>
<l>che suole a rriguardar giovare altrui;</l></lg>
<lg><l>Gl'occhi prima drizai a' bassi liti,</l>
<l>poscia gl'alzai al sole; et admirava</l>
<l>che da sinistra n'eravan feriti.</l>
</lg>
<p>Fa la ragione superiore co' suoi conforti, che la inferiore fa quasi lo 'mpossibile. Et non è sanza cagione, che Virgilio non vuole, che si posi, prima che sia in sul balzo. Imperochè la ripa è luogho lubricho, et sdrucciolevole, et chi vi si posa, può sdrucciolando cadere in giù. Ma chi monta el balzo, perchè non è sanza alquanto di piano, può seder sanza pavento di sdrucciolare. Adunque nelle chose molto ardue è necessario che l'huomo si posi. Perchè altrimenti si straccha in forma, che non si potrebbe condurre al fine. Ma non si posi prima che sia in luogho, che non ricaggia in drieto. Posonsi a sedere, volti donde eron venuti. Imperochè chi dopo la salita si rivolge, par che si conforti del riguardare. Et allegoricamente, chi volge la mente in drieto a considerare la salita facta, cioè la difficultà già passata, confortasi et rifranchasi a sopportare quella che resta.</p>
<p>[52-54] <emph>volti al levante onde eravan saliti</emph>: perchè indi haveano principiato la salita.</p>
<p>[55-57] <emph>Gl'occhi prima drizai a' bassi liti, Poscia gl'alzai</emph>: assai conforto pigla, chi s'è già messo per la via delle virtù, considerare la basseza delle chose terrene, donde s'è partito. Et dipoi l'alteza delle divine, alle quali ha facto proposito di montare. Et maraviglavomi, che conciosia che in questo hemisperio chi sta volto al levante è percosso dal sole dalla spalla dextra, perchè di quivi è mezo dì; in quello ci percotea dalla sinistra. Et in questo noterai che è grandissimo ornamento al poeta, quando oltra alla materia propria del suo poema illumina, et distingue, rifiorisce con molte altre chose, chome qui, diviando al quanto dal proposito, toccha alchuni luoghi d'astrologia.</p></div3>
<div3><head>vv.  58-75</head>
<lg><l>Ben s'avvidde el poeta ch'io stava</l>
<l>stupido tutto al carro della luce</l>
<l>ove fra noi et aquilone entrava.</l></lg>
<lg><l>Ond'egli a me: "Se Castore et Polluce</l>
<l>fussero in compagnia di questo specchio</l>
<l>che su et giù del suo lume conduce,</l></lg>
<lg><l>Tu vederesti el zodiacho rubecchio</l>
<l>anchora a l'orse più strecto rotare,</l>
<l>se non uscissi fuor del camin vecchio;</l></lg>
<lg><l>Chome ciò sia se 'l vuoi poter pensare</l>
<l>drento raccolto imagina Syon</l>
<l>con questo monte in su la terra stare</l></lg>
<lg><l>Sicch'ambe due hann'un solo orizon</l>
<l>et diversi hemisperi, onde è la strada</l>
<l>che mal non seppe carreggiar Phethon;</l></lg>
<lg><l>Vedrai chom'a costui convien che vada</l>
<l>dall'un quand'a colui dall'altro fiancho,</l>
<l>se lo 'ntellecto tuo ben chiaro bada".</l>
</lg>
<p>[58-60] Accorsesi Virgilio <emph>che io stavo Stupido</emph>, et pieno di maravigla, vedendo el <emph>carro della luce</emph>, cioè el sole essere tra 'l septentrione et noi. Maraviglandomi dunque haverlo dal septentrione; conciò sia che in questo hemisperio ci sia da mezo giorno. Vuole dimostrare el poeta, che l'altro hemisperio, dove finge essere, sta pel contrario di questo. Adunque chome a noi sempre va el sole da mezo dì, et gecta l'ombre a tramontana, così a quegli di là viene el sole di verso la tramontana nostra. Et Virgilio et Danthe venivono a essere al lato allo equatore inverso el polo antartico, el quale è tanto di là dall'equatore, quanto el nostro artico è di qua. Nè si sarebbe maraviglato Danthe d'avere el sole da septentrione, se havessi considerato essere nell'altro hemisperio di là dalla torida zona verso l'antartico. Onde Virgilio risponde che anchora vedrebbe el sole più presso a septentrione, se chome era in ariete, fusse stato con Castore et Polluce, cioè in Gemini. Dove è da intendere, che cominciando el zodiaco da ariete, veggiamo, che questo segno è al lato all'equatore, et comincia quindi, dopo el quale è el tauro verso el septentrione; et dopo el tauro sono gemini, et questi sono tanto propinqui al septentrione, che quivi finisce el tropico estivale. Dipoi è el cancro, el quale comincia dall'altra parte di septentrione. Et dopo lui è el leone, el quale declina verso l'equatore. Et dipoi è la vergine, la quale finisce all'equatore. Dopo questi è la libra, che comincia disotto all'equatore, chome ariete disopra. Seguitano gl'altri segni, e quali discostandosi dall'equatore, s'accostano al polo antartico insino al sagictario, che finisce el tropico hiemale; et qui comincia el capricorno. Poi l'aquario, poi e pesci, e quali finiscono all'equatore, onde comincia l'ariete.</p>
<p>[61-63] Dice adunque Virgilio, che se 'l sole fussi in gemini, Danthe lo vedrebbe anchora più presso al septentrione, perchè tal segno è più septentrionale. Pose Castore et Polluce per gemini, seguitando chome poeta le poetiche favole, le quali narrano, che di Iove diventato cygno, et di Leda mogle di Tindaro, nacquono Castore et Polluce. Altri dicono, che due uova partorì Leda di Iove cygno diventato, et dell'uno nacque Polluce et Helena mogle di Menelao, et rapita da Paris. Et questi due furono inmortali. Dell'altro uscì Castore et Clytemestra. Altri dicon che fu uno solo huovo, et di quello nacquono Castore, et Polluce, et Helena. Alchuni dicono, che Castore fu mortale, et nato non di Iove, ma di Tyndaro. Polluce et Castore tornando con gl'Argonauti, rapirono le figluole di Leucippo sposate a Lynceo et ad Ida. Onde Lynceo uccise Castore, et Polluce Lynceo per vendicare el fratello. Et Ida harebbe ucciso Polluce, se Iove non l'havessi soccorso. Iove adunque gl'asumpse in cielo, et posegli nel terzo segno del zodiaco decto gemini, perchè è facto di questi due frategli, e quali erono gemini, <emph>i.</emph> nati a un portato. Et Polluce inmortale partì la sua inmortalità con Castore; el che fingono e poeti, perchè quando l'uno di questi scende al contrario hemisperio, l'altro sale al nostro. Altri dicono che meritorono el cielo, perchè purgorono el mare greco da' corsali. Altri, perchè nella navicatione de gl'argonauti liberorono la nave Argos da molte tempeste. Onde dipoi in cielo erono invocati da' navicanti, chome stelle salutari, et propitii, et quando apparivano in forma di lumi, cessava la tempesta, chome pon Plinio. Et Horatio nell'ode: "quorum simul alba nautis stella refulsit, Concidunt venti levis afflat aura. Et minax quia sic volvere ponto unda recumbit". Il che è simile a quello, che a' nostri tempi si dice di sancto Hermo. El primo, <emph>i.</emph> Polluce, ha nove stelle, delle quali una nel capo, et due nelle spalle, sono molto chiare. Castor ha .X. stelle. Sono in tutto diciannove; <emph>fossero in compagnia di quello specchio</emph>, del sole, <emph>che</emph>, el quale, <emph>su et giù</emph>: nell'emisperio disopra et in quel disotto, perchè illumina l'uno et l'altro. Onde Virgilio: "nosque ubi primis equis Oriens afflavit hanelis, Illic sera rubens accendit lumina Vesper". Altri dicon <emph>su et giù</emph>, perchè dà lla sua luce a Marte Iove et Saturno pianeti collocati sopra di lui. Et similmente a Venere, Mercurio, et alla luna inferiori ad sè.</p>
<p>[64-66] <emph>Tu vederesti el zodiaco rubecchio</emph>: tu vedresti quella parte del zodiaco, dove sono gemini, <emph>rubecchia</emph>, la quale rosseggerebbe pel sole, se vi fusse drento, chome è in ariete; <emph>rotare anchora più strecto all'orse</emph>: perchè quel segno chome habbiam decto è el più presso al septentrione; <emph>se non uscissi fuor del camin vecchio</emph>: se non facessi altro corso, che si sogla.</p>
<p>[67-72] Ma <emph>se vuoi potere</emph> comprendere, perchè in questo luogho el sole ci sia da tramontana, <emph>drento raccolto</emph>, cioè racchogli la mente in te, et non pensare ad altra chosa, <emph>et imagina Sion</emph>, che è monte di Hierusalem, <emph>con questo monte</emph>, del purgatorio, <emph>in su la terra stare</emph>: intendi per opposito, perchè Sion è nel nostro hemisperio, et quello è nell'altro, per opposito l'uno all'altro, et dichiaralo dicendo <emph>sicchè amendue hanno un solo orizon</emph>: cioè el cerchio lineare, che divide l'uno hemisperio dall'altro, ma <emph>diversi hemisperi</emph>, chome è decto. Adunque chome nel nostro hemisperio la quarta habitabile è verso el nostro polo artico; chosì l'isola del purgatorio è nell'altro hemisperio, inverso el lor polo antartico. Dicono, che Hierusalem è in sul mezo colmo della terra nel nostro hemisperio, chome Danthe finge, che in quell'altro hemisperio sia el monte del purgatorio; <emph>ove è la strada</emph>, la via del sole el quale non esce mai del zodiacho, <emph>che mal non seppe carreggiar Phethon</emph>: cioè la quale per suo male Phethon non seppe tenere col carro suo; <emph>mal non seppe</emph>: con suo mal, con suo danno, non seppe. Phethon fu figluolo del sole, et domandò al padre, che con giuramento gli promectessi concedergli el benefitio, el quale gli domandassi. Promesse el sole. Chiese Phethonte, che un sol giorno gli lasciassi guidare e suoi cavalli pel cielo. Concedectelo el padre per non essere spergiuro. Ma prima con molte ragioni s'ingegnò sconfortare el temerario giovane, che si toglessi dalla 'mpresa, perchè non potrebbe reggere la ferocità de' suoi cavalli. Ma non seppe Phethonte reggere e cavagli; e quali lasciando el cielo del sole, vennono sì bassi che ardevono la terra. Onde fu constrecto Iove con sua celestiale saetta percuotere Phethonte. Il perchè morto cadde in Po. Et per questo el Petrarcha dixe: "Phethonte odo che 'm Po cadde et morio".</p>
<p>[73-75] <emph>Vedrai</emph>, intenderai per queste ragioni, <emph>chome conviene</emph>, che 'l sole <emph>vada a costui</emph> del polo antartico <emph>dall'un fianco</emph>, cioè dal sinistro, <emph>quando a colui</emph>, del nostro polo artico va <emph>dall'altro fianco</emph>, cioè dal dextro, <emph>se 'l tuo intellecto bada</emph>, cioè attende, badare in nostra lingua è quello, che in latino dicono "vacare".</p></div3>
<div3><head>vv.  79-87</head>
<lg><l>"Certo - dix'io - maestro mai un quancho</l>
<l>non vidi chiaro sì chom'io discerno</l>
<l>là dove mio ingegno parea mancho,</l></lg>
<lg><l>Che 'l mezo cerchio del moto superno,</l>
<l>che si chiama equatore in alchuna arte</l>
<l>et che sempre rimane tra 'l sole e 'l verno,</l></lg>
<lg><l>Per la ragione che di', quinci si parte</l>
<l>verso septentrione quando gl'Ebrei</l>
<l>vederan lui verso la calda parte.</l></lg>
<lg><l>Ma s'a te piace volentier saprei</l>
<l>quant'havemo ad andar, che 'l poggio sale</l>
<l>più che salir non posson gl'occhi miei".</l>
</lg>
<p>Dimostra Danthe haver inteso per dinotare, che la sensualità, benchè di sua natura non sia rationale, niente dimeno ne può esser facta partecipe. Et chome discepolo narra a Virgilio quello che intende, acciochè lui chome maestro lo corregha, dove manchassi.</p>
<p>[79-81] <emph>el mezo cerchio</emph>: pongono e mathematici tra l'un polo et l'altro cinque cerchi paralelli, cioè equidistanti. El primo è circa al polo artico, et chiamasi paralello artico, et questa chiama Virgilio la zona fredda, sobto la quale non s'habita per lo troppo freddo. Et dopo quello con equidistante spatio è un altro cerchio decto tropico estivo. Imperochè insino a quello sale el sole a septentrione. Et quando escie de' gemini fa el solstitio extivo, et alhora è el maggior dì di tutto l'anno. Et tutto lo spatio che è tra 'l decto cerchio et l'altro del polo è decto zona temperata, et sotto quella si può habitare. Dipoi è el terzo cerchio decto equinoctiale, o vero equatore, perchè quando el sole è qui, già e giorni sono appareggiati con le nocti. Et questo è nel principio d'ariete, quando el sole s'accosta a noi, perchè le nocti insino a quel tempo eron maggiori. Et nel principio della libra, quando el sole si dilunga da noi, dove e dì, e quali erono maggiori, s'aghuaglano con le nocti. Imperochè dal principio d'ariete insino al fine de' gemini sempre crescie. Dipoi dal principio di cancro insino al principio della libra scema, in forma che quivi &lt;...&gt;, perchè tale segno toccha el circulo equatore. Dall'altra parte opposta all'ariete è scemato tanto el dì, che s'agguagla con la nocte. Dipoi anchora va sempre scemando pe' segni meridiani, che sono insino all'ariete, la libra per lo schorpione et pel sagictario, et nella fine del sagictario fa la maggior nocte dell'anno. Dipoi nel principio del capricorno fa el tropico, et solstitio hiemale, et comincia el sole a salire a septentrione, et e dì a crescere, in forma, che nel principio d'ariete sono tornati pari alle nocti; <emph>el mezo cerchio</emph>: questo è el cerchio equinoctiale, el quale è decto equatore, perchè quando el sole è in quel grado, o d'ariete, o di libra, el qual toccha questo cerchio, el dì et la nocte son pari; <emph>in alchun'arte</emph>: chome è l'astrologia; <emph>del moto superno</emph>: el cerchio equatore è nel mezo equidistante da' due poli artico et antartico, e quali e mathematici dicon essere fixi et inmobili, et in quegli si gira el primo mobile da ariete inverso Occidente, et tyrasi drieto l'octava spera, nella quale è el zodiacho, et l'altre stelle fixe, et tutti e septe pianeti. In forma che in ventiquattro hore tutti questi cieli fanno una revolutione intera. Et niente dimeno l'octava spera si volge con contrario moto in cento anni un grado. Et similmente tutti e pianeti si volgono con contrario movimento. Et questa revolutione si fa in su due poli mobili, e quali eschono da e dua inmobili decti disopra. Et perchè lo spatio dall'un polo all'altro è C.LXXX. gradi, l'equatore è distante da ogni polo novanta gradi; adunque lo equatore è mezo cerchio, perchè è in mezo de' poli, et divide el zodiaco in due mezi; <emph>et che sempre rimane tra 'l sole e 'l verno</emph>: imperochè se 'l sole è di qua, cioè ne' segni septentrionali, noi habbiamo la state, et nell'altro hemisperio, che è di là dall'equatore, è verno, et chosì per l'opposito. Adunque questo cerchio sempre rimane tra 'l sole, che fa la state, et el verno.</p>
<p>[82-84] <emph>Per la ragione che quinci si diparte</emph>: la ragione è che el sole si parte <emph>quinci</emph>, cioè da questo hemisperio, che è sotto e segni meridiani, e quali sono libra, scorpio, sagictario, capricorno, aquario, et pesci. Et va verso septentrione, perchè alhora era nell'ariete, el quale tocca l'equatore dalla parte superiore di septentrione; <emph>quanto gl'Hebrei</emph>: cioè tanto quanto gl'Hebrei. E quali popoli sono sì presso all'equatore nel nostro hemisperio, chome fusse Danthe nell'altro hemisperio. Et è la sententia, che tanto si dilunga dal monte del purgatorio in quello hemisperio el sole andando verso tramontana, quanto si dilunga da Hierusalem, andando a' segni meridiani. Et però dice <emph>verso la calda parte</emph>. Nè mi pare da intender che qui tocchi altra historia.</p>
<p>[85-87] <emph>Ma s'a te piace</emph>: ricordisi el poeta della verissima sententia: "spiritus promptus est caro vero infirma". Adunque benchè Danthe, cioè la sensualità, sia ubidiente alla ragione, niente dimeno l'opere virtuose gli paion difficili nel principio, et però non è maravigla, se gl'occhi suoi non arrivano alla cima di questo monte; perchè non può chi è anchora in principio delle virtù purgatorie intendere el progresso in sino al fine.</p></div3>
<div3><head>vv.  94-99</head>
<lg><l>Et egli ad me: "Questa montagna è tale</l>
<l>che sempre al cominciar disotto è grave,</l>
<l>et quanto più va su et men fa male;</l></lg>
<lg><l>Però quand'ella ti parrà suave</l>
<l>tanto che 'n su andar ti fia leggiero,</l>
<l>chom'a sseconda giuso andar per nave,</l></lg>
<lg><l>Alhor sarai al fin d'esto sentiero;</l>
<l>quivi di riposar l'affanno aspecta.</l>
<l>Più non rispondo, et questo so per vero".</l></lg>
<lg><l>Et chome gl'hebbe sua parola decta,</l>
<l>una voce da presso sonò: "Forse</l>
<l>che di sedere inprima havrai distrecta".</l>
</lg>
<p>Spesse volte in un medesimo huomo nasce disputatione tra l'appetito et lo 'ntellecto; adunque dove non è anchor vero habito delle virtù, l'operationi di quelle sono difficili al senso. Ma la ragione domandata dal senso, quando ha havere fine la montata non vi pone spatio determinato, perchè havendosi sempre a usare l'opere virtuose se ne sbigoctirebbe el senso. Ma dimostra quello che è vero, et può assai confortare el senso dicendogli "monta francamente". Imperochè la natura di questa erta è tale, che quanto più si monta, più diventa facile. Et certo perchè le spesse et frequentate operationi a pocho a pocho induchon l'habito, el quale, acquistato, fa, che l'operationi, che prima pareano difficili, sono facili. Interviene che quanto più ci appressiamo all'habito operando, tanto meno ci sia grave; adunque quando questa salita ti parrà soave, in forma che el montare ti sarà chosì facile, chome è facile navicare alla seconda d'un fiume, alhora sarai al fine del salire, <emph>i.</emph> alla perfectione dell'operationi, che è l'habito.</p>
<p>[94-96] Per la qual chosa <emph>quivi di riposare l'affanno aspecta</emph>: quasi dica: differisci ogni tuo riposo insino a quel luogho, et in questo mezo non ti fermare tra via, perchè l'operationi virtuose non ti condurrebbono a l'habito, se non le continuassi; <emph>più non rispondo</emph>: perchè questo è a sufficientia. Tienlo <emph>per vero</emph>, perchè pocho disopra come dicemmo d'Aristotil, chosì dicho, che tutti e philosophi per chosa certa danno, et la sperientia si concorda con l'auctorità loro, che el segno d'haver facto habito è dilectarsi delle operationi. Ma <emph>maxime</emph> pon qui l'habito delle virtù purgatorie, perchè sono molto più perfecte, che le civili. Il che ti fia facile ad intendere, se ritornerai su al luogho, dove distesamente ho decto di quelle.</p>
<p>[97-99] <emph>Et come egli hebbe sua parola decta, Una voce da presso sonò: "Forse"</emph>: qual fussi pocho disotto intenderai. Et dice <emph>sonò</emph>, quasi vogla dimostrare, che parlò chiaramente, et con certa efficacia. Perchè dicea da animo. Et conciò sia che epsa havessi sempre rifuggito la faticha, gli parea questa montata molto più difficil, che non pare a chi è uso in alchuno virtuoso exercitio.</p></div3>
<div3><head>vv.  100-105</head>
<lg><l>Al suon di lei ciaschun di noi si torse,</l>
<l>et vedemo a mancina un gran petrone,</l>
<l>del qual nè ei nè io prima s'accorse;</l></lg>
<lg><l>Là ci traemmo, et ivi eron persone</l>
<l>che si stavano all'ombra drieto al saxo</l>
<l>chom'huom per negligentia a star si pone.</l>
</lg>
<p>[100-105] Virgilio et io ci volgemo, donde veniva la boce, et vedemo quelle anime da man sinistra, a dinotare el pravo et tardo otio della negligentia, et non sanza cagion dice, che non s'erono accorti anchora di quelle. Perchè la vita del negligente è simile alla morte. Nè fa operatione alchuna, per la quale possi venire in notitia, o di bene, o di male. Adunque passavano sanza haverne notitia, se una di quelle non havesse decto "che di sedere in prima harai distrecta", cioè disagio. Le quali parole erono per isconfortare Danthe. Il che significa, che quanta notitia habbiamo di simili huomini è che o con l'exemplo, o con le parole ci sconfortano dalle virtuose imprese. Ma essendo queste in purgatorio non è da intendere, che usassi tali parole per nuocere a Danthe. Ma non potè contenersi, che havendo in tanto horrore la laboriosissima erta, non ne dicessi suo parere più tosto per compassione, che per invidia. El saxo che togleva loro el caldo, <emph>i.</emph> la luce del sole, è lo stupore et la graveza della pigricia, che gli togle el caldo del sole, <emph>i.</emph> l'amore della virtù, et la luce, che è el lume della ragione.</p></div3>
<div3><head>vv.  112-126</head>
<lg><l>Et un di loro che mi sembiava lasso,</l>
<l>sedea et abbracciava le ginocchia</l>
<l>tenendo el viso in giù tra esse basso.</l></lg>
<lg><l>"O dolce signor mio - dix'io - adocchia</l>
<l>colui che mostra sè più nigligente</l>
<l>che se pigritia fusse sua sirocchia".</l></lg>
<lg><l>Alhor si volse a noi et pose mente</l>
<l>muovendo el viso pur su per la coscia,</l>
<l>et dixe: "Hor va tu su che se' valente".</l></lg>
<lg><l>Conobbi alhor chi era, et quell'angoscia</l>
<l>che m'avacciava un pocho anchor la lena,</l>
<l>non m'impedì l'andare a llui, et poscia</l></lg>
<lg><l>Ch'a llui fu' giunto, alzò la testa apena</l>
<l>dicendo: "Hai ben veduto chome 'l sole,</l>
<l>da l'humero sinistro el carro mena?".</l></lg>
<lg><l>Gl'acti suoi pigri et le corte parole</l>
<l>mosson le labbra mie un pocho a riso,</l>
<l>poi cominciai: "Belacqua a me non dole</l></lg>
<lg><l>Di te homai, ma dimmi perchè asiso</l>
<l>qui ritto se'? attendi tu iscorta</l>
<l>o pur lo modo usato t'ha ripriso?"</l>
</lg>
<p>Non poteva meglo exprimere un negligente ponendo a sedere in terra con le gambe raccolte, in forma che volendo guatare in su, driza la mira su per le cosce. Et benchè gli sia disagio sedere a quel modo, nientedimeno la pigritia ve lo tiene. Onde dice Salomone: "ascondit piger manus suas sub ascellas suas, et laborat, si eas ad os convertit".</p>
<p>[112-114] <emph>Preterea</emph> queste parole <emph>Hor va su tu che se' valente</emph>, dimostrano quel medesimo. Imperochè el negligente si sdegna, che un altro sia sollecito, et con parole ironiche lo dileggia. Et il simile fa pocho disotto, quando dice, che appena alzò la testa, et beffalo, che habbi voluto sapere, perchè quivi el sole gictava l'ombra a sinistra, perchè sempre e pigri scherniscono chi è diligente, investigare alchuna chosa degna.</p>
<p>[115-117] <emph>quella angoscia</emph>, quello affanno, <emph>che m'avacciava la lena</emph>: che m'affrettava l'anelito, o vero fiato. Imperochè chi va all'erta, gl'abonda assai alito, et dagli affanno. Perchè el moto et il peso di portare el corpo in su, excita calore. Et quanto più riscalda el cuore, più aria et fiato bisogna, che e polmoni tirino al cuore, per rinfrescharlo. Onde el tanto alito affanna.</p>
<p>[121-126] <emph>un poco a riso</emph>: perchè l'huomo modesto non usa troppo riso; <emph>non duole Di te</emph>: perchè ti vegho in luogho salvo. Capta qui benivolentia dalla persona sua, dimostrando che gli sarebbe stato molesto haverlo trovato in piggiore grado. Et factoselo benivolo, lo riprende per excitarlo da tanta pigritia; <emph>attendi tu</emph>, aspecti tu, <emph>Belacqua</emph>: chiamollo per proprio nome, il che dinota amore et benivolentia, quando parliamo a pari, o inferiore. Onde Iunone virgiliana parlando a Eolo lo nomina dicendo: "Eole nanque tibi divum pater atque hominum rex".</p></div3>
<div3><head>vv.  127-135</head>
<lg><l>Et egli: "O frate andare in su che porta?</l>
<l>che non mi lascerebbe ire a' martyri</l>
<l>l'uccel di Dio che siede in su la porta;</l></lg>
<lg><l>Prima convien che tanto el ciel m'aggyri</l>
<l>di fuor da essa, quanto fece in vita,</l>
<l>perch'io 'ndugiai alfine e buon sospiri,</l></lg>
<lg><l>Se oratione in prima non m'aita,</l>
<l>che surga su di chuor che 'n gratia viva,</l>
<l>l'altra che vale che 'n cielo non è udita?"</l>
</lg>
<p>[127-129] <emph>O frate</emph>, o fratello, <emph>che porta</emph>, che giova, <emph>andare in su</emph>: quasi dica: niente, et la ragione è che <emph>l'uccello di Dio</emph>, <emph>i.</emph> l'angelo che siede in su la porta del purgatorio, del quale si dirà di sotto, non mi lascerebbe entrare.</p>
<p>[130-132] Perchè <emph>conviene che el cielo mi giri tanto</emph> tempo <emph>fuori da essa</emph> porta di purgatorio, cioè che passi tanto tempo, <emph>quanto</emph> tempo passò <emph>in vita</emph>. Et questo è secondo la fiction facta disopra, <emph>perchè io indugiai alla fine</emph> della vita <emph>e buon sospiri</emph>, <emph>i.</emph> e sospiri, che procedevono da vera contritione, et pentimento de gl'errori conmessi, et da sommo desiderio di ridursi a via diritta. Sono adunque buoni, perchè giovano et fanno buono chi gl'usa.</p>
<p>[133-135] Et nota la sententia dell'auctore, la quale è che l'orationi, di chi è in peccato mortale, non giovi a quegli del purgatorio.</p></div3>
<div3><head>vv.  136-139</head>
<lg><l>Et già 'l poeta innanzi mi salia</l>
<l>et dicea: "Vienne homai, vedi ch'è tocco</l>
<l>meridiano dal sole, et dalla riva</l></lg>
<lg><l>Cuopre la nocte già col piè Maroccho".</l>
</lg>
<p>[136-139] Non volea più la ragione tardare nella pigritia, et però admoniva Danthe che surgesse: <emph>vedi che meridiano</emph>, <emph>i.</emph> el circulo equatore, <emph>è tocco dal sole</emph>: adunque se 'l sole era arrivato a questo circulo, significa che era mezo giorno, <emph>et già la nocte chuopre col piè Maroccho dalla riva</emph>: <emph>i.</emph> venendo dal mare vicino a Maroccho, <emph>i.</emph> a Mauritania, la quale è regione d'Affrica posta in occidente. La sententia è questa, che essendo ne l'hemisperio di là dove era Danthe già mezo dì, dalla riva del Maroccho, el quale a noi è occidente, ma a lloro è levante, surge le nocte; et per questo inferisce, che nè el dì, nè la nocte è equale in tutte le parti de l'hemisperio, perchè prima è in oriente, che a mezo giorno, et prima a mezo giorno, che a ponente.
</p></div3></div2>
<div2><head>V</head>
<argument><p>CANTO QUINTO DELLA SECONDA CANTICA DI DANTHE</p></argument>
<div3><head>vv.  1-9</head>
<lg><l>Io ero già da quell'ombre partito,</l>
<l>et seguitavo l'ombre del mio duca,</l>
<l>quand'una retro a me drizando 'l dito</l></lg>
<lg><l>Forte gridò: "Ve' che non par che luca,</l>
<l>lo raggio da sinistra a quel disotto,</l>
<l>et chome vivo par che si conduca!".</l></lg>
<lg><l>Gl'occhi rivolsi al suon di questo motto,</l>
<l>et vidigli guatare per maraviglia,</l>
<l>pur me, pur me, et lume ch'era rotto.</l>
</lg>
<p>In questo quinto canto pone quegli, e quali excitati in disciplina militare in sino alla morte, differirono la penitentia. Et questi truova nel terzo balzo.</p>
<p>[1-9] Era adunque partito da quegli, che disopra pose, quando da uno altro fu mostrato a dito, perchè s'accorse, che era col corpo, perchè faceva ombra, et el sole non lo penetrava, chome l'anime incorporee, ma rimaneva ropto. Da molti è in questo antipurgatorio notato per maravigla Danthe esser col corpo. Il che dimostra l'otio grande di questi pigri. E quali se fussino stati in exercitio harebbono volto altrove loro pensieri.</p></div3>
<div3><head>vv.  10-21</head>
<lg><l>"Perchè l'animo tuo tanto s'impiglia</l>
<l>- dixe 'l maestro - che l'andare allenti?</l>
<l>che ti fa ciò che quivi si bisbigla?</l></lg>
<lg><l>Vien drieto a me et lascia dir le genti;</l>
<l>sta chome torre ferma che non crolla</l>
<l>giamai la cyma per soffiar de venti;</l></lg>
<lg><l>Che sempre l'huom in cui pensier rampolla</l>
<l>sovra pensieri, da sè dilunga el segno,</l>
<l>perchè la forza l'un dell'altro insolla".</l></lg>
<lg><l>Che potev'io più dir se non "I' vegno"?</l>
<l>Dixilo alquanto del color consperso</l>
<l>che fa l'huom di perdon tal volta degno.</l>
</lg>
<p>[10-15] Riprende la ragione la sensualità, cupida di fermarsi tra' negligenti. Et che troppa cura pone a quel che tra loro <emph>si bisbigla</emph>, <emph>i.</emph> con murmurio si favella, et confortalo che seguiti sè, cioè la ragione, et chome la torre non si muove, nè si piega per soffiar di venti, chosì chi vuol salir alle virtù purgatorie, debba stare fermo nel ben facto proposito. Nè per vanità alchuna, che senta da chi per negligentia non sale, debba abandonare la 'mpresa. Non muove la torre sua cima, <emph>i.</emph> chi ha facto fermo proposito di salire, non muti sententia, <emph>per soffiare di venti</emph>, <emph>i.</emph> per vane ragioni d'altri.</p>
<p>[16-18] <emph>Che sempre l'huomo in cui pensier rampolla</emph>: debba l'huomo dopo el buon facto proposito non andare vagillando con la mente, con varii pensieri, et cogitationi. Imperochè vagabundo nella diversità de' pensieri, si dilunga dal segno, che è el fine al quale havea facto proposito d'arrivare, et comincia stare ambiguo et perplexo. Perchè el pensiere sopravegnente <emph>insolla</emph>, <emph>i.</emph> rende vano, et anichila el primo. Et chome se 'l balestriere si dilungha dal berzaglo, più che non debbe, el colpo che trae <emph>insolla</emph>, <emph>i.</emph> invanisce, perchè el suo balestro non porta tanto, chosì interviene a chostui. Proprio solla diciamo nel ferro, quando in alchuna parte non è bene condensato, et sodo, ma lascia vano drento da sè; <emph>rampolla</emph>: è traslatione di gl'alberi, ne' quali sempre mettono nuovi rami. Il perchè rampollo significa nuovo ramo, nato in sul vecchio.</p>
<p>[19-21] <emph>Che potea io dire</emph>: quando la sensualità et l'appetito è facto ubidiente alla ragione, et quella dipoi gli mostri il vero, et a quello lo 'nviti, che può rispondere se non "io ti seguito"? Et questo dimostra haver facto Danthe. Ma la faccia sua si coperse di color vermiglo, che significa vergognarsi. Et soggiugne, che el vergognarsi fa l'huomo <emph>degno di perdono</emph>. Et dixe <emph>talvolta</emph>, perchè non sempre merita perdono la vergogna, ma quando essa è cagione, o che non cominciamo a errare, o se pur habbiamo cominciato, ce ne togle. Onde dice Aristotele, che la vergogna è buona ne' fanciugli, ma non ne' vecchi. Perchè ne' fanciugli è speranza, che se ne rimarranno. Nè vecchi non è perchè n'hanno facto habito.</p></div3>
<div3><head>vv.  22-30</head>
<lg><l>In tanto per la costa da traverso</l>
<l>venian gente dinanzi a noi un pocho,</l>
<l>cantando "Miserere" a verso a verso;</l></lg>
<lg><l>Quando s'accorse ch'io non davo locho</l>
<l>per lo mio corpo al trapassar de' raggi,</l>
<l>mutar lor canto in un "oh" lungo et rocho.</l></lg>
<lg><l>Et due di loro in forma di messaggi</l>
<l>corsoro incontro a noi et dimandarne:</l>
<l>"Di vostra condition fatene saggi".</l>
</lg>
<p>[22-24] <emph>In tanto</emph>: in quel mezo che Virgilio mi riprendea; <emph>per la costa</emph>: la quale salavamo, per esser nell'altro balzo; <emph>da traverso</emph>: venivono da traverso, perchè loro gyravano el monte, et noi salavamo adirittura; <emph>innanzi a noi</emph>: perchè arrivorono nella via ritta, che noi facciavamo, ma alquanto disopra noi.</p>
<p>[25-27] <emph>Quando s'accorsoro</emph>: mirabil phantasia, che questa medesima sententia dica in tanti varii modi; <emph>mutaro lor canto</emph>: per lo stupore, che hebbono per vedere un corpo vivo, lasciorono el cantare "Miserere mei". Et chome chi si maravigla dixono <emph>oh</emph>, con lungha pronuntia, et roca voce. Imperochè chi è oppresso da alchuna subita perturbatione, fa la voce rocha.</p>
<p>[28-30] Et due chome mandati dagl'altri ci domandorono dicendo <emph>fatene saggi</emph>, fateci amaestrati et docti, <emph>di vostra conditione</emph>, di vostro stato.</p></div3>
<div3><head>vv.  31-39</head>
<lg><l>E 'l mio maestro: "Voi potete andarne,</l>
<l>et ridir a color che vi mandaro,</l>
<l>che 'l corpo di chostui è vera carne.</l></lg>
<lg><l>Se per veder la sua ombra restaro,</l>
<l>chom'io aviso assai è lor risposto;</l>
<l>facciangli honore et esser può lor caro".</l></lg>
<lg><l>Vapori accesi non vid'io sì tosto</l>
<l>di meza nocte mai fender sereno,</l>
<l>nè sol calando nuvole d'agosto,</l></lg>
<lg><l>Che color non tornasser suso in meno;</l>
<l>et giunti là cogli altri a noi dien volta</l>
<l>chome schiera che scorre sanza freno.</l></lg>
<lg><l>"Questa gente che preme a noi è molta,</l>
<l>et venghonti a preghar - dixe 'l poeta -</l>
<l>però pur va et in andando ascolta".</l>
</lg>
<p>[31-36] Maraviglaronsi che uno col corpo potessi salire el monte. Il che non significa altro, se non che pare impossibile, che l'huom anchora in vita possi pervenire alle virtù purgatorie. Et certo è chosa mirabile, che l'animo oppresso dalla contagion del corpo, somerso nelle voluptà, et desiderii corporei, se ne possa liberare. Onde nella <emph>Sapientia</emph> non sanza maravigla dixe: "beatus vir qui inventus est sine macula, et qui post aurum non abiit. Nec speravit in pecunie thesauris. Quis est hic et laudabimus eum. Fecit enim mirabilia in vita sua, qui probatus est in illo, et perfectus est". Ma Virgilio, <emph>i.</emph> lo 'ntellecto, conosce, che benchè in pochi sia questa excellentia, nientedimeno pur è; onde subgiugne <emph>faccingli honore</emph>, perchè invero merita laude immortali l'huomo, che arriva a questo grado. Il che expresse, dicendo: "quis est hic et laudabimus eum".</p>
<p>[37-39] <emph>Vapor non vid'io mai</emph>: scrive Aristotele nella sua <emph>Meteora</emph>, che e vapori terrestri tirati in alto dal sole, alchuna volta sono sì grossi, et corpulenti, che non passano la regione di mezo dell'aria. Ma sono congelati dal freddo, o veramente si dissolvono et caggiono giù; ma quegli, che sono più sottili, s'inalzano più. Et di questo e meno viscosi dal caldo si risolvono in vento. E più viscosi non si potendo risolvere, salgano in tanto, che vicini alla spera del fuocho s'accendono. Et se sono di piccola quantità, presto si risolvono, et chosì accesi caggiono in forma di stella. Onde Ovidio: "Que si non cecidit potuit cecidisse videri". Et di questi parla al presente el poeta. Ma se sono di molta materia dura assai el fuoco a risolvergli in forma, che alchuna volta ardono, non solo molti dì, ma anchor più mesi; <emph>nuvole d'agosto</emph>: quando el sole è nel leone et <emph>maxime</emph> quando è presso alla canicola, interviene, che le nuvole pinte dal caldo, velocemente scendano. Perchè sempre el caldo incluso con l'humido genera vento, et el vento pigne le nuvole.</p></div3>
<div3><head>vv.  52-63</head>
<lg><l>"O anima che vai per esser lieta</l>
<l>con quelle membra con le quali nascesti</l>
<l>- venien gridando - un pocho 'l passo queta.</l></lg>
<lg><l>Guarda s'alchun di noi unqua vedesti</l>
<l>sicchè di lui di là novelle porti.</l>
<l>Deh perchè vai? deh perchè non t'arresti?</l></lg>
<lg><l>Noi fumo tutti già per forza morti,</l>
<l>et peccatori infino all'ultim'hora;</l>
<l>quivi lume dal cielo ne fece accorti,</l></lg>
<lg><l>Sicchè pentendo et perdonando fora</l>
<l>di vita uscimo a Dio pacificati,</l>
<l>che del disio di sè vedere n'accora".</l></lg>
<lg><l>Et io: "Perchè ne' vostri visi guati,</l>
<l>non riconoscho alchun, ma s'a vo' piace</l>
<l>chosa ch'io possa, spiriti ben nati,</l></lg>
<lg><l>Voi dite et io farò per quella pace</l>
<l>che drieto a' passi di sì facta guida,</l>
<l>di mondo in mondo cercar vi si face".</l>
</lg>
<p>[52-54] <emph>quivi el lume da cielo</emph>: la gratia illuminante dello spirito sancto.</p>
<p>[55-57] <emph>pentendo, et perdonando</emph>: non può finir sua vita in forma, che gli sia rimesso la colpa, chi non si pente degl'errori commessi. Et chi non perdona; onde è nell'oratione de Dio instituto: "dimitte nobis debita nostra sicut et nos dimictimus debitoribus nostris"; <emph>ch'el del disio</emph>: del disiderio di sè desso Idio <emph>n'accora</emph>, c'infiamma et ce ne stringe el chuore. Nè è da dire, che non paia giusto, che chi ha peccato in tutta la vita, si possi nella fine salvare, per pentersi nella fine. Imperochè chome el corpo stante la sanità nel chuore, si può ridurre ad optima valitudine, benchè el resto sia infermo, chosì l'anima inferma per lo peccato si riduce a sanità, stante in lei la gratia preveniente, la quale induce et dispone, dopo la qual dispositione sopraviene la illuminante, cooperante, et perficiente. Ricordomi havere decto della divina gratia nel secondo canto della prima cantica, quanto richiedeva quel luogho dove si tractava delle virtù inferiori alle purgatorie. Hora perchè le purgatorie sono più excellenti arrogerò alchune chose della divina gratia a quelle che disopra scrivemmo, molto utili a saperle. Et prima che l'huomo non può sanza divino aiuto et gratia conseguitare la beatitudine. Imperochè è manifesto che l'huomo, secondo la convenientia della sua natura, perviene a participare del sommo bene, che è Idio, più altamente, che le creature inferiori. Et perchè ha intellecto può intendere per sua operatione quella verità, che non s'intende co' sensi. Chome <emph>verbi gratia</emph> la verità, che el mele sia dolce, s'intende col senso del gusto, el quale ci è comune cogl'altri animali. Ma che Idio sia nostro sommo bene, non intendiamo col senso, ma con lo 'ntellecto, del quale non è partecipe altro animal che l'huomo. Nientedimeno non basta l'humano intellecto per sè per venire al suo sommo bene, el quale è posto in certa cognitione di verità, la quale excede la naturale nostra facultà; se adunque l'huomo è ordinato a quel fine, che trascende le sue forze, è necessario, che sia aiutato dalla divina gratia. Nè per questo sia, che alchuno dica che per l'aiuto della divina gratia, l'huomo sia constrecto ad operare secondo la virtù. Benchè dica Cristo nell'Evangelio: "nemo potest venire ad me, nisi pater qui misit me traxerit eum". Et Paolo a' Corinthi: "caritas Cristi urget vos", imperochè la divina gratia provede a tutte le chose, secondo el proprio modo di ciaschuna, chome apertamente dimostra l'Aquinate <emph>Contra gentiles</emph>. Ma è proprio d'ogni rationale creatura, che operi volontariamente, et sia signore delle sue operationi. Adunque opera secondo virtù per l'aiuto della divina gratia, la quale corrobora la volontà, ma non la costrigne, perchè l'huomo non può venire all'ultima sua felicità sanza virtù, essendo quella, e el premio delle virtù, et l'operationi sforzate non sono delle virtù, conciò sia che virtù non è senza electione. Nè electione sanza volontario. Onde non diciamo gl'animali bruti esser felici, se non per metaphora et similitudine, perchè non operan secondo virtù. Questo si dimostra nel .XXX. del <emph>Deuteronomio</emph>, dove dice: "considera quod hodie proposuerit dominus in conspectu tuo vitam et bonum, et e contrario mortem et malum, ut diligas dominum deum tuum; et ambules in viis eius". Et nell'<emph>Eccl.</emph>: "ante hominem est vita, et mors, bonum, et malum. Quod placuerit ei dabit illi". Nè voglo pretermectere in questo luogho, che nessuno pe' suoi meriti può conseguire el divino aiuto. Il che benchè con molte argomentazioni si pruovi, questa ci basti. Ogni premio et prezo, che si dà, et conferisce, debba havere proportione al merito, acciochè nella retributione s'observi giusta equità; et non sia maggiore el premio, che 'l merito. Ma l'effecto del divino aiuto sanza alchuna proportione supera et transcende le nostre operationi, le quali facciamo secondo la propria facultà; adunque per sue operationi non merita l'huomo la divina gratia. Il perchè Paolo a Tito: "non ex operibus iustitie que fecimus nos. Sed secundum suam misericordiam salvos nos fecit". Nè sia chi per le parole del propheta dicente "convertimini, et convertar ad vos", creda che le nostre operationi prevenghin la gratia divina. Ma la nostra conversione, con al quale ci convertiamo a Dio, aiuta subsequentemente quella. Di qui è manifesto l'errore de' Pelagiani, che volevono, che tale aiuto ricevessimo pe' nostri meriti. Et che 'l principio nella nostra giustificatione sia in noi, et dipoi la perfectione vengha da Dio. È adunque non premio de' nostri meriti, ma gratia. Di qui Paolo a' Romani: "si gratia est, iam non ex operibus. Alioquin iam gratia non est gratia". Nè è difficile a intendere, che per la <emph>gratia gratum faciens</emph>, l'huomo conseguita, che lui ama Idio, perchè epsa è in noi uno effecto di dilectione divina, <emph>i.</emph> fa che noi amiamo Idio. Et certo la prima intentione di chi ama è che lui sia amato di quel che lui ama. Et non può l'amato non amare. Adunque per la medesima siamo amati da Dio. Il perchè Paolo a' Romani: "caritas Dei diffusa est in cordibus nostris per spiritum sanctum, qui datus est nobis". Et Iohanni: "qui diligit me diligetur a patre meo. Et ego diligam eum. Et manifestabo ei me ipsum". Dimostrano e divini doctori, che la divina gratia crea in noi la fede, crea la speranza della pura beatitudine. Dimostra, che l'huomo sanza la divina gratia, non può perseverare nel bene. Nè può sanza quella liberarsi dal peccato. Nè quello fuggire. Ma torniamo al texto.</p>
<p>[61-63] <emph>per quella pace</emph>: quasi dica: per la vera pace, la quale non è quella che dà el mondo, ma quella, che el nostro redemptore, quasi per ultimo testamento, risalendo onde era sceso, ci lasciò. Nella quale è la vera felicità. Imperò che sancto Augustino scrive, che chome nella ciptà di Dio è decto sommo bene vita etherna, chosì ancora si può dire la pace essere sommo bene. Onde el psalmo canta: "lauda Hierusalem dominum, lauda Deum tuum Syon. Quoniam confortavit seras portarum tuarum, benedixit filios tuos in te. Qui posuit fines tuos pacem". Dice adunque el psalmo el fine suo, <emph>i.</emph> el suo sommo bene, esser la pace. Et pocho disotto diffinisce, che la pace della ciptà celeste è una ordinatissima et concordantissima società, et compagnia di fruire Idio; <emph>che drieto a' piedi di sì facta guida</emph>: imperochè chome habbiamo dimostro, se l'appetito non seguita la ragione, non acquisterà mai la pace. Ma seguitandola, lei lo menerà di mondo in mondo, menandolo prima per lo 'nferno, <emph>i.</emph> per la cognitione della viltà, bruttura, et detrimento de' vitii, la quale ci 'nduce a odiargli, et fuggirli. Et per consequente disideriamo di liberarcene. Onde dallo 'nferno passiamo nel purgatorio, <emph>i.</emph> vegniamo alla cognitione di quelle chose, che ci purghino. Et purgati saliamo al cielo.</p></div3>
<div3><head>vv.  64-69</head>
<lg><l>Et uno incominciò: "Ciaschun si fida</l>
<l>del beneficio tuo sanza giurarlo</l>
<l>pur che 'l voler non posse non ricida.</l></lg>
<lg><l>Ond'io che solo innanzi a gl'altri parlo,</l>
<l>ti priegho se ma' vedi quel paese</l>
<l>che siede tra Romagna et quel di Carlo,</l>
</lg>
<p>[64-66] <emph>sanza giurarlo</emph>: sanza che tu havessi decto "per quella pace". Et ordina chosì: <emph>ciaschun si fida del tuo beneficio, pur che non posse</emph>, cioè non potere, <emph>non ricida</emph>, non mozi, et impedischa, <emph>el volere</emph>.</p>
<p>[67-69] <emph>tra Romagna et quel di Carlo</emph>: cioè di Pugla, della quale fu Re Carlo Sanza Terra conte di Provenza, et poi Re di Pugla. Et intende qui della marca d'Ancona.</p></div3>
<div3><head>vv.  73-84</head>
<lg><l>Che tu mi sia de' tuoi prieghi cortese</l>
<l>in Fano, sì cche ben per me s'adori</l>
<l>perch'io possi purgare le gravi offese;</l></lg>
<lg><l>Quindi fu' io, ma li profondi fori</l>
<l>onde uscì 'l sangue in sul quale io sedea,</l>
<l>facti mi furno in grembo a gl'Antenori,</l></lg>
<lg><l>Là dove io più sicuro esser credea.</l>
<l>Quel da Esti el fè far, che m'havea in ira</l>
<l>assai più là che 'l dricto non volea;</l></lg>
<lg><l>Ma s'io fussi fuggito inver la Mira</l>
<l>quando fu' sopraggiunto ad Oriacho,</l>
<l>anchor sarei di là dove si spira.</l></lg>
<lg><l>Chosì 'l palude et le cannucce e 'l braco</l>
<l>m'apiglar sì ch'io caddi, et lì vidd'io</l>
<l>delle mie vene farsi in terra laco".</l>
</lg>
<p>Lunga historia recita l'Imolese della guerra, che fu tra Azone tertio Marchese di Ferrara, et Bolognesi, et Parmigiani, la quale perchè non mi pare necessaria a questo luogho pretermetto. Solo basti che in quegli tempi, Azone, ingegnandosi d'acquistare assai amici in Bologna, cupido di farsene signore, messe tanto sospecto a quel popolo, che molti degl'amici suoi fece confinare, et alcuno uccidere. Et in questo tempo venne podestà di Bologna messer Iacopo del Cassero ciptadino di Fano, el quale con crude et obprobriose parole ditraeva alla fama del marchese. Et <emph>inter cetera</emph> diceva lui haver giaciuto con la matrigna, et che lui era disceso d'una lavandaia di panni. Il che tanto fu molesto al marchese, che da quel tempo in là sempre lo fece tracciare da occulti assassini. Et finalmente andando lui podestà di Milano, navicò da Fano a Vinegia. Et indi a Padova; et nel contado di Padova ne' paludi, e quali sono presso ad Oriaco monte, fu ucciso da gl'assessini già decti.</p>
<p>[73-75] <emph>Quindi</emph>, <emph>i.</emph> da Fano, <emph>fu' io, ma gli profondi fori</emph>, le profonde et mortali ferite, <emph>ond'uscì el sangue in sul quale io sedea</emph>: parla secondo quegli philosophi, e quali dicono, che el sangue è la sedia dell'anima; <emph>in grembo a gl'Antenori</emph>: <emph>i.</emph> nel terreno de' Padovani, e quali discesono da Antenore troiano. Costui dopo la distruction di Troia, navicò in Italia, et pose Padova, la quale chiamò Patavium, secondo Servio "ab eo quod est petesthe", <emph>i.</emph> volare, perchè prese augurio dal volare degli uccegli, o veramente "quia telo petivit avem", <emph>i.</emph> con la saetta percosse uno uccello.</p>
<p>[76-78] <emph>quel da Esti</emph>: perchè e marchesi di Ferrara sono della chasa da Esti. Et è Esti un castello lontano da Padova venticinque migla. Onde fu l'origine di questi marchesi; <emph>che m'havea in ira</emph>, el quale mi portava più odio, <emph>che non volea el dritto</emph>: che non permetteva la iustitia et l'equità. Imperochè chome la chosa ingiusta è decta torta, chosì la giusta è decta dritta.</p>
<p>[79-81] <emph>inver la Mira</emph>: la Mira è un castello nel Padovano; <emph>dove si spira</emph>: dove s'alita, et dove si fiata, cioè tra' vivi.</p>
<p>[82-84] <emph>m'appiglaro</emph>: m'invilupporono, et impedirono.</p></div3>
<div3><head>vv.  88-93</head>
<lg><l>Poi dixe un altro: "Deh se quel disio</l>
<l>si compia, che ti tragge all'alto monte,</l>
<l>con buona pietade aiuta el mio.</l></lg>
<lg><l>Io fui da Monte Feltro, io son Bon Conte;</l>
<l>Giovanna et gl'altri non han di me cura,</l>
<l>perch'io vo tra costor con bassa fronte".</l></lg>
<lg><l>Et io a lui: "Qual forza o qual ventura</l>
<l>ti traviò sì fuor di Campaldino,</l>
<l>che non si seppe mai tua sepultura?"</l>
</lg>
<p>[88-90] Buon Conte fu figluol di messer Guido conte di Monte Feltro, del qual tractamo nel .XXVII. canto dello 'nferno. Costui combactendo contro a' guelfi nella ropta di Casentino vi fu morto, et non si ritrovò mai el corpo, il perchè el poeta finge quello, che qui discrive.</p>
<p>[91-93] <emph>Qual forza o qual ventura</emph>: imperochè o le sue forze, o buona ventura lo doveano haver tracto delle mani de' nimici; <emph>Campaldino</emph> è un piano in Casentino appiè del monte di Poppi inverso el Borgho alla Collina. Nel quale e guelfi a battagla giudicata ruppono e ghibellini. Imperochè essendo in questo luogho già l'exercito de' guelfi, mandò Guiglelmo veschovo d'Arezo, et capitano de' ghibellini, Buon Conte a considerare et spiare e campi de' guelfi. Et chome erono governati et ordinati. Buon Conte trovando ogni chosa in optimo ordine confortò el vescovo, che non piglassi zuffa. Ma el vescovo più temerario che perito volle combactere. Et fu ucciso. Fu morto similmente Buon Conte, et circa due migliaia d'Aretini. Questa victoria hebbono e nostri, <emph>maxime</emph> per la industria, et francheza d'animo di Corso Donati, chome appare negl'annali fiorentini.</p></div3>
<div3><head>vv.  94-108</head>
<lg><l>"Oh - rispos'egli - a piè del Casentino</l>
<l>traversa un'acqua c'ha nome l'Archiano,</l>
<l>che sopra l'Hermo nasce in Appennino.</l></lg>
<lg><l>Dove 'l vocabol suo diventa vano,</l>
<l>arrivai io forato nella gola</l>
<l>fuggendo a piede e 'nsanguinando 'l piano.</l></lg>
<lg><l>Quivi perde' la vista et la parola;</l>
<l>nel nome di Maria finio et quivi</l>
<l>caddi et rimase la mia carne sola;</l></lg>
<lg><l>Io dico 'l vero et tu 'l ridì tra' vivi;</l>
<l>l'angel di Dio mi prese, et quel d'inferno</l>
<l>gridava "O tu del cielo perchè mi privi?</l></lg>
<lg><l>Tu te ne porti di costui l'etherno</l>
<l>per una lagrimetta che 'l mi togle,</l>
<l>ma io farò dell'altro altro governo!".</l>
</lg>
<p>[94-99] L'Archiano è un fiume, el quale nasce in quella costa d'Appenino, la qual è sopra l'heremo di Camaldoli, et scende in Casentino, et mette in Arno tra Poppi et Bibbiena. Arrivò adunque fuggendo per la strada aretina, et lungho Arno, insin dove l'Archiano entrando in Arno perde el nome. Et però dice <emph>Onde 'l vocabol</emph>, <emph>i.</emph> el nome suo, <emph>diventa vano.</emph></p>
<p>[100-102] <emph>Quivi fini'</emph>, mori', <emph>nel nome di Maria</emph>: rendendomi in colpa, et invocando Maria in mio aiuto; <emph>rimase la mia carne</emph>: el corpo mio solo sanza l'anima. È el corpo nostro molto inferiore all'anima, perchè l'anima è semplice, el corpo composto. Quella incorruptibile, questo corruptibil. Quella d'etherna vita, questo non ha vita, se non la riceve dall'anima. Adunque nella seperatione, l'anima pare che non rimanga sola, perchè rimane viva, et con tutte le sue potentie. Ma el corpo resta privato di vita, et di moto, et di sensi, et di tutte sue virtù adunque solo.</p>
<p>[103-105] <emph>l'angelo</emph> del ciel <emph>mi prese</emph>, per la mia conversione et contritione; <emph>et quel d'inferno</emph> per gl'errori miei passati si doleva, che gl'era tolto l'etherno di me, cioè l'anima mia, la quale è etherna et inmortale.</p>
<p>[106-108] <emph>ma io farò dell'altro</emph>, della parte mortale, et corruptibile, <emph>altro governo</emph>: perchè tu meni l'anima a salute, et io disfarò el corpo. Et seguita in che modo, movendo subita pioggia, lo sotterrò nella belletta, et rena, d'Arno.</p></div3>
<div3><head>vv.  109-129</head>
<lg><l>Ben sai chome nell'aere si raccogle</l>
<l>quell'humido vapor che in acqua riede,</l>
<l>tosto che sal dove 'l freddo lo cogle</l></lg>
<lg><l>Giunto quel mal voler che pur mal chiede</l>
<l>con lo 'ntellecto, mosse 'l fumo e 'l vento,</l>
<l>per la virtù che sua natura i diede;</l></lg>
<lg><l>Indi la valle chome 'l dì fu spento</l>
<l>di Prato Magno el gran giogho coperse</l>
<l>di nebbie, e 'l ciel disopra fece intento</l></lg>
<lg><l>Sì che 'l pregno aer in acqua si converse,</l>
<l>la pioggia cadde et a' fossati venne</l>
<l>di lei ciò che la terra non soferse.</l></lg>
<lg><l>Et come a' rivi grandi si convenne</l>
<l>ver lo fiume real tanto veloce</l>
<l>si ruinò che nulla la ritenne.</l></lg>
<lg><l>Lo corpo mio gelato in sulla foce</l>
<l>trovò l'Archian rubesto, et quel sospinse</l>
<l>nell'Arno, et sciolse al mio pecto la croce</l></lg>
<lg><l>Ch'io fe' di me quando dolor mi vinse;</l>
<l>voltommi per le ripe et per lo fondo,</l>
<l>poi di sua preda mi coperse et cinse".</l>
</lg>
<p>[109-111] Seguita la doctrina aristotelica nella generatione della piova. Imperochè questo philosopho scrive nella sua <emph>Meteora</emph>, che e vapori humidi della terra elevati dal sole, salgano alla seconda regione dell'aere, et quivi ripercossi dal freddo, si risolvono in acqua. Dividono e peripatetici l'aria in tre parti, delle quali la superiore per essere contermine al fuoco, sta sempre calda. La inferiore similemente è calda, perchè e razi del sole percotendo nella superficie della terra, con loro reflexion la riscaldano; il perchè sola la parte del mezo, perchè nè è vicina al fuoco, nè vi sale la riflexion già decta, rimane fredda, in sino a questo luogho, el quale voglono molti, che sia .XL. stadii, <emph>i.</emph> cinque migla sopra la terra; tyra el sole dalla terra, et dal mare, vapori humidi. E quali quivi dal freddo condensati si convertono in nuvoli, et distillonsi in pioggia.</p>
<p>[112-114] <emph>Giunto quel malvolere</emph>: gl'angeli furon creati con libero arbitrio. Et potendo per quello volgere la volontà in qual parte, più piacessi, gl'angeli poi neri elevati a superbia, la volsono al male; chome gl'ubidienti a Dio la volsono al bene. Il perchè dannati resta loro la mala volontà inmutabile, chome dimostra l'Aquinate per molte ragioni nel libro, el quale fa <emph>Contra gentiles</emph>. Et che e demonii habbino possanza, appare, et per sancto Augustino, et per Alberto Magno in uno suo piccolo libro, intitolato <emph>De potentia demonum</emph>; <emph>mosse el fumo e 'l vento</emph>: chiama fumo el vapore, el qual tirato su dal sole, si risolve nella parte humida, et fredda, in acqua, et nella calda, et secca, in vento. Onde naschano repentine et impetuose piove.</p>
<p>[118-120] <emph>la pioggia cadde et a' fossati venne Di lei ciò che la terra non sostenne</emph>: cade la piova et la terra succiando, soffera et sostiene quel, che può d'acqua. El resto corre a' fossati, et da' fossati a' fiumi, et da' fiumi al mare.</p>
<p>[124-129] Adunque e fossati gonfiorono l'Archiano, et l'Archiano venendo <emph>rubesto</emph>, et impetuoso, <emph>trovò el corpo</emph> di costui <emph>in sulla foce</emph> sua, <emph>i.</emph> dove entra in Arno, et pinselo in Arno, et Arno l'avoltolò per alquanto spatio. Ma nel voltarlo gli spezò le braccia, delle quali lui morendo, et chiedendo misericordia di suoi peccati, havea facto croce. Et finalmente lo <emph>coperse et cinse di sua preda</emph>, <emph>i.</emph> lo 'nviluppò, et ricoperse, di bellecta, la quale havea tolto a' campi.</p></div3>
<div3><head>vv.  130-136</head>
<lg><l>"Deh quando tu sarai tornato al mondo</l>
<l>et riposato della lunga via</l>
<l>- seguitò 'l terzo spirito al secondo -</l></lg>
<lg><l>Ricorditi di me che son la Pia</l>
<l>Siena mi fè disfecemi Maremma</l>
<l>sassel colui che inanellata pria</l></lg>
<lg><l>Disposando m'havea con la sua gemma".</l>
</lg>
<p>[130-132] <emph>el terzo spirito</emph>: imperochè 'l primo fu messer Iacopo da Cassero da Fano. El secondo Buon Conte; et la Pia fu el terzo spirito. Questa fu sanese et mogle di messer Nello dalla Pietra da Siena. El quale essendo rettore in Maremma, la trovò secondo che si crede in fallo, et uccisela sì secretamente che non si seppe allora.</p>
<p>[133-136] <emph>Siena mi fè</emph>, perchè a Siena nacqui, <emph>et disfemmi Maremma</emph>: perchè quivi fui uccisa. Et perchè el modo fu secreto dice, che <emph>colui</emph> el sa, el quale <emph>prima disposandomi m'havea inanellata</emph>, <emph>i.</emph> era mio marito. L'Imolese scrive, che questa Pia fu de' Ptolomei da Siena famigla nobile; et essendo messer Nello molto potente nella Maremma, spesso l'habitava, et un giorno essendo la donna alla finestra, comandò a un suo sergente che la gittassi giù. Nè fu molto nota la cagione, che a questo lo 'nduxe.
</p></div3></div2>
<div2><head>VI</head>
<argument><p>CANTO SEXTO DELLA SECONDA CANTICA DI DANTHE</p></argument>
<div3><head>vv.  1-12</head>
<lg><l>Quando si parte el giocho della zara</l>
<l>colui che perde si riman dolente</l>
<l>repetendo le volte, et tristo impara;</l></lg>
<lg><l>Coll'altro se ne va tutta la gente,</l>
<l>qual va dinanzi, et qual dirieto el prende,</l>
<l>et qual dallato gli s'arrecha a mente.</l></lg>
<lg><l>El non s'arresta, et questo et quello intende,</l>
<l>a cui porge la mano più non fa pressa,</l>
<l>et chosì dalla calca si difende.</l></lg>
<lg><l>Tale era io in quella turba spessa</l>
<l>volgendo a loro qua et là la faccia,</l>
<l>et promectendo mi scioglea da essa.</l>
</lg>
<p>In questo canto da principio seguita la sua discriptione di quegli, che hanno indugiato la conversione, et penitentia, in sino alla violente morte loro. Et dipoi comincia a tractare di quegli, che per cure familiari, o alchuna doctrina, similmente hanno indugiato la sua penitentia.</p>
<p>[1-12] Et ne' primi versi volendo dimostrare, che molti gli si ragunavano intorno, et lui volgendosi, hora a questo, hora a quello, et promectendo quanto chiedevano, si sbrigava da quegli, usa la comperatione di colui, che si parte vincitore dal giuoco.</p></div3>
<div3><head>vv.  13-24</head>
<lg><l>Quiv'era l'Aretino che delle braccia</l>
<l>fiere di Ghino di Taccio hebbe la morte,</l>
<l>et l'altro ch'anneghò correndo in caccia.</l></lg>
<lg><l>Quivi pregava con le mani sporte</l>
<l>Federigo Novel, et quel da Pisa,</l>
<l>che fè parer lo buon Mazuccho forte;</l></lg>
<lg><l>Vedi conte Orso, et l'anima divisa</l>
<l>dal corpo suo per astio et per inveggia</l>
<l>chom'ei dicea, non per colpa conmisa;</l></lg>
<lg><l>Pier dalla Broccia dico, et qui proveggia,</l>
<l>mentre è di qua, la donna di Brabante,</l>
<l>sicchè però non sia di piggior greggia.</l>
</lg>
<p>[13-15] <emph>Quiv'era l'Aretino</emph>: messer Benincasa d'Arezo huomo doctissimo <emph>in iure civili</emph> fu vicario del podestà di Siena, el quale condennò a morte Turino da Turrita castel nel sanese, fratello di Ghino di Taccio, et Taccio suo zio, perchè insieme con Ghino havean furato un castello alla rep. sanese decto Radicophani, et in Maremma exercitavano latrocinio. Era niente dimeno costume di Ghino, benchè rompessi le strade, non voler, che alchuno de' presi fussi morto; dopo questo tempo messer Benincasa andò nel pontificato di Bonifatio iudice del tribuno di Roma, altri dicono auditore di ruota. Il che intendendo Ghino fu di tanto animo, che andò a Roma; et entrò in casa, et nella sala dove Messer Benincasa sedea a banco, et nel conspecto di molti l'uccise, et vennesene a salvamento con la testa, la quale gl'avea taglato. Dicono che Ghino fu grande di statura. Membruto, et robustissimo, et molto liberale, et exercitava el latrocinio, non per avaritia, ma per poter usar liberalità. Et sempre volea, che chi gli venia nelle mani si ponessi per se medesimo la tagla, et dipoi gnene rendeva buona parte; et se havessi trovato huomini studiosi gli donava danari, et confortavagli agli studii. Conoscendo Bonifatio che lui solamente per liberalità predava, lo chiamò a Roma, et fecelo cavalier friere, in forma che potea vivere honoratamente. Pur finalmente presso ad Asina Lungha &lt;....&gt;. Questo Ghino è quello di chi Giovanni Boccaccio pone la novella. Dove narra in che modo ghuarì dello stomacho el troppo vezoso abate clumacense; <emph>et l'altro</emph>: intendi Aretino. Questo fu Ciacco degl'Intarlati d'Arezo, el quale nella ropta di Monte Aperto, fuggendo, anneghò. Ma credo più a quegli che dicono altrimenti. Furono in Arezo e Tarlati signori di Pietra Mala potentissimi ciptadini, furon anchor e Bostoli nobilissima famigla. Tarlato generò Angelo et Cione. D'Agnolo nacque Guido vescovo d'Arezo, el quale nobilitò la patria sua di mura et di vie, et di castella, et di molte altre chose. Cione zio del veschovo fu huomo molto robusto et di grande animo. Era in que' tempi guerra tra Tarlati et Bostoli. Ma e Bostoli cacciati d'Arezo haveano occupato Rondine, castello non molto lontano d'Arezo. Advenne adunque che in una correria, perseguitando Cione e Bostoli, fu traportato dal cavallo in Arno, fiume propinquo a Rondine, et in quello annegò.</p>
<p>[16-18] Federigo fu figluolo del conte Guido, che sono di quegli da Battifolle, et chostui fu ucciso da uno de' Bostoli, chiamato Fornaiuolo; <emph>quel da Pisa</emph>: messer Marzucco degli Scoringiani da Pisa fu cavaliere, et doctore, et cavalcando un giorno da Suvereto a Scarlino, se gl'atraversò nella via una serpe di stupenda grandeza, della qual tanto impaurì, che si botò farsi de' frati minori, se campassi, et facto frate gli fu morto Farinata suo figlolo. Nella quale calamità fu di tanta constantia, che insieme cogli altri fratri celebrò exequie, et accompagnollo alla sepultura. Dipoi volto a' parenti con lungha et accommodatissima oratione gl'induxe alla pace. Et lui baciò quella mano dell'homicida, con la quale gl'havea morto el figluolo. Quasi un altro Anaxagora, el quale udita la morte del figluolo, niente si perturbò. Ma dixe a chi portò le novelle: "niente di nuovo mi narri, perch'io sapevo, che l'havevo generato mortale". Et Catone in simile caso dixe: "el figluol mio ha satisfacto alla natura, perchè era mortale". Ma per non lasciare indrieto el caso del serpente, dichono che si pasceva di porcellini, non sanza sommo horrore de' paesani. E quali per ultimo rimedio ragunorono tutte le troie delle circunstantie nel luogho dove habitava el serpente; sono le troie animale molto ferocie contro a chi l'offende, et con somma concordia congregate, et insieme ristrecte, fanno parimente insulto nel nimico. Da queste adunque fu laniato et morto el serpente.</p>
<p>[19-21] <emph>Vidi conte Orso</emph>: credono alquanti, che costui fussi degl'Alberti da Firenze, ucciso da' suoi consorti. La quale famigla è stata nobilitata nella nostra republica per molte virtù. Et per somma humanità, et liberalità. Et <emph>maxime</emph> per lo splendore di due excellentissimi huomini; primo Messer Alberto, el quale lungho tempo exercitato con somma integrità, et prudentia nel governo delle terre sottoposto alla chiesa, meritò, che Eugenio pp. .IIII. con sommo favore di tutto el collegio lo facessi cardinale. El secondo Leone Baptista delitia della nostra ciptà, huomo eloquentissimo in lingua latina et in toschana, et nato per investigare e segreti della natura, et referto d'ogni generatione di scientia. Nelle cui laude se al presente entrassi, prima mi mancherebbe el tempo, che la materia. Acutissimo in ogni parte di philosophia. Sommo mathamatico. El cui libro <emph>De architettura</emph> vince tutti gli scriptori del nostro secolo. Alquanti, il che io più tosto credo, dicono che fu figluolo del conte Napoleone da Cerbaia. Et fu morto dal conte Alberto da Mangona suo zio.</p>
<p>[22-24] <emph>Pietro dalla Broccia</emph> fu segretario, et consigleri, di Philippo Bello Re di Francia; el quale perchè molto potea appresso del Re, fu per invidia da' baroni della corte messo in tanto odio appresso la mogle del re, che epsa l'accusò al marito, che havea tentato di corrompere la sua castità. Il perchè el troppo credulo Re lo fè uccidere. Ma non seguitò in tutto Ottone imperadore, el quale per simile accusa havendo facto uccidere un cavalier di molto valore, intesa poi la verità fece ardere la falsa accusatrice sua mogle. <emph>Proveggia</emph> adunque la falsa regina, la quale è della casa di Brabante, et faccia tale penitentia, mentre che è in vita, di questa falsa accusatione, che epsa dopo la morte non stia tra' dannati.</p></div3>
<div3><head>vv.  28-48</head>
<lg><l>Chome libero fui da tutte quante</l>
<l>quell'ombre che pregar pur ch'altri preghi,</l>
<l>sicchè s'avacci lor divenir sancte,</l></lg>
<lg><l>I' cominciai: "E' par che tu mi nieghi,</l>
<l>o luce mia, exprexo in alchun texto</l>
<l>che decreto del cielo oration pieghi;</l></lg>
<lg><l>Et questa gente priegha pur di questo;</l>
<l>sarebb'adunque loro speme vana,</l>
<l>o non m'è 'l decto tuo ben manifesto?".</l></lg>
<lg><l>Et egli ad me: "La mia scriptura è piana,</l>
<l>et la speranza di costor non falla,</l>
<l>se ben si guarda con la mente sana,</l></lg>
<lg><l>Che cima di giudicio non s'avalla,</l>
<l>perchè fuoco d'amor compia 'n un puncto</l>
<l>ciò che de' soddisfar che qui si stalla.</l></lg>
<lg><l>Et là dov'io fermai cotesto puncto,</l>
<l>non s'ammendava per pregar defecto,</l>
<l>perchè 'l priegho da Dio era disgiunto.</l></lg>
<lg><l>Veramente a così alto sospecto</l>
<l>non ti fermare, se quella non tel dice</l>
<l>che lume fa tra 'l vero et lo 'ntellecto.</l></lg>
<lg><l>Non so se 'ntendi, io dico Beatrice;</l>
<l>tu la vedrai disopra, in su la vecta</l>
<l>di questo monte, ridente et felice".</l>
</lg>
<p>[28-33] Muove Danthe una quistione a Virgilio dicendo: "Costoro hanno speranza, che e prieghi facti a Dio per loro, faccino, che el termine della pena s'abbrevii. Et tu in alchun tuo texto dimostri che Idio non si pieghi per prieghi". Imperochè nel sexto preghando Palinuro, che Enea lo passi Acheronte, la Sybilla risponde: "desine fata deum flecti sperare precando". Et conchiude che non dubitando lui, che Vir. erri, o costoro habbin vana speranza riman dubio.</p>
<p>[34-36] Et Vir. risponde, che la sua <emph>scriptura</emph>, <emph>i.</emph> el texto, che ha decto disopra, <emph>è piano</emph>, quasi dica manifesta, et aperta. Adunque la 'ntende ben Danthe. Et da altra parte <emph>la speranza di costor non falla</emph>, <emph>i.</emph> non gl'inganna. Perchè e prieghi conmuovono Idio. Et niente dimeno l'una parte non contradice all'altra. Imperochè chi raguarda con sana mente, conosce che Idio è inmutabile, et niente dimeno per priegho s'abbrevia la pena dell'anime, le quali si debbono purgare.</p>
<p>[37-39] Imperochè non mancha la giustitia di Dio, benchè 'l tempo della pena s'abrevii; onde dice: <emph>Che cima di giudicio</emph>, alteza di giudicio, <emph>non s'avalla</emph>, non diminuisce, <emph>perchè fuocho d'amore</emph>: perchè ardore di carità, la quale è nel cuore di chi priegha pe' morti, faccia compiere in un puncto; <emph>ciò che de' satisfare</emph>, quanto debba satisfare, <emph>chi qui si stalla</emph>: chi qui soprasta. O voglamo dire, che Idio <emph>ab etherno</emph> conosce chi pecca, et quanto tal peccato merita punirsi, et anchora quanto la carità d'alchuno intercessore può scemare di quel tempo. Il perchè giudica l'anima a stare in purgatorio, non tanto quanto merita el peccato, ma quanto avanza a quello, che e preghi d'altri hanno diminuto, dicente la sacra scriptura: "caritas operit multitudinem peccatorum". Et questo è secondo el Maestro delle sententie per le buone opere, che l'anima, che è in purgatorio, fece in vita, le quali hanno meritato, che tali prieghi gli vaglino; ma quanto a quegli, che anchora sono in vita, è manifesto, che chi è pentuto del peccato può con tanto fervore raccomandarsi a Dio, et preghare con tanto ardore per la rimission de' suoi peccati, che sadisfà in un puncto, per lo excessivo grado dell'amore, quello, che altrimenti non satisfarebbe in molti anni.</p>
<p>[40-42] <emph>Et là dov'io fermai cotesto puncto</emph>: dimostra che Virgilio era nello 'nferno, quando dixe che e prieghi non possono mutare Idio, perchè quegli, che sono nello 'nferno, sono già disgiunti per la sententia data da ogni misericordia di Dio; <emph>et là dov'io fermai cotesto puncto</emph>, cioè in inferno, dove <emph>affirmative</emph> la Sybilla dice a Palinuro, che gli bisogna star cento anni, chome già è giudicato; <emph>non s'emenda</emph>: <emph>i.</emph> non si purga, <emph>defecto</emph>, <emph>i.</emph> el peccato, <emph>per pregare</emph>: perchè Idio non exaudisce e prieghi facti pe' dannati; et però dice che in inferno el priegho era disiuncto da Dio.</p>
<p>[43-45] <emph>Veramente</emph>: optimo consiglo et utile ad ogni cristiano, che in simil dubbii non cerchi altra determinatione, che quella che fa la sacra theologia, perchè potrebbe cadere in molte heresie; <emph>se quella</emph>: chome le chose visibili sono obiecto dell'occhio, ma non si posson comprender da quello sanza mezo della luce, chosì el vero è obiecto dello 'ntellecto, et comprendesi da quello pel mezo del lume naturale; ma questo non è a sufficientia alla cognitione d'ogni verità. Imperochè alla cognitione delle chose divine, che transcendono el nostro lume naturale, è necessario el lume della gratia illuminante, la quale è significata per Beatrice.</p>
<p>[46-48] Et questa vediamo in vecta del monte, perchè avanza tutte le chose terrene; <emph>in su la vetta</emph>: in su la cima di questo monte, dove viene el purgatorio, dove l'auctore finge, che sia el paradiso <emph>delitiarum</emph>. Vuole adunque che Beatrice sia in tal paradiso <emph>ridente et felice</emph>, perchè tale gratia ricevette el primo nostro padre in questo luogho, et mentre stette in epso fu <emph>ridente et felice</emph>. Et certo che chi tra noi mortali è facto degno di tal gratia, in somma letitia del continuo si pasce di suavissimo nettare, et ambrosia, nella contemplatione delle chose divine.</p></div3>
<div3><head>vv.  49-60</head>
<lg><l>Et io: "Signor, andiamo a maggior frecta</l>
<l>che già non m'affatico chome dianzi,</l>
<l>hor ved'homai che 'l poggi'ombra non getta".</l></lg>
<lg><l>"No' anderen con questo giorno innanzi</l>
<l>- rispose - quanto più potremo homai,</l>
<l>ma 'l fact'è d'altra forma che non stanzi;</l></lg>
<lg><l>Prima che sia lassù tornar vedrai</l>
<l>colui che già si cuopre della costa</l>
<l>sicchè suo raggi tu romper non fai.</l></lg>
<lg><l>Ma vedi là un'anima che posta</l>
<l>sola soletta inverso noi riguarda,</l>
<l>quella n'asennerà la via più tosta".</l>
</lg>
<p>[49-51] Dimostra, che inteso che hebbe nella vetta esser Beatrice, fu tanta cupidità di vederla, che l'amore lo facea esser et più gaglardo, et più leggieri. Et certo ogni volta che c'è certificato, dove consiste el termine, al quale tendiamo, et noi ci accorgiamo esser nella via, s'accende maraviglosa cupidità in noi d'affrettare el passo. Et ogni faticha s'alleggerisce. Et però dice <emph>che già non m'affatico</emph>, chome dianzi.</p>
<p>[52-54] <emph>Noi andren con questo giorno</emph>: rispose Virgilio "noi monteremo su quanto durerà el dì, perchè la nocte non si può salire". Imperochè e vitii non si posson purgare con le tenebre della ignorantia, ma col lume della ragione; onde è precepto divino: "ambulate dum lucem habetis, ne tenebre vos comprehendant". Et dimostra, che un dì solo non gli porterà insino a Beatrice. Il che significa che sanza lungheza di tempo non si fa habito nelle virtù purgatorie; <emph>ma 'l facto</emph>, ma questa salita, <emph>è d'altra forma</emph>, et maniera, et d'altra ragione, quasi dica: molto più difficile, <emph>che non stanzi</emph>: <emph>i.</emph> che tu non statuisci nella tua mente, perchè ci resta lungho viaggio et molto erto. Et dimostra qui, che nel cominciare le cose ardue, spesso c'inganniamo. Perchè ci pare <emph>statim</emph> nel principio havere acquistato molto più, che non habbiamo.</p>
<p>[55-57] Et aggiugne, che innanzi che vi siano, el sole che hora, perchè cala a ponente, ci è tolto dalla costa del monte, risurgerà di nuovo da oriente, nella qual fictione dimostra, che benchè al purgatorio si vada colla luce, et lume, della ragione, niente dimeno perchè chi è in questo stato non è anchora nella perfection della virtù, ma va a quella, può alchuna volta la tenebra della sensualità nasconderci el lume della ragione, et in quel tempo non possiamo procedere per la via della salute. Ma perchè la ragione finalmente supera el senso, el sole torna. Diremo adunque che chi è in inferno, non vede mai el sole, ma va sempre con le tenebre. Ma quel che è in paradiso, non è mai compreso dalle tenebre, ma constituto innanzi allo spechio della etherna luce, continuamente in quello ogni chosa vede. Chi è in purgatorio alchuna volta è col sole, et alchuna volta con le tenebre; ma non può salire, se non quando è col sole, per la ragione, che pocho in drieto mostramo.</p>
<p>[58-60] <emph>Ma vedi là</emph>: qui significa esser venuto alla quinta spetie di quegli, che per occupationi familiari, o d'alchuna doctrina, sono stati negligenti alla penitentia. Et pone quella anima sola, perchè el governo della famigla, et lo studio d'alchuna doctrina, è chosa più privata, che publica.</p></div3>
<div3><head>vv.  61-75</head>
<lg><l>Venimmo a lei, o anima lombarda</l>
<l>chome tu stai altiera et disdegnosa</l>
<l>et nel muover de gl'occhi honest'et tarda!</l></lg>
<lg><l>Ella non ci dicea alchuna chosa,</l>
<l>ma lassavane gire sola sguardando</l>
<l>a guisa di leon quando si posa;</l></lg>
<lg><l>Pur Virgilio si trasse a lei preghando</l>
<l>che ne mostrassi la miglor salita;</l>
<l>ma quella non rispose al suo domando;</l></lg>
<lg><l>Ma di nostro 'l paese et della vita</l>
<l>ci chiese. El dolce duca incominciava:</l>
<l>"Mantova ...", et l'ombra tutta in sè romita</l></lg>
<lg><l>Surse ver lui del luogho u' pria stava,</l>
<l>dicendo: "Mantovano, i' son Sordello,</l>
<l>della tua terra", et l'un l'altro abbracciava.</l>
</lg>
<p>[61-63] Molti leggon <emph>Noi venimo a llei</emph>, et poi intendono, che Virgilio dicessi <emph>o anima lombarda</emph>. Et se alchuno opponessi "chome conobbe Vir. che chostui fussi lombardo?", rispondono, che l'habito, et una certa qualità et aria, et quasi proprietà di ciaschuna regione, la quale e Latini dicon "captus", et meglo s'intende, che non s'exprime, fece che lo conobbe. Ma a me pare, che Danthe narrando dicha <emph>noi vennimo a llei</emph>, et dipoi usi questa exclamatione in laude di Sordello al presente nello scrivere, quando già sapea, che era stato Sordello; <emph>altiera et disdegnosa</emph>: in nostra lingua diciamo altiero et disdegnoso colui, che per excellentia d'animo non raguarda, nè pon pensiero a chose vili, nè quelle degna. Sicchè dimostra una certa schifeltà generosa, et sanza vitio, imperochè quando uno spreza non per grandeza d'animo, ma per troppa alterigia, non altiero, ma superbo si chiamerà. Et chosì chi per la medesima alterigia non acquiesce ad alchuna chosa, è decto ritroso. Onde el Petrarcha usò tali vocabuli in propria significatione, quando dixe: "altiera et disdegnosa, non superba o ritrosa".</p>
<p>[64-66] <emph>Ella non dicea alchuna chosa, Ma lassavane andare</emph>: lasciava andar noi solamente ghuatandoci chome fa el lione, che giace; et optimamente aguagla la generosità di Sordello a quella fiera, che è di sua natura molto generosa.</p>
<p>[67-72] Che Sordello non rispondessi a Virgilio, che domandava della via del salire, ma domandassi lui della patria loro, et del paese, è decto per dinotare, che chostui non era stato studioso delle chose philosophiche et theologiche, ma solamente delle historie, et di geographia, <emph>i.</emph> della forma et sito delle regioni, et delle ciptà di quelle, nè altro havea scripto. Il perchè non potea co' docti d'altra doctrina disputare; <emph>el dolce duca</emph>, Virgilio, <emph>incominciava</emph>: a rispondere volendo dire "Manthova fu mia patria".</p>
<p>[73-75] Ma Sordello subito che intese Manthova gl'interruppe el parlare, perchè tanto era affectionato alla sua patria, et tanto amava ciaschun ciptadino di quella, che disubito si manifestò, et con somma affectione l'abbracciò. Fu Sordello manthovano et huomo molto studioso, et investigatore di qualunque per alchuno tempo fussi stato di doctrina, o d'ingegno, o di consiglo excellente. Et scripse un volume, el quale intitolò <emph>Thesor de' thesori</emph> di simil cose.</p></div3>
<div3><head>vv.  76-90</head>
<lg><l>Ah serva Italia di dolore ostello,</l>
<l>nave sanza nochiere in gran tempesta,</l>
<l>non donna di provincie, ma bordello;</l></lg>
<lg><l>Quella anima gentil fu chosì presta</l>
<l>sol per lo dolce suon della suo terra,</l>
<l>di fare al cittadin suo quivi festa;</l></lg>
<lg><l>Hora in te non stanno sanza guerra</l>
<l>li vivi tuoi, et l'un l'altro si rode,</l>
<l>di quei ch'un muro et una fossa serra.</l></lg>
<lg><l>Cerca misera intorno dalle prode</l>
<l>le tue marine, et poi ti guarda in seno</l>
<l>s'alchuna parte in te di pace gode.</l></lg>
<lg><l>Che val perchè ti rassectassi 'l freno</l>
<l>Iustiniano, se lla sella è vota?</l>
<l>Sanz'esso fora la vergogna meno.</l></lg>
<lg><l>Ah gente che dovresti esser divota</l>
<l>et lasciar seder Cesar nella sella,</l>
<l>se ben intendi ciò che Dio ti nota.</l>
</lg>
<p>L'amore sommo, che mostrò Sordello a Vir. per essere suo compatriota, decte occasione a Danthe di fare inventiva contro a tutte le ciptà d'Italia, nelle quali per le contrarie parti de guelfi et ghibellini, le quali alhora erono e ciptadini, spenta ogni carità civile, con capitali inimicitie perseguitavano l'un l'altro.</p>
<p>[76-78] <emph>serva</emph>: quasi dica: mentre che in te fu unione, et virtù, fusti imperatrice dell'altre regioni. Hora per le discordie et vitii tuoi se' serva. Ma perchè dice <emph>serva</emph>? Diremo che si truova signore et servo secondo natura, et secondo consuetudine et legge. Ma la natura optima madre fa servo et signore secondo e meriti. Imperochè chome in uno huomo la ragione naturalmente è signore, et a llei toccha el regno, et debba essere ubidita, perchè con la prudentia intende quello, che è da fare, et con la giustitia lo fa rectamente. Et l'appetito è servo, et debba ubidire alla ragione. Perchè di natura è di robusto empito et vehemente a seguir quello, che sia utile et proficuo, et fuggire el contrario. Chosì poi nel consortio degl'huomini, quegli che o per naturale consiglo, o per lungha experientia, o per acquistate doctrine antecedono gl'altri di prudentia et di bontà, sono naturalmente liberi, et debbono comandare. Et gl'altri ne' quali abondano le forze del corpo, et manchano d'industria et di senno, sono servi, et debbono ubidire a' miglori. Vedi adunque, che libero et servo è da natura. Ma anchora un certo consenso degl'huomini, et molte civili leggi pongono, benchè diversamente, liberi et servi. E liberi sono di tre spetie. Ingenui, liberti, et libertini. Ingenui sono quegli, che sono nati liberi, et di padre et madre sempre liberi. Liberti intendi quegli, che quando che sia furono servi, et dipoi per haver fedelmente servito son facti liberi. Et di questi eleggevon gl'antichi quegli, che per fede et prudentia fussin apti al governo domesticho, et tractavongli quasi chome figluoli, et conmectevongli tucta la cura familiare. Libertini eron quegli, che ben che fussino nati liberi, nientedimeno e loro genitori erono stati servi. Benchè alcuna volta, et in alchuni tempi, chome dimostra Suetonio nella vita di Claudio, libertini si pongono nella medesima significatione. Et questo quanto a' liberi. Servi son quegli, e quali presi da nimici perdono la libertà, et rimangono nella podestà di chi se gli possiede. Et sono anchora <emph>de iure civili</emph> servi quegli, che nascano delle serve, et poteva el signore della serva vendergli. Dipoi <emph>in iure canonico</emph> è prohibito vendere o tenere in servitù, chi nasce di christiano. Era anchora appresso degl'antichi legge, per la qual el pretore potea aggiudicare el debitore, chome servo al suo creditore. Et questi erono chiamati addicti; <emph>di dolore hostello</emph>: habitatione di dolore. Imperochè e tuo habitatori per le secte sono in assidue guerre, dalle quali nascano infinite calamità et tribulationi, le quali arrecano seco assiduo dolore; <emph>nave sanza nocchiere in gran tempesta</emph>: el governo della republica da tutti gli scriptori è aguaglato al navicare. Imperochè nella nave è necessario di chi segga al temone, et quella dirizi a buon camino. Chosì ogni governo civile convien che habbi governatore. Et chome el mare per l'empito di contrarii venti surge in gran tempesta, chosì nelle ciptà per varie perturbationi de ciptadini surgono molte discordie, et dissensioni, et furori, et tumulti. Il perchè giudicando Danthe, che d'Italia dovessi essere el capo lo 'mperadore, et non v'essendo quello, dimostra, che chome la nave posta in tempesta, se è sanza nochieri, convien che perisca, chosì la ciptà nelle discordie, se non ha optima guida, va in ruina; <emph>non donna di provincie</emph>, non madonna dell'altre regioni, chome esser solea, <emph>ma bordello</emph>: ma meretrice, et pose el luogho per chi l'habita. Dice per translatione Italia non è donna, la quale è casta, et incorropta, et pudica, degna di reverentia, la quale non si pieghi per alchuna chosa dalla diritta via et governi la famigla sua honestissimamente, et con buona prudentia et equità. Adunque non è donna, <emph>i.</emph> giusta governatrice, ma è meretrice. Questo nome in latino non significa ogni femina impudica et luxuriosa, ma sola quella, che per prezo divulga el corpo suo, la quale per denari vende l'honore et la castità. Adunque Italia è meretrice, perchè e governi spirituali et temporali in quella non procedono con iustitia et continentia, ma per prezo, baratterie, et simonie si fa del nero biancho. Adunque è meretrice Italia, perchè per pecunia vende l'honore, l'honestà, et la iustitia.</p>
<p>[79-81] <emph>Quella anima</emph>: questi due ternarii sono manifesti. Et dimostra a confusione de' vivi, quanta dolcie raccoglenza fece Sordello solo udendo nominare la sua patria.</p>
<p>[85-87] <emph>Cerca</emph>, o Italia, <emph>le tue marine intorno dalle prode</emph>: intorno dall'extremità. Imperochè Italia è in mezo di due mari, perchè ha da mezo giorno el Tyrreno, et da tramontana l'Adriatico. Quasi dica: considera tutti e tuoi confini, et poi pon mente, se in tutto quello, che è abbracciato da questi termini è parte alchuna, che goda di pace.</p>
<p>[88-90] <emph>Che vale perchè ti rassettassi il freno, Iustiniano</emph>: costui liberò Italia da' Gotti, et riformolla d'optime leggi, chome diremo nel .VI. canto del paradiso; <emph>se la sella è vota</emph>: persevera nella translatione, perchè non basta imbriglare el cavallo, se non vi monta chi lo regga. Adunque non basta che Italia habbia le leggi di Iustiniano, se lo 'mperadore non è lasciato stare al governo delle ciptà d'Italia. Et in questo vuol riprendere e guelfi. E quali optimamente si possono scusare, perchè, non per insurgere contro allo 'mperio, ma per difendere la libertà della loro patria, la quale e ghibellini col favore degl'imperadori volevono con tyrannica superbia occupare. Et per difendere la sacra maestà della sedia apostolica, s'opposono alle 'ngiuste armi loro; <emph>sanz'esso fora</emph>, sarebbe, <emph>la vergogna meno</emph>: imperochè sarebbe minore infamia a Italia non haver leggi, che haverle, et non viver secondo quelle. Et aggiugne che e popoli italiani non doverrebbono torre la iuriditione a Cesare. Conciosia che Idio lo comandi nello evangelio. Imperochè quando dixe: "reddite que sunt Cesaris Cesari, et que sunt Dei Deo", dimostrò che nelle chose temporali vuole che ubbidiamo a' signori temporali, et nelle spirituali agli spirituali; et questo medesimo dinota la figura, quando nella sua ultima cena dicendo gli apostoli: "ecce duo gladii", lui rispose, quegli essere a bastanza.</p></div3>
<div3><head>vv.  94-105</head>
<lg><l>Guarda chome esta fera è facta fella</l>
<l>per non esser corretta dagli sproni</l>
<l>po' che ponesti mano alla predella.</l></lg>
<lg><l>O Alberto tedescho ch'abandoni</l>
<l>chostei che è indomita et selvaggia,</l>
<l>che dovresti inforcare li suoi arcioni,</l></lg>
<lg><l>Iusto iudicio dalle stelle caggia</l>
<l>sovra 'l tuo sangue, et sia nuovo et aperto</l>
<l>sicch'el tuo successor temenza n'haggia!</l></lg>
<lg><l>Che haver tu et el tuo padre soferto</l>
<l>per cupideza di costà distrecti</l>
<l>che 'l giardin dello 'mperio sia diserto.</l>
</lg>
<p>Duolsi d'Alberto imperadore, el quale habbi lasciato Italia, la quale chiama <emph>giardino dello 'mperio</emph>, chome regione più bella, ond'essa rimasa sanza legiptimo signore è infellonita et diventata restia, chome el cavallo, che non è cavalcato et sta nella translatione già cominciata disopra. Questo Alberto fu duca d'Austria, figluol primogenito di Ridolfo Cesare. Et nell'anno della nostra salute ducentesimo nonagesimo octavo sopra mille, morto Andolfo già electo in battagla successe nel regno. Et l'anno seguente per suoi oratori significò a Bonifatio pp., che voleva secondo la consuetudine venire a Roma per la corona dello 'mperio. A questi rispose el papa, che Alberto non era legiptimamente electo. Nè lo riputava degno dello 'mperio, havendo lui ingiustamente mosso guerra al Re suo signore, et con fraude uccisolo. Era in questa risposta armato nella regia sedia Alberto, et con la corona in testa. Et dopo le parole de' legati indignabundo pose mano alla spada, di che era cincto, et dixe: "Perchè non posso io difender lo 'mperio, essendo Cesare?". Nientedimeno essendo dipoi guerra tra lui et Philippo Re di Francia, Bonifatio fece confederatione seco. Et chiamollo in Italia l'anno che lui fu preso in Anagnia sua patria.</p>
<p>[94-96] <emph>ponesti mano alla predella</emph>: alla brigla. Predella è quella parte della briglia, che si tiene in mano.</p>
<p>[100-102] <emph>caggia</emph>, adunque, <emph>iusto iudicio</emph> da cielo, <emph>et sia nuovo</emph>, <emph>i.</emph> inusitato, <emph>et aperto</emph>, et manifesto, acciochè dia più terrore. Questo interviene, o più tosto era già intervenuto, benchè l'auctore secondo la consuetudine de' poeti lo pongha chome chosa futura. Imperochè nell'anno .M.CCC.VIII., nel dì primo di maggio Alberto dopo el transito d'un fiume nello scender della nave, fu ucciso dal suo nipote, al quale ingiustamente occupava parte della heredità del ducato d'Austria.</p>
<p>[103-105] <emph>Ch'aver tu soferto</emph>, che haver tu, cioè perchè haver tu soferto, <emph>tu, et tuo padre Distrecti da cupideza di costà</emph>: cioè da cupidità di starvi in cotesto vostro paese, ne seguita la discordia d'Italia. Alla quale dicono, che Arrigo suo successor volea passando a Roma porre rimedio. Ma morte vi s'interpose. Ond'ei nol fè.</p></div3>
<div3><head>vv.  106-117</head>
<lg><l>Vieni a veder Montecchi et Cappelletti,</l>
<l>Monald'et Philippeschi, huom sanza cura,</l>
<l>color già tristi et questi co' sospecti.</l></lg>
<lg><l>Vieni crudel, vieni et vedi la pressura</l>
<l>de' tuoi gentili, et cura lor magagne,</l>
<l>et vederai Sancta Fior chome si chura;</l></lg>
<lg><l>Vieni ad veder la tua Roma che piagne</l>
<l>vedova et sola, et dì et nocte chiama:</l>
<l>"Cesare mio perchè non m'accompagne?"</l></lg>
<lg><l>Vieni ad veder la gente quanto s'ama,</l>
<l>et se nulla di noi piatà ti muove,</l>
<l>ad vergognar ti vien della tuo fama.</l>
</lg>
<p>[106-108] Queste furon due famigle in Verona, le quali cacciorono Azo secondo marchese di Ferrara governatore di Verona. Ma lui con favore de' conti da san Bonifatio vinse, et ritornò in Verona; <emph>Monaldi et Philippeschi</emph>: due contrarie famiglie in Orvieto.</p>
<p>[109-111] <emph>la pressura De' tuoi gentili</emph>: la oppressione, che e signori d'Italia fanno ne' subditi; <emph>et cura lor magagne</emph>: correggi e loro mancamenti et vitii; <emph>et vedrai Sancta Fiore</emph>: e conti di Sancta Fiore. Questi sono im Maremma tra 'l contado di Pisa et di Siena; <emph>chome si cura</emph>: chome si governa, o veramente <emph>chome è sicura</emph>, quasi dica, che 'l paese è ropto, et pieno di rubatori et ladroni.</p>
<p>[112-114] <emph>vedova et sola</emph>: perchè essendo lo 'mperadore Re de' Romani, Roma privata dello 'mperadore rimane vedova et sola.</p>
<p>[115-117] Et finalmente <emph>vieni ad vedere quanto s'ami la gente</emph>, et vedrai in luogho d'amore odio et inimicitie. Et se non hai <emph>piatà</emph> d'Italia, <emph>vieni a vergognarti della tua infamia</emph>. Et certamente si debba vergognare ogni principe, el quale con somma iustitia, et humanissima clementia non regge quegli, che son sopto la sua protectione. Imperochè chome scrive Platone, et affermono tutti e philosophi et comandono e sacri theologi, e re et tutti gl'altri principi non sono stati assumpti a tanta degnità per loro proprio utile o otio, ma per la quiete di tutti e popoli a loro subgetti. Perchè s'affatichino, acciochè quegli si riposino. Perchè stieno desti, acciochè quegli dormino. Perchè non rifughino e pericoli, acciochè quegli vivin securi. Nè si propone a questi altro premio, che l'honore. Il perchè non debbono usurpare l'altrui, ma conservarlo. Et sempre cogitare chose optime. Onde Hysaia: "principes que sunt digna principe cogitat". Per questo furono decti "reges a regendo"; perchè "regere" non è altro, che sostenere e popoli, che non rovinino; et addirizargli a vita tranquilla. Nella quale ciaschuno tenga el suo, et abstengasi da quello de gl'altri. Et e Greci chiamano "Basilees", perchè sono "basis lau", <emph>i.</emph> fondamento del popolo. Perchè loro debbono esser quegli, sopra e quali si fondi, et habbi suo stabilimento la quiete di tutti. Et Homero et tutti gl'altri poeti gli chiamono "pimenas laon", <emph>i.</emph> pastori de' popoli, perchè quegli non debbono spoglare, nè violentemente reggere, ma chome buon pastore pascere et nutrire. Ma spesso interviene pe' peccati de' popoli, che Idio permecte, che non re, ma tyranni gli governi. Il perchè dixe Augustino in <emph>Civitate Dei</emph>, che Idio fa regnare lo hypocrita pe' peccati delle genti. Et certo nessuno è maggiore hypocrita, che quello, che sotto spetie di re diviene tyranno, che è lupo in luogho di pastore. Nessuno governo è meglo, che un principe solo, el quale stato è decto monarchia; del quale acutissimamente disputa Danthe nella sua <emph>Monarchia</emph>. L'opposito di questo è tyranno. Di costui dice Salomone: "longe esto ab homine habente potestatem occidendi", et Virgilio: "heu fuge crudelis terram, fuge litus avarum"; et Salomone ne' <emph>Proverbii</emph>: "leo rugiens, et ursus exuriens, princeps impius super populum pauperem". Et Cicerone scrive, che 'l principe della ciptà debba stare contento alla gloria. Et Aristotele: "princeps cui non satis est premium honoris et glorie tyrannus efficitur".</p></div3>
<div3><head>vv.  118-126</head>
<lg><l>Et se lecito m'è, o sommo Iove,</l>
<l>che fusti in terra per noi crocifixo,</l>
<l>son gli giusti occhi tuoi rivolti altrove?</l></lg>
<lg><l>O è preparation che nell'abisso</l>
<l>del tuo consiglio fai per alchun bene</l>
<l>in tutto dall'accorger nostro scisso?</l></lg>
<lg><l>Che le ciptà d'Italia tutte piene</l>
<l>son di tyranni, et un Marcello diventa,</l>
<l>ogni villan che patteggiando viene.</l>
</lg>
<p>Soglono gl'huomini accesi d'alchuna perturbatione alchuna volta non dolersi, ma maraviglarsi, che Idio patischa le grandi iniustitie, et poi finalmente, chi ha vera religione, et vera prudentia, si ricorregge et conchiude, che ogni male, che permette Iddio è a qualche buon fine.</p>
<p>[118-120] <emph>se lecito m'è</emph>: quasi dica: io ti domando sommo Idio, se m'è lecito di domandarti, se tu hai volti gl'occhi giusti altrove, quasi dica: se tu hai levato l'amore d'Italia; <emph>sommo Iove</emph>: Iove appresso de' gentili significa varie chose, chome disopra dicemmo, ma qui significa el sommo Idio. Ma perchè Idio non può havere proprio nome, non trovandosi vocabulo, che possa exprimere interamente la divinità, non è inconveniente chiamarlo Iove, el qual nome significa giovamento, et aiuto. Perchè da lui è ogni giovamento, et aiuto, et salute.</p>
<p>[121-123] <emph>O è preparatione</emph>: sarebbe chosa impia creder, che Iddio abbandonassi, non dico Italia, ma una delle minime creature, perchè è falsa la credenza degl'epicurei, che Iddio non churi le chose humane. Per la qual chosa lasciando la dubitatione, la quale sarebbe impia, se la ponessi <emph>affirmative</emph>, viene a quello, che si può religiosamente dire. Imperochè essendo Idio somma bonità, non permecte mai alchun male, se non a fine, che quel sia preparatione ad alchuno maggiore bene. Adunque pe' peccati de' popoli permecte discordie civili, latrocinii, guerre, fame, et peste. Parte per punire e peccati, parte per punire, et emendare, gl'huomini, et ridurgli al giusto vivere. Ma el nostro vedere finito non può intendere la infinita profondità del divino giudicio. Onde dixe: <emph>o è preparatione ad alchuno</emph> futuro <emph>bene</emph>, la quale tu <emph>fai nell'abysso</emph>, cioè, nella profondità, <emph>del tuo consiglo</emph>, della tua providentia, con la quale governi el tutto, el quale è <emph>al tutto scisso</emph>, cioè diviso, <emph>dal nostro accorgere</emph>: perchè chome dixi el nostro intellecto non può arrivare a tanta profondità.</p>
<p>[124-126] <emph>et un Marcello diventa</emph>: dimostra che <emph>ogni villano</emph>, ogni huomo, benchè di vil condition sia, quando <emph>viene</emph> in alchuna parte, decta, nella ciptà vuol diventare un nuovo Marcello. In questo luogho in qualunche modo parli Francescho da Buti è necessario intendere, che la famigla de' Marcelli a Roma fu nobilitata di più huomini excellenti. Ma excellentissimo fu M. Marcello, el quale in Lombardia in sul Po presso a Chiasteggio uccise Vitronamo principe de' Galli. Et fu el terzo dopo Romolo, et Cosso, che portò le spogle opime nel tempio di Iove Feretrio. Onde el Petrarcha: "che 'n su riva di Po presso a Chiasteggio, Uccise di sua mano el gran ribelo". Chostui expugnò Syracusa nobilissima ciptà. Et ridotta l'isola tutta in podestà del popol romano tornò in Italia, et in più battagle ributtò Hanibale. Ma pare che più tosto intenda di M. Marcello, che fu consolo nel principio della guerra civile tra Pompeo et Cesere. Et con ogni industria s'oppose a Cesere in defensione del senato et di Pompeo. Ma dopo la victoria clementemente gli perdonò Cesere, chome appare in una oratione di Cicerone, nella quale in nome suo et del senato rende gratie a Cesere, che l'habbia ristituito alla patria. Vuol adunque dimostrare el poeta, che ogni vile huomo, che acquista stato, si vuole opporre allo 'mperadore. Chome Marcello s'oppose a Cesere. Et occultamente danna e guelfi.</p></div3>
<div3><head>vv.  127-151</head>
<lg><l>Firenze mia ben puo' esser contenta</l>
<l>d'esta digression che non ti toccha,</l>
<l>mercè del popol tuo che s'argomenta.</l></lg>
<lg><l>Molt'han giustitia in core et tardi schocha</l>
<l>per non venir sanza consiglo all'arco,</l>
<l>ma 'l popol tuo l'ha 'n somma della bocha.</l></lg>
<lg><l>Molti rifiutan lo comune incarco,</l>
<l>ma 'l popol tuo sollecito risponde</l>
<l>sanza chiamar, et grida "i' mi 'n sobbarco".</l></lg>
<lg><l>Hor ti fa lieta, che tu hai ben donde,</l>
<l>tu richa tu con pace tu con senno;</l>
<l>s'i' dico ver, l'effecto nol nasconde.</l></lg>
<lg><l>Athene et Lacedemone, che fenno</l>
<l>l'antiche leggi, et furon sì civili,</l>
<l>fecero al viver bene un pichol cenno</l></lg>
<lg><l>Verso di te, che fai tanto sottili</l>
<l>provedimenti, ch'a mezo novembre</l>
<l>non giugne quel che tu d'octobre fili.</l></lg>
<lg><l>Quante volte nel tempo che rimmembre,</l>
<l>leggi monete et offici et costumi</l>
<l>ha' tu mutato, et rinovato membre.</l></lg>
<lg><l>Et se ben ti ricordi et vedi lume,</l>
<l>vedra'ti simiglante a quella 'nferma</l>
<l>che non può trovar posa in su le piume,</l></lg>
<lg><l>Ma con dar volta suo dolore scherma.</l>
</lg>
<p>[127-129] <emph>Digressione</emph> usano gli scriptori, quando a qualche fine eschon di proposito, chome 'l poeta qui è uscito di proposito, per riprendere le discordie civili d'Italia. Et <emph>maxime</emph> della nostra rep. Il perchè per ironia, cioè per contrario senso, dice Firenze potere esser contenta, perchè non gli tocca quel che lui ha decto in tal digressione, quasi dica che a llei più che all'altre tocca; <emph>merzè del popol tuo</emph>: et anchora questo leggi per ironia, perchè danna el popolo, che non s'argomenta a insurgere contro alle tyrannide de' potenti.</p>
<p>[130-132] <emph>Molti hanno iustitia in chuore, per non venire all'archo</emph>, cioè all'operatione, <emph>sanza consiglo</emph>, quasi sanza poterla adoperare. La sententia è: molti vorrebbon viver iustamente, ma non voglono scoprirsi, se prima non veghono di potere far fructo, acciochè non nuochino a se medesimi per giovare ad altri, et però scoccha tardi. Onde Salustio: "frustra autem niti, nec aliud se fatigando nisi odium querere extreme dementie est"; <emph>ma 'l popol tuo l'ha 'n sommo della boccha</emph>: quasi dica: scuopre la volontà sua innanzi che consideri, et vegha come possa condur la volontà a perfectione.</p>
<p>[133-135] <emph>Molti rifiutan lo comune incarco</emph>: molti rifiutano el governo della rep., ma 'l popol Fiorentino v'è sì prompto, che ogni dì si veggon nuove mutationi.</p>
<p>[136-138] Onde con ironia dice: <emph>tu riccha, tu con pace, tu con senno</emph>.</p>
<p>[139-141] Athene fu nobilitata, prima per le leggi di Dracone, dipoi per le leggi di Solone; furono le leggi di Solone admirabili, tra le quali sono queste. Qualunque non nutrisce el padre et la madre, sia tractato chome infame. Chi vive in otio possi essere accusato da ciaschuno. E figluoli di chi muore in battagla sieno nutriti del publico. Chi cava un occhio, ne sieno tracti a llui due. Lacedemone per le leggi imposte da Lycurgo, fu ridotta in tanta severità di vita et di costumi, che con loro incredibile iustitia, et invicta forteza, potè obtenere el principato in tutta la Grecia, et in parte dell'Asia.</p>
<p>[148-151] <emph>simile a quella 'nferma</emph>: la natura dello 'nfermo è esser cupido di mutare spesso luogho per riposarsi. Et se lasciassi el male nel luogho onde si parte, gli gioverebbe. Ma perchè lo porta seco, convien che si dolga, dovunque si muta. Chosì el popolo se potessi mutando governo lasciare la ingiustitia, viverebbe in pace. Ma perchè qualunche magistrati crei sempre in quegli dura la iniustitia, interviene che tal mutatione non gli giova.
</p></div3></div2>
<div2><head>VII</head>
<argument><p>CANTO SEPTIMO DELLA SECONDA CANTICA DI DANTHE</p></argument>
<div3><head>vv.  1-15</head>
<lg><l>Poscia che l'accoglenze honeste e liete</l>
<l>furo iterate tre et quattro volte,</l>
<l>Sordello si trasse, et dixe: "Voi chi sete?"</l></lg>
<lg><l>"Anzi ch'a questo monte fusser volte</l>
<l>l'anime degne di salire a Dio,</l>
<l>fur l'ossa mie per Octavian sepolte;</l></lg>
<lg><l>Io son Virgilio, et per null'altro rio</l>
<l>lo ciel perde', che per non haver fè",</l>
<l>chosì rispose alhora el duca mio.</l></lg>
<lg><l>Qual è colui che chosa innanzi a sè</l>
<l>subita vede ond'ei si maravigla,</l>
<l>che crede et no dicendo "ell'è, non è",</l></lg>
<lg><l>Tal parve quegli, et poi chinò le cigla</l>
<l>et humilmente ritornò ver lui</l>
<l>et abbracciollo e nel minor s'appigla.</l>
</lg>
<p>Veramente pose el poeta Sordello per exemplo di buono ciptadino, el quale essendo sempre affectionato a' suoi cittadini, quegli ama et honora, dovunche gli truova. Et per dimostrare quanto fussi grande la sua affectione, pone, che di subito sentendo quello esser Manthovano, sanza cercare altro, con ogni spetie di carità l'abbracciò.</p>
<p>[1-9] Hora seguitando, dimostra, che tali <emph>accoglenze</emph> non furono facte una volta, ma <emph>tre et quattro</emph>, et chiamale <emph>honeste et liete</emph>, a dimostrare, che in quelle era gravità, insieme con gioconda letitia. Pone in questo canto quegli, che per occupation di regni o d'altre signorie, et per governi et magistrati hanno differito la penitentia insino all'ultimo; <emph>Io son Virgilio</emph>: del quale niente è che al presente narriamo, perchè nel ca. .I. dello 'nferno, ponemmo la vita sua; ma possiamo insomma accordarci colla sententia di Macrobio, el quale afferma, che nessuna laude gli può accrescere la gloria, et nessuna detractione o biasimo glene può diminuire; <emph>tre et quattro volte</emph>: imita Virgilio, el quale dixe: "o ter quaterque beati". Et chome dimostra Macrobio in questi due numeri è somma perfectione.</p>
<p>[13-15] <emph>chinò le cigla</emph>: prima chome a cittadino fece le già dette accoglenze; hora chome a cittadino benemerito della patria sua, et per la doctrina et eloquentia degno d'ogni veneratione gli fè somma riverentia. Et abbraccial sotto le braccia, per dimostrarsi inferiore. Chinar le ciglia dimostra riverentia, et insieme compassione, che tanto huomo sia privato della beatitudine, che è, del divino conspecto.</p></div3>
<div3><head>vv.  16-27</head>
<lg><l>"O gloria de' Latini - dixe - per cui</l>
<l>mostrò ciò che potea la lingua nostra,</l>
<l>o pregio etherno del luogho ond'io fui;</l></lg>
<lg><l>Qual merito o qual gratia mi ti mostra?</l>
<l>S'i' son d'udir le tue parole degno,</l>
<l>dimmi, se vien d'inferno, di qual chiostra".</l></lg>
<lg><l>"Per tutti e cerchi del dolente regno</l>
<l>- rispose lui - son io di qua venuto;</l>
<l>virtù del ciel me mosse, et con lei vegno.</l></lg>
<lg><l>Non per far, ma per non far ho perduto</l>
<l>di veder l'alto sol che tu disiri</l>
<l>et che fu tardi da me conosciuto.</l>
</lg>
<p>[16-18] Gran laude, ma in nulla parte troppa a tanto poeta. Anzi chome poco avanti dixi con l'auctorità di Macrobio, non è equale, ma molto inferiore alla sua eloquentia, et doctrina; <emph>o pregio etherno</emph>, cioè pel quale Manthova, <emph>onde io fui</emph>, è et sarà sempre in pregio et in honor per te. Et dimostra honorarlo non tanto per la sua doctrina, quanto per la fama, che ha dato alla sua patria.</p>
<p>[19-21] <emph>Qual merito</emph>: che ho io facto, perchè meriti di vederti? quasi dica: niente. Adunque se non è el mio merito, <emph>qual gratia</emph>, quasi dica: onde ho io tanta gratia dal datore delle gratie?</p>
<p>[25-27] <emph>Non per fare</emph>, non per conmectere errori et peccati, de' quali le virtù civili ci possono purgare, <emph>ma per non fare</emph>: per non credere et non observare le chose comandate dalla christiana religione; <emph>che fu tardi</emph>: perchè quando lo conobbe, era già in luogho, dove non vale penitentia, nè emendatione.</p></div3>
<div3><head>vv.  28-39</head>
<lg><l>Luogho è laggiù non tristo da martyri</l>
<l>ma di tenebre sole, ove e lamenti</l>
<l>non suonan chome guai, ma con sospiri;</l></lg>
<lg><l>Quivi sto io co' parvoli innocenti</l>
<l>da' denti morsi della morte avanti,</l>
<l>che fusser dall'humana colpa exempti;</l></lg>
<lg><l>Quivi sto io con quei che le tre sancte</l>
<l>virtù non si vestiro, et sanza vitio</l>
<l>cognobber l'altre et seguir tutte quante;</l></lg>
<lg><l>Ma se tu sai o puoi, alchuno inditio</l>
<l>dà a no' perchè venire possian più tosto</l>
<l>là dove 'l purgatorio ha dricto initio".</l>
</lg>
<p>[28-33] Nel canto dello 'nferno distesamente discripse questo luogho, nel qual pose e fanciulli morti sanza baptesimo, el qual se havessino havuto sarebbono stati <emph>exempti</emph> et liberi <emph>da l'humana colpa</emph>: cioè dal peccato originale. Et questo è secondo che la chiesa pone.</p>
<p>[34-36] <emph>con quel che le tre sancte</emph>: dimostra che oltra a' piccoli fanciulli sta con quegli gentili, e quali per doctrina et civilità furono exornati delle virtù morali, che sono prudentia, iustitia, forteza, et temperantia. Delle quali dicemmo disopra. Ma per non essere amaestrati della christiana doctrina, <emph>non si vestiro delle tre sancte virtù</emph>: fede, speranza, et carità, delle quali diremo nella tertia cantica.</p>
<p>[37-39] <emph>ha dricto initio</emph>: vero principio. Imperochè non erono anchora dove l'anime si purgano di lor vitii, ma dove per la nigligentia conmessa hanno a soprastare, chome è decto disopra. Et tutto questo luogo in sino alla porta del purgatorio da molti è decto antipurgatorio.</p></div3>
<div3><head>vv.  40-48</head>
<lg><l>Rispose: "Loco certo non ci è posto;</l>
<l>lecito m'è andare suso e intorno,</l>
<l>per quanto posso a guida mi t'acosto.</l></lg>
<lg><l>Ma vedi già chome dechina il giorno,</l>
<l>et andar su di nocte non si puote;</l>
<l>però è ben pensare d'un bel soggiorno.</l></lg>
<lg><l>Anime sono a dextra qua rimote,</l>
<l>se mi consenti io ti merrò ad esse,</l>
<l>et non sanza dilecto ti fier note".</l></lg>
<lg><l>"Com'è ciò?", fu risposto; "Chi volessi</l>
<l>salir di nocte fora egli impedito</l>
<l>d'altrui, o non saria che non potessi?"</l>
</lg>
<p>[40-45] Chome Virgilio dimostra nel sexto, che l'anime de' campi elisii non hanno certo luogho: "ut nulli certa domus, lucis habitamus opacis", chosì Danthe, benchè per altra cagione, induce Sordello a dir quel medesimo. Imperochè el nigligente non può haver luogho certo nella penitentia. Perchè non ha constituito in sè alchuno certo ordine. <emph>Preterea</emph> dimostra, che venendo la nocte non si può montare. Pel giorno si può intendere la gratia illuminante, la quale chosì illumina lo 'ntellecto humano chome el sol illumina el senso visivo. Sanza el qual lume non si può pervenire alla liberatione de' vitii. Pongono anchora el sole per la parte rationale dell'huomo, la quale mentre che non perde sua luce, può procederci, avanti in purgarsi. Ma credo non sia absono porre el sole per l'uno et l'altro insieme, cioè per la ragione illuminata dalla divina gratia. Adunque mentre che questa prevale in noi procediamo, et ricordici del precepto: "ambulate, dum lucem habetis".</p>
<p>[46-48] <emph>Anime sono a dextra</emph>: non era Sordello apto a condurgli in su, perchè la doctrina di Sordello era historia, et quella, che mena alla purgatione, è philosophia, et theologia, per le quali la ragione ha cognitione della bructura del vitio, et per quella venendogli in odio, viene in desiderio di liberarsene. Et dalla medesima doctrina intende chome possa liberarsene; nientedimeno non è inutile la historia, perchè e particulari et la experientia che habbiamo delle historie, giova non pocho. Conciò sia che indi ci viene la prudentia, la quale ci persuade elevarci all'altre doctrine. Adunque non può per sè Sordello, <emph>i.</emph> l'actione; ma può discernere, che l'anime, che sono a dextra, <emph>i.</emph> che hanno preso via virtuosa, benchè non sia theologica, gli poterà dilectare tanto, che vengha el giorno. Et certo confesso che tali studii non ci possono guidare in su. Nientedimeno, insino che non nasce el sole, ci exercita lo 'ngegno in chosa non inutile. Et levaci da pigro et sonnolente otio.</p></div3>
<div3><head>vv.  52-60</head>
<lg><l>E 'l buon Sordello in terra fregò 'l dito</l>
<l>dicendo: "Vedi, sola questa riga</l>
<l>non varcheresti di po' 'l sol partito;</l></lg>
<lg><l>Non però ch'altra chosa dessi briga,</l>
<l>che lla nocturna tenebra, ad ir suso,</l>
<l>quella col non poter la vogla intriga.</l></lg>
<lg><l>Ben si porria con lei tornare in giuso</l>
<l>et passeggiar la costa intorno errando</l>
<l>mentre che l'orizonte el dì tien chiuso".</l>
</lg>
<p>[52-54] Dichiara più apertamente quello, che di sopra è decto dimostrando, che una linea sola non si potrebbe salire senza el sole. Quasi dica: nessuno proficto, benchè minimo, possiamo fare sanza el lume dello 'ntellecto et ragione.</p>
<p>[58-60] <emph>Ben si porria con lei</emph>: benchè l'appetito solo sia quello, che muove l'animo ad ogni operatione, nientedimeno non ci mena mai in su, cioè alla speculatione, se non è illuminato dalla ragione. Ma <emph>ben</emph> ci può menare <emph>in giù et intorno</emph> al monte <emph>errando</emph>, cioè all'operationi vitiose. Non può dare nel berzaglio alchun balestrieri, se non è optimo artefice in quella arte, ma altrove si può dare da ogni ignorante, <emph>etiam</emph> chiudendo gl'occhi.</p></div3>
<div3><head>vv.  61-68</head>
<lg><l>Alhora el mio signor, quasi admirando:</l>
<l>"Menane adunque - dixe - là ove dici,</l>
<l>ch'aver si può dilecto dimorando".</l></lg>
<lg><l>Pocho allungati cercavan di lici,</l>
<l>quando m'accorsi che 'l monte era scemo</l>
<l>a guisa ch'e vallon gli sceman quici.</l></lg>
<lg><l>"Colà - dixe quell'ombra - n'anderemo</l>
<l>dove la costa face di sè grembo,</l>
<l>et là el nuovo giorno attenderemo".</l>
</lg>
<p>[61-68] Questo luogho serve più alla fictione, che fa Danthe da questa salita, che alla allegoria. Imperochè non dovea Virgilio, cioè la ragione superiore, illuminata da tutte le divine gratie, et da l'humana doctrina, maraviglarsi, che sanza el giorno non si potessi salire, perchè per sè medesima la dovea intendere; se già non vogliam piglare Virgilio solamente per la ragione inferiore rozza, et sanza alchuna scientia. Sordello lo mena all'ombre, cioè alla cognitione della historia, la qual mentre che vengha el giorno, che è a dire, mentre che vengha el tempo, che possiam darci alla speculatione, ci dà dilecto honesto, et vacuo d'ogni vitio. Nel quale se non possiamo acquistare gran doctrina nelle speculationi, pure l'animo si pasce di quelle chose, le quali chome dixi pocho avanti, porgono alchuno aiuto; <emph>dove la costa fa di sè grembo</emph>: un burrone, o fossato, o valle nel monte si può dire esser grembo di quello.</p></div3>
<div3><head>vv.  70-84</head>
<lg><l>Tra erta et piano era un sentero ghembo</l>
<l>che noi conduxe al fiancho della lacca</l>
<l>là dove più ch'a mezo muore el lembo.</l></lg>
<lg><l>Oro argento fino cocco et biaccha</l>
<l>indico legno lucido et sereno</l>
<l>fresco smeraldo a l'hora che si fiaccha,</l></lg>
<lg><l>Da l'herbe et dalli fiori drento a quel seno</l>
<l>posti, saria ciaschun di color vincto</l>
<l>chome da suo maggiore è vinto el meno.</l></lg>
<lg><l>Non havea più natura ivi dipinto,</l>
<l>ma di suavità di mille odori</l>
<l>vi facea un incognito indistincto.</l></lg>
<lg><l>"Salve regina" in sul verde e 'n su fiori</l>
<l>quindi seder cantando anime vidi,</l>
<l>che per la valle non parean di fori.</l>
</lg>
<p>[70-72] Usa chorographia, cioè discrive la regione dove andorono, et prima la via che gli conduxe. Dice adunque che el <emph>sentero</emph>, la strecta via, et è vocabolo derivato da semità, era <emph>ghembo</emph>, torto, chome conviene che sieno le vie de' monti, le quali per sfuggire e più difficili passi, si ritorcono hor qua hor là, <emph>tra erto et piano</emph>: perchè nè al tutto salivono, nè al tutto andavano al piano; <emph>che</emph>, el quale sentero, <emph>conduxe noi al fiancho</emph>, in su l'extremità, dove comincia la sciesa nel vallone, <emph>della lacca</emph>: della scesa. È adunque el <emph>fiancho</emph> l'orlo del vallone, et la <emph>lacca</emph> è la scesa, che comincia dal fiancho, et cala inverso el fondo; <emph>più ch'a mezo muore el lembo</emph>: passa la metà della sua concavità; <emph>lembo</emph> diciamo essere la extrema parte della veste, di che spesso "si fa grembo", et per questo el poeta pone questo vocabolo per la concavità del vallone.</p>
<p>[73-75] <emph>Oro et argento</emph>: dimostra quel luogho essere vestito di sì verdi herbe, et di tanta varietà di fiori, et di sì vivi et accesi colori, che 'l color dell'oro, et dell'argento, et delle pietre, che qui pone, vi perderebbono et rimarrebbono vinti. Tutto questo dinota la varietà, et el dilecto, et l'utilità, che cerchiamo nella vita activa, la qual <emph>maxime</emph> desidera <emph>oro</emph>. Questo è pretiosissimo di tutti e metalli. Et di più bello et buono colore. Creasi nella terra di zolfo sottile et rosso, et d'argento vivo sottile et biancho. Onde el color suo è gratissimo. Perchè el rosso è in lui molto illuminato dal biancho, et el biancho riceve grato colore dal rosso. Nientedimeno più concorre alla generatione dell'oro la solidità del zolfo, che non fa la qualità aerea aquosa d'argento vivo. Et per questo è più sodo, et più pesante che l'argento; et per tanta densità non scema nel fondere. È molto salubre al corpo humano. Et preso in cibo conforta tutti e membri; non perchè gli nutrischa, ma perchè rode et purga ogni superfluità in quegli. Il perchè preserva dalla lebbra; se mescholi con la sua limatura sugo di borrana, et osso di cuore di cervio, molto vale contro al morbo cardiaco. Nessuno metallo più si distende, nè più regge al martello, che l'oro. <emph>Argento</emph> si crea d'argento vivo et zolfo biancho. Ma più participa dalla qualità aerea aquosa dell'argento vivo, che della solidità del zolfo. Il perchè pesa men che l'oro. Nè solamente questi due metalli già decti, ma tutti gl'altri hanno principio d'argento vivo. Il perchè argento dicono, che è semplice elemento. <emph>Cocco</emph> secondo Diascoride è herba ramosa, et nelle verghe ha coccole simili alla lente. <emph>Biacca</emph> in latino è decta "cerusa", fassi d'aceto perfecto, posto in vaso coperto. <emph>Indico</emph> colore azurro; <emph>legno lucido</emph> chome <emph>maxime</emph> è l'ebano, el quale è nero molto lucente. Altri leggono <emph>indico legno</emph>, perchè in India sono mirabili alberi. Et dipoi dicono <emph>lucido sereno</emph>, dinotando la purità dell'aere; <emph>smeraldo</emph> ha più giocondo aspecto, che altra gemma. Et molto conforta la vista. Nerone imperadore guardava le battagle de' gladiatori nello smeraldo, perchè è spechio lucidissimo, et fa parere grandi le imagine delle chose, che di lontano in quello apparischono. Pone Plinio essere dodici spetie di smeraldi. Di nessuna gemma pretiosa si truovan maggior pezzi. Et Theophrasto discepol d'Aristotele scrive haver lecto ne' comentarii de gl'Egyptii, che al re di quegli mandò in dono el re di Babylonia uno smeraldo quattro cubiti lungho, et tre alto. Et Apione Plistonico pone, che nel labyrintho d'Egypto è un colosso di Serapi, facto d'un solo smeraldo alto .IX. cubiti.</p>
<p>[76-78] Tutti questi <emph>posti drento a quel seno</emph>, cioè vallone, el quale è seno del monte, sarebbe vincto ciaschuno nel colore <emph>da' fiori, et dall'herbe</emph>.</p>
<p>[79-81] <emph>Non havea</emph>: non solamente eron mirabili e colori, ma anchora erono suavissimi gl'odori, de' quali tutti mescolati risultava una suavissima compositione <emph>incognita, et indistincta</emph>: perchè nè si potea in quella compositione conoscere alchuna chosa certa. In questo luogho Francescho da Buti intende allegoricamente, che Danthe per queste septe chose significa septe virtù, quattro morali, et tre theologice, nelle quali e signori potrebbono esser excellenti, se non fussino impediti dalla pigritia. Ma l'opinion mia è che più tosto, dimostri qual sia lo stato, et la conditione, della signoria temporale. Et prima pone, che la via, che porta a questo luogho, sia "tra erta et piano". Imperochè le signorie et gli stati s'acquistano, quando con virtù, et quando con vitii. Et similmente è "ghemba" per la medesima ragione. Pongli nelle valle, el cui sito è quasi sommerso sotto terra, perchè ha da ogni parte e balzi, che impedischono la veduta. Et certo chi appetisce signoria, appetisce chose terrene, la cui cupidità ci togle el prospecto et la veduta delle chose celesti et divine. Et per questo Lia, la quale nel Testamento vecchio dinota la vita activa, è posta lippa, et cispa. Nè può la mente activa, perchè è distracta da varie, et diverse, cure raccorsi in sè alla contemplatione delle gran chose. Onde et di Martha, la quale nel nuovo Testamento significa quel medesimo, dixe la vera sapientia: "Martha Martha sollicita es. Et versaris circa plurima". Nè mi distendo in questo, perchè nella prima cantica a pieno ne tractamo. È adunque rinchiusa nella valle, cioè nascosa et involta nelle chose terrene. Nè è sanza cagione, che tal valle sia vestita di verdissime herbe, et di fiori bellissimi all'aspecto, et suavissimi all'odore. Perchè gl'onor, le dignità, gli stati, et le signorie sono simili a l'herbe et a' fiori. Imperochè chome quegli dilectono el senso, ma presto appassano et secconsi, chosì tale stato arrecha gran dilectatione agl'huomini, ne' quali può più la sensualità, che la ragione. Ma presto passa. Onde el Petrarcha: "chosa bella mortale passa et non dura".</p>
<p>[82-84] <emph>"Salve regina" in sul</emph>: poi che ha dinotato qual sia lo stato de' signori, pone che questi cantassino "Salve regina", oratione excellentissima, ordinata in laude della regina de' cieli, et Vergine Madre, intendendo per questa oratione la conversione, che fanno e signori temporali dalle cure terrene alla vera religione.</p></div3>
<div3><head>vv.  85-111</head>
<lg><l>"Prima che 'l pocho sole homai s'annidi</l>
<l>- cominciò 'l Manthovan che ci havea volti -</l>
<l>tra color non voglate ch'io vi guidi;</l></lg>
<lg><l>Da questo balzo meglo gl'acti e volti</l>
<l>conoscerete voi di tutti quanti</l>
<l>che nella lama giù tra essi accolti.</l></lg>
<lg><l>Colui che più siede alto et fa sembianti</l>
<l>d'havere neglecto ciò che far dovea,</l>
<l>et che non muove bocca agl'altrui canti,</l></lg>
<lg><l>Ridolfo imperador fu, che potea</l>
<l>sanar le piaghe c'hanno Italia morta</l>
<l>sì che tardi per altri si ricrea.</l></lg>
<lg><l>L'altro che nella vista lui conforta,</l>
<l>resse la terra dove l'acqua nasce</l>
<l>che monta in Albia et Albia in mar ne porta;</l></lg>
<lg><l>Octachero hebbe nome, et nelle fascie</l>
<l>fu meglo assai che Vigeslao suo figlo</l>
<l>barbuto, cui luxuria et otio pasce;</l></lg>
<lg><l>Et quel nasetto che strecto a consiglo</l>
<l>par con colui c'ha sì benigno aspecto,</l>
<l>morì fuggendo et disfiorando el giglo.</l></lg>
<lg><l>Guardate là chome si batte el petto.</l>
<l>L'altro vedete che fatto ha la guancia,</l>
<l>della sua palma, sospirando, lecto;</l></lg>
<lg><l>Padre et suocero fu del mal di Francia,</l>
<l>sanno la vita sua vietata et lorda</l>
<l>et quindi viene el duol che sì gli lancia.</l>
</lg>
<p>[85-90] Consigla Sordello che sia meglio da un luogo rilevato vedere l'anime, che sono nella valle, che andare fra loro. Perchè più commodamente veggiano una multitudine da luogho separato, et alto, che mescolandoci con loro; et imita Vir. dove dice: "et tumulum capit unde omnes longo ordine possit, Adversos legere et venientum discere vultus". Pone l'ultima hora del dì, perchè tali anime differirono la conversione insino alla nocte della morte.</p>
<p>[94-96] <emph>Ridolfo imperadore</emph>: chostui fu tedescho, et acquistò el ducato di Svevia, et concedectelo ad Alberto suo figluolo. Et facto imperadore regnò .xx. anni. Uccise in battagla et re di Boemia, el qual non si degnava ubbidirgli. Questo fu negl'anni della salute .M.CC.LXXVII. Ma dipoi si riconciliò col figluolo, et elesselo in genero, et ristituigli el regno di Boemia. Fu huomo giusto et religioso; et molto potente in militia. Et se fussi venuto in Italia, la riducea tutta al suo imperio. Il perchè il poeta l'accusa di negligentia, perchè papa Gregorio decimo l'havea electo, perchè ricorreggessi Italia. Et dipoi andassi all'acquisto di Terra sancta. Ma lui cupido di signoria oltramontana non volle passare. Ma concedecte a papa Nicola de gl'Orsini Bologna et la Romagna. Il che significa el poeta dicendo "et non muove boccha a gl'altrui canti".</p>
<p>[97-99] <emph>L'altro</emph>: questo fu el genero suo figluolo del Re di Buemia, al quale lui ristituì el reame.</p>
<p>[103-111] <emph>Et quel nasetto</emph>: intende Philippo Nasello, figluolo del buono Lodovico Re di Francia, et per sua sanctità posto nel catalogo de' sancti. Questo Philippo hebbe per mogle la sorella di don Petro re d'Aragona, et udita la rebellione di Sicilia, la quale don Petro havea tolta a Carlo primo suo zio, mosse guerra a don Petro con ventimila cavagli, et ottantamila di fanti franciosi, provenzali, et tedeschi della crociata con Carlo suo figluolo, et con uno cardinale legato del papa, et con armata di cento venti legni, et congiunsesi con don Iacopo fratello del Re et suo inimico perchè gli havea tolta l'isola di Maiolica; venne in Catalogna, et per obsidione prese Hyronda. Et in una battagla fu ferito don Petro, et preso el cavallo per la brigla; ma lui con franco animo taglò la brigla, et spronando el cavallo si fuggì. Et poco dopo morì. Ma Ruggieri de Lore suo admiraglio ruppe l'armata di Philippo, et arsela. Il perchè non poteva dipoi condurre le vectovaglie in campo, la qual cosa lo constrinse a lasciar la 'mpresa, et di dolore amalato morì in Perpignano. Et gran parte dell'exercito perì di fame. A chostui successe Philippo Bello suo figluolo. Per tale strage de' suoi scrive el poeta, che lui disfiorò el giglo, <emph>i.</emph> el reame di Francia, che porta tre gigli, et pone, che si battessi el petto; <emph>c'ha sì benigno aspecto</emph>, questo fu Guiglelmo Re di Navarra, <emph>suocero del mal di Francia</emph>, <emph>i.</emph> di Philippo Bello pessimo di tutti e re di Francia; dice adunque che questi due Re furono el <emph>padre</emph>, <emph>i.</emph> Philippo Nasello padre di Philippo Bello, et el suo <emph>suocero</emph>, <emph>i.</emph> Guiglelmo suo suocero. Della <emph>vita lorda</emph> si dirà nel canto .xx.</p></div3>
<div3><head>vv.  112-120</head>
<lg><l>Quel che par sì membruto et che s'accorda</l>
<l>cantando con colui del maschio naso,</l>
<l>d'ogni valor portò cinta la corda,</l></lg>
<lg><l>Et se re dopo lui fussi rimaso</l>
<l>lo giovinetto che dopo lui sede,</l>
<l>ben'andava el valor di vaso in vaso,</l></lg>
<lg><l>Che non si può dir sì dell'altro herede;</l>
<l>Iacopo et Federigo hanno e rami,</l>
<l>che retaggio miglor nessun possiede.</l>
</lg>
<p>[112-114] El <emph>membruto</emph> chiama don Piero re d'Aragona, el quale fu huomo di bello, et robusto corpo, hebbe tre figluoli. Iacopo, el quale succedette nel reame d'Aragona, et Federigo nel reame di Sicilia; el terzo fu don Alfonso, el quale seguitò le virtù paterne. Ma perchè era minore de' frategli, rimase sanza reame.</p>
<p>[115-117] Di che si duole el poeta dicendo, che se lui fussi succeduto al padre, <emph>el valore</emph>, cioè la virtù, <emph>andava di vaso in vaso</emph>, che non è altro a dire, se non che la virtù, che si conobbe nel padre circa al governo del reame, si sarebbe veduta risurgere nel figluolo.</p>
<p>[118-120] <emph>Che non si può dir sì</emph>: non si può dire così, <emph>dell'altre rede</emph>, cioè di Iacopo et Federigo; e quali benchè sieno heredi de reami, niente dimeno nessun di loro possiede <emph>el retaggio</emph>, cioè lo hereditaggio, <emph>miglore</emph>, che è quello della virtù. Furono adunque heredi del padre de' reami, ma non della sua virtù. Di costui dicemo nel can. .XVI. dello 'nferno; <emph>del maschio viso</emph>: chostui fu Re Carlo primo di Pugla, Conte di Provenza, et padre di Carlo secondo. El quale fu cacciato, et fu padre d'Uruberto nipote del primo Carlo. Et fu di gran naso.</p></div3>
<div3><head>vv.  121-129</head>
<lg><l>Rade volte risurge per li rami</l>
<l>l'humana probità, et questo vuole</l>
<l>chi ce la dà perchè da lui si chiami.</l></lg>
<lg><l>Anche al nasuto van le mie parole</l>
<l>non men c'all'altro Piero che con lu' canta,</l>
<l>onde Pugla et Provenza già si duole.</l></lg>
<lg><l>Tanto è del seme suo minor la pianta,</l>
<l>quanto più che Beatrice et Margherita</l>
<l>Gostantia di marito anchor si vanta.</l>
</lg>
<p>[121-123] È verissima sententia interposta dal nostro poeta, et ornata con translatione, ponendo el padre pe l'albero, et e figluoli pe' rami. Dice adunque, che <emph>l'humana probità</emph>, cioè la virtù, la quale è ne l'huomo, <emph>rade volte</emph>, non niega, che alchuna volta, ma dice essere di rado, che risurga <emph>per li rami</emph>, cioè pe' figluoli, che hanno origine dal padre, chome e rami dall'albero. Imperochè se l'anime sono tutte create da Dio con lor libero arbitrio, non può el figluolo havere dependentia dal padre, perchè non è lui genitore dell'animo, dove sono le virtù, ma del corpo el quale spesso è simile al corpo paterno. Potremo riferire di molti, et di quegli, che sono notati nelle historie, et di quegli, che ne' nostri tempi habbiamo veduti, e quali nati d'optimi padri, sono stati di pessimi chostumi. Nientedimeno perchè molte potentie exercita l'animo con gli strumenti del corpo, et molte inclinationi dà el corpo all'anima, et veggiam, che gli strumenti de' sensi, se sono ben disposti, fanno quegli acuti, et se male gli fanno hebeti et tardi; et similmente varia complexione del chuore fa l'huomo timido et audace, interviene, che havendo el figluolo el corpo simile al padre nella complexione, habbia anchora e costumi et lo 'ngegno simile. Non perochè el libero arbitrio sia tolto, ma può in alchuna parte essere inclinato; <emph>et questo vuole Chi ce la dà</emph>: et questo permette Idio, el quale ce la dà. Imperochè la virtù procede dall'anima, la quale non ingenera el padre del sangue materno, chome el corpo; ma subito che 'l ventre della madre è vivificato, el feto Dio nel medesimo instante crea l'anima, et infondela nel corpo già vivente. Et epsa di subito unisce ad sè la vegetativa, la motiva, et la sensitiva; et resta una sola anima ornata di quattro potentie. La quale se diriza el libero arbitrio al bene subito è aiutata dalla divina gratia, et vive secondo le virtù. Ma se volge libera sua volontà al male, rimane nuda di gratia, et cade ne' vitii.</p>
<p>[124-126] <emph>Anche al nasuto</emph>: cioè a Carlo. Quasi dica che tal sententia non solamente è decta pe' figluoli di don Piero, ma per Carlo secondo figluolo di Carlo primo.</p>
<p>[127-129] <emph>Tanto è del seme suo minor la pianta</emph>: tanto traligna Carlo da Carlo. Imperochè el figluolo è seme del padre, quanto Gostantia mogle di don Piero, et figluola di Manfredi, per la quale el reame di Sicilia, et di Pugla, pervenne al figluolo, <emph>più si vanta di marito</emph>, chome di miglore, <emph>che Beatrice</emph>, moglie di don Federigho, <emph>et Margherita</emph>, mogle di Iacopo.</p></div3>
<div3><head>vv.  130-136</head>
<lg><l>Vedete el re della semplice vita</l>
<l>seder là solo, Arrigho d'Inghilterra;</l>
<l>questi ha ne' suoi reami miglor uscita.</l></lg>
<lg><l>Quel che più basso tra costor s'atterra</l>
<l>guardando in su, è Guglelmo marchese,</l>
<l>per cui et Alexandria et la sua guerra</l></lg>
<lg><l>Fa pianger Mon Ferrato et Canavese".</l>
</lg>
<p>[130-132] El primo di questi è Arrigho d'Inghilterra, et dice lui essere di semplice vita, quanto al corpo, perchè nel victo et nel vestito non usò l'abbondantia, et luxo, che usano gl'altri re. Et quanto all'animo, perchè non fu doppio, che una chosa havessi nel cuore et l'altro nella lingua, ma fu semplice, et aperto; <emph>seder là solo</emph>: quasi dica, che lui non hebbe huomo simile a sè, et dimostra, che <emph>ne' suoi rami</emph>, cioè ne' suoi figluoli, chome disopra dixe.</p>
<p>[133-136] <emph>Quel che più basso</emph>: pone Guglelmo marchese più basso, a dimostrare, che non fu di sangue regio; il che è più alto grado. Chostui fu preso da quegli d'Alexandria della pagla suoi subditi, et in prigione finì sua vita. Onde molta guerra nacque tra gl'Alexandrini, et quegli di <emph>Mon Ferrato, et Canavese</emph>, e quali desideravano vendicare el lor signore, et <emph>maxime</emph> tal guerra feciono e figluoli. Onde dice <emph>et la sua guerra</emph>; <emph>guardando in su</emph>: per desiderio, che havea di montare al purgatorio.
</p></div3></div2>
<div2><head>VIII</head>
<argument><p>CANTO OCTAVO DELLA SECONDA CANTICA DI DANTHE</p></argument>
<div3><head>vv.  1-15</head>
<lg><l>Era già l'hora che volge 'l disio</l>
<l>de' naviganti e 'ntenerisce el cuore</l>
<l>lo dì c'han decto a' dolci amici adio,</l></lg>
<lg><l>Et che lo novo peregrin d'amore</l>
<l>punge, se ode squilla di lontano</l>
<l>che paia 'l giorno pianger che si muore,</l></lg>
<lg><l>Quand'io incominciai a render vano</l>
<l>l'udire et ad mirare una dell'alme</l>
<l>surta, che l'ascoltar chiedea con mano.</l></lg>
<lg><l>Ella giunse et levò ambe le palme,</l>
<l>ficcando gl'occhi verso l'oriente</l>
<l>chome dicessi a Dio: "D'altro non calme".</l></lg>
<lg><l>"Te lucis ante" sì divotamente</l>
<l>gl'uscì di bocca con sì dolce note</l>
<l>che fece me ad me uscir di mente;</l></lg>
<lg><l>Et l'altre poi dolcemente et devote</l>
<l>seguitar lei per tutto l'imno intero</l>
<l>havendo gl'occhi alle superne rote.</l>
</lg>
<p>[1-6] Discrive la sera molto poeticamente. Et include non piccola allegoria in questa comparatione. La sententia è vera: veniva già la sera la quale arrecha desiderio a' navicanti, e quali partitosi la mattina di porto, dove hanno lasciato e parenti, et gl'amici, venendo poi la sera, fa che ricordandosi di loro, sono oppressi da una passione d'animo, la quale e Latini chiamano desiderio. Et similmente interviene a chi entra in viaggio. Et ordina chosì: "era già l'hora, che volge el disio", cioè era l'hora della sera, la qual "volge el disio", <emph>i.</emph> el desiderio indrieto a pensar quegli, che "lo dì", cioè, la mattina hanno lasciato, dicendo "adio"; <emph>Et che</emph>, <emph>i.</emph> la quale hora, <emph>punge el nuovo peregrino</emph>, cioè el quale novellamente ha preso el viaggio, <emph>d'amore</emph>, di quegli, che ha lasciato, <emph>se di lontano ode squilla</emph>, <emph>i.</emph> campana, la quale <emph>paia</emph>, che col suon suo pianga <emph>el giorno, che si muore</emph>, vennedo la nocte. Allegoricamente pon questo per chi è nelle virtù purgatorie, perchè non anchora purgato l'animo, se lo cogle la nocte, cioè se cade in qualche perturbatione, onde perda el lume della mente, gli tornano alla memoria le voluptà passate, alle quali havea decto adio; <emph>dolci</emph>: imperochè chi si parte da' vitii per andare al purgatorio, benchè habbi facto proposito spoglarsene, pure perchè non ha anchora habito di vera virtù, più tosto sforza con la ragione l'appetito, che non lo persuade, perchè la sensualità anchora inviluppata nelle voluptà, et piaceri de' vitii, mal volentieri si spicca. Il che exprime Virgilio, quando dice: "litora cum patrie lacrimis portumque relinquo". Et certo dobbiamo imitare quegli vecchi Troiani, e quali Homero scrive, che vedendo venire Helena, molto lodavano la sua belleza, et sommo piacere ne prendevono. Ma finalmente conchiudevono esser molto meglo, che Helena se n'andassi, che non era per volere ritenerla, Troia si perdessi. Chosì l'huomo savio, benchè sia stimolato dal piacere de' sensi, vuole più tosto, che Helena, <emph>i.</emph> quegli piaceri, si partino da llui, perchè sono pernitiosi, et induconci a' vitii, che non vogliono, che Troia, <emph>i.</emph> l'anima loro, perischa.</p>
<p>[7-9] <emph>Quand'io</emph>, io, <emph>incominciai a render vano Udire</emph>, perchè l'anime, che prima cantavano "Salve regina", già tacevano. Et cominciai <emph>ad mirare</emph>, <emph>i.</emph> ad vedere, <emph>surta</emph>, levata in piè, da "surgo" verbo latino, <emph>che chiedea l'ascoltare</emph>, chiedea d'essere ascoltata, quasi dica: chiedea silentio non con parole, ma <emph>con mano</emph>, <emph>i.</emph> con cenni, e quali facea con mano.</p>
<p>[10-12] <emph>et levò</emph>, <emph>i.</emph> alzò inverso el cielo, <emph>amendue le palme</emph>, chome fa chi adora, <emph>ficcando gl'occhi</emph>, <emph>i.</emph> guardando fisamente, <emph>inverso l'oriente</emph>: perchè la nostra religione chosì ha di costume volgersi al levante, quando adora. Onde l'antiche chiese chosì sempre hanno volto gl'altari; <emph>chome dicessi a Dio</emph>: tanto fisamente et divotamente mirava, che parea che dicessi, <emph>altro non calme</emph>: <emph>i.</emph> d'altro non mi cale.</p>
<p>[13-15] Et cominciò a cantare l'hynno, che si canta nella compieta, el cui principio è "Te lucis ante terminum rerum creator", sì dolcemente, che quella dolceza tirò sì a sè tutti e miei sensi, ch'io non mi ricordavo di me medesimo. Et per transito dimostra, che nell'orare dobbiamo alzare gl'occhi della mente al cielo, et havere la mente tutta volta a Dio, in forma che di niente altro ci ricordi.</p></div3>
<div3><head>vv.  19-30</head>
<lg><l>Aguza ben lectore qui gl'occhi al vero,</l>
<l>che 'l velo è hora ben tanto sottile</l>
<l>certo, che 'l trapassar drento è leggiero.</l></lg>
<lg><l>Io vidi quello exercito gentile</l>
<l>tacito poscia riguardare in sue,</l>
<l>quasi admirando pallido et humile;</l></lg>
<lg><l>Et vidi uscir dal lato et scender giue</l>
<l>due angeli con due spade affocate,</l>
<l>tronche, et private delle puncte sue.</l></lg>
<lg><l>Verdi chome foglette pur mo nate</l>
<l>erano in veste, che da verdi penne</l>
<l>perchosse eran di dreto et ventillate.</l>
</lg>
<p>[19-21] Amonisce el lectore, che aguzi lo 'ngegno a intendere l'allegorico senso di questa fictione, et dimostra, che el velame di questa allegoria non è obscuro, ma è sì trasparente, che facilmente si vederà.</p>
<p>[22-24] Dipoi pone la fictione dicendo, che cantato l'hynno, <emph>quello exercito</emph>, <emph>i.</emph> quella multitudine. Ma nota, che exercito significa multitudine d'huomini, che combatino, o che sieno apparechiati, bisognando, a combattere. Il perchè quadra ben in questo luogho tale vocabolo, perchè quegli, che s'exercitano nelle virtù purgatorie, stanno sempre prompti a combattere contro alle tentioni, et quelle vincere; <emph>tacito</emph>: dimostra l'oration di questi spiriti, et dixe <emph>tacito</emph>, imperochè Idio intende el chuore, non desidera oratione di bocca, benchè alchuna volta l'affecto mandi fuore le parole. Onde el psalmista: "voce mea ad Dominum deprecatus sum". Et altrove: "letatum est cor meum, et exultavit lingua mea". Diciamo adunque, che Idio non desidera le parole. Il perchè Damasceno dice l'oratione essere, quando lo 'ntellecto nostro s'addiriza in Dio. Et per questo Augustino: "quid prodest strepitus labiorum, si induratum est cor?". Et Salomone: "oratio humiliantis se penetrabit nubes". Questo hynno è bene accomodato, perchè nella chiesa christiana si canta nel principio della nocte. Et preghasi el signore, che ci guardi da ogni nocturna fantasima, et da ogni chosa nociva, et che rimuova da noi ogni tentatione. Questi adunque finito l'hynno guardavano con silentio el cielo aspectando aiuto; <emph>pallido</emph>, per la paura del serpente, <emph>et humile</emph>: acciochè la oratione fusse più accepta a Dio. Ma perchè intendiamo l'allegoria di questo texto, non è dubbio, che dipartendosi la luce per la nocte, che viene, <emph>i.</emph> perdendo noi la ragione, et la divina gratia per la ignorantia, et pel peccato, siamo tentati dal demonio et dalla carne. Il perchè ci è necessaria la gratia di Dio, sanza la quale le nostre forze non basterebbono a difenderci. Et però queste anime l'addomandano in quel versetto dell'hynno.</p>
<p>[25-27] Questa è significata pegl'angeli. Et perchè la tentatione è in due modi, o di negligentia, lasciando gl'acti et l'operationi meritorie, o di suggestione, cioè quando ci tenta el demonio suggerendo et sumministrando chosa, che c'induca al vitio, però pone due angeli, <emph>i.</emph> doppia gratia di Dio, la quale ci difenda dalle due tentationi. L'uno si pone dal lato dextro della valle, per guardarci dalla negligentia. L'altro dal sinistro, et questo è contro alla suggestione. Le due spade sono la giustitia, le quali sono spuntate, perchè tal giustitia è mescolata con la misericordia. Pone due spade, perchè anchora Paolo dixe: "per arma iustitie a dextris et a sinistria". El fuoco dinota la carità. Adunque la smisurata carità di Dio manda l'angelo, cioè la difensione, et mandacelo con la giustitia, perchè ce ne fa degni con la gratia preveniente, la quale c'induce a domandare la gratia illuminante, et cooperante, et conservante. Onde el psalmista: "misereatur nostri Deus et illuminet vultum suum super nos, et misereatur nostri". Adunque la preveniente ci fa rivolgere a Dio a chieder misericordia et lume, acciochè possiamo fare operationi meritorie. Ma perchè le nostre giuste operationi non bastano, è necessario, che la misericordia di Dio supplisca.</p>
<p>[28-30] Sono gl'angeli con l'ale et con le veste verdi, perchè la gratia di Dio sempre si mantiene verde in noi, nè mai si secca, pur che voglamo; la veste ci difende dal caldo et dal gielo. L'ale ci levano sopra a terra, et innalzanci al cielo. Et possiamo per due ale porre la iustitia et la religione, chome secondo Platone troverrai nel proemio della tertia cantica.</p></div3>
<div3><head>vv.  31-42</head>
<lg><l>L'un pocho sopra noi a star si venne</l>
<l>et l'altro scese all'opposita sponda,</l>
<l>sì che la gente in mezo si contenne.</l></lg>
<lg><l>Ben discernea in lor la testa bionda,</l>
<l>ma nelle faccie l'occhio si smarria,</l>
<l>chome virtù ch'al troppo si confonda.</l></lg>
<lg><l>"Ambo vegnon del grembo di Maria</l>
<l>- dixe Sordello - a guardia della valle,</l>
<l>per lo serpente che verrà via via".</l></lg>
<lg><l>Ma io che non sapea per qual calle,</l>
<l>mi volsi intorno, et strecto m'accostai</l>
<l>tutto gelato alle fidate spalle.</l>
</lg>
<p>[31-33] Stanno disopra perchè dal cielo viene la gratia, et mettono in mezo, perchè da dextra et da sinistra, <emph>i.</emph> nelle prosperità et nell'adversità, bisogna la gratia.</p>
<p>[34-36] E capegli biondi significano incorruptione. Et era tanto lo splendore, che l'occhio mio non sofferria, che non abbaglassi. Imperochè el senso, perchè ha instrumento corporeo, non può sopportare tanto lume.</p>
<p>[37-39] <emph>del grembo di Maria</emph>: <emph>i.</emph> dal nostro redemptore, el quale nacque del grembo di Maria. Et pone el continente pel contento. El serpente è la tentatione diabolicha, la quale con ogni astutia ci assalta per ingannarci.</p>
<p>[40-42] <emph>Ma io che non sapea per qual calle</emph>: perchè el demonio è molto astuto, et ha molte vie per le quali ci tenta, è difficile a intendere, donde ha a venire. Il perchè ci dobbiamo accostare a Vir., cioè alla ragione illuminata di vera doctrina, perchè quella ci fa cauti a potere prevedere, onde habbiamo a provedere; <emph>tutto gelato</emph>, per la paura del serpente, <emph>alle fidate spalle</emph>: le spalle sono membro apto a sostenere ogni peso, che portiamo. Et <emph>maxime</emph> tutta l'armadura de l'huomo: l'elmo e 'l gorzerino si posa in su le spalle, la corazza pende dalle spalle, la mano e 'l braccio ha suo vigore dalle spalle. Adunque pose le spalle per la forteza, che è nella ragione superiore, apta a difenderci da ogni demoniaca fraude.</p></div3>
<div3><head>vv.  43-60</head>
<lg><l>Sordello alhora: "Hor valichiamo homai</l>
<l>tra le grande ombre et parleremo ad esse;</l>
<l>gratioso fia lor vederti assai".</l></lg>
<lg><l>Solo tre passi credo ch'io scendessi</l>
<l>et fui disotto et vidi un che mirava</l>
<l>pur me, chome conoscer mi volessi.</l></lg>
<lg><l>Tempo era già che l'aer serenava,</l>
<l>ma non sì che che tra gl'occhi suoi e miei</l>
<l>non dichiarassi ciò che pria serrava;</l></lg>
<lg><l>Ver me si fece, et io ver lui mi fei;</l>
<l>iudice Nin gentil, quanto mi piacque,</l>
<l>quando te vidi non esser tra rei!</l></lg>
<lg><l>Nullo bel salutar tra noi si tacque.</l>
<l>Poi dimandò: "Quant'è che tu venisti</l>
<l>a piè del monte per le lontane acque?".</l></lg>
<lg><l>I' dixi a llui: "Per entro e luoghi tristi</l>
<l>venn'io stamane, et sono in prima vita</l>
<l>anchor che l'altra sì andando acquisti".</l>
</lg>
<p>[43-45] Invitalo Sordello a entrare fra l'ombre, acciochè possa parlare con quelle.</p>
<p>[46-48] Scese tre passi et fu disotto. Il che significa secondo alchuni, che scendendo, non salendo alla penitentia, gli facea mestiere contritione di chuore, confession di bocca, satisfatione nell'opera. Ma a me par, che nella contemplation della vita civile non sia necessario havere tre virtù speculative, intelligentia, scientia, et sapientia. Ma basti la prudentia, et per questo sottilmente, chome tutte l'altre chose, usò queste parole, che lui scendessi tre gradi; <emph>et fui di sotto</emph>: a denotare quanto la vita civile sia inferiore alla contemplativa.</p>
<p>[49-51] <emph>l'aer serenava</emph>: benchè anchora quando è el sole, l'aer sia sereno, nientedimeno diciamo el cielo sereno, quando el sole è sotto terra.</p>
<p>[52-54] <emph>Iudice Nino</emph>: costui fu della casa de' Visconti di Pisa, huomo pieno di gentileza, et molto robusto di corpo, nipote di messer Ubaldo de' Visconti di Pisa, el quale con due soli compagni, Scarpetta de gl'Ubaldini, et el marchese di Monferrato, s'ingaggiorono con cento tedeschi scelti dallo 'mperadore, che alhora era a Pisa, et vinsogli. Ma tornando a Nino, lui fu iudice del iudicato di Gallura in Sardigna; et hebbe per mogle Beatrice marchesotta da Esti, la quale morto lui si rimaritò a Galeazo de' Visconti di Melano. Ma lei prima hebbe di Nino una figluola decta Giovanna, la quale fu mogle di messer Riccardo da Canino da Trevigi.</p>
<p>[55-57] Domanda Nino quanto è che Danthe venne <emph>per le lontane acque</emph>, credendo che fussi venuto per l'occeano, menato dall'angelo, secondo la sua fictione.</p>
<p>[58-60] Et Danthe risponde, che non venne pel mare occeano, ma <emph>pe' luoghi tristi</emph> dello 'nferno; <emph>et sono in prima vita</emph>: perchè vengo col corpo.</p></div3>
<div3><head>vv.  61-84</head>
<lg><l>Et chome fu la mia risposta udita,</l>
<l>Sordello et egli indrieto si ricolse,</l>
<l>chome gente disubito smarrita.</l></lg>
<lg><l>L'uno ad Virgilio, et l'altro ad un si volse,</l>
<l>che sedea lì, gridando: "Su Currado,</l>
<l>vieni ad veder che Dio per gratia volse".</l></lg>
<lg><l>Poi volto ad me: "Per quel singular grado</l>
<l>che tu dei a colui che sì nasconde</l>
<l>lo suo primo perchè, che non ha guado,</l></lg>
<lg><l>Quando sarai di là dalle larghe onde</l>
<l>dì a Ioanna mia che per me chiami</l>
<l>là dove a gl'innocenti si risponde.</l></lg>
<lg><l>Non credo che la sua madre più m'ami</l>
<l>poscia che trasmutò le bianche bende,</l>
<l>le quai convien che miser'anchor brami.</l></lg>
<lg><l>Per lei assai di lieve si comprende</l>
<l>quant'in femina foco d'amor dura,</l>
<l>se ll'occhio o 'l tacto spesso non l'accende.</l></lg>
<lg><l>Non li farà sì bella sepultura,</l>
<l>la vipera che 'l milanese accampa,</l>
<l>com'avria facto el gallo di Gallura".</l></lg>
<lg><l>Chosì dicea segnato della stampa,</l>
<l>nel suo aspecto, di quel dritto zelo</l>
<l>che smisuratamente el chuore avampa.</l>
</lg>
<p>[61-63] Sordello, et Nino, divennono in sommo stupore, udendo da Virgilio, che io ero vivo.</p>
<p>[64-66] Et Nino si volse a Currado Malispina, el quale gl'era presso, acciochè vedessi ciò che Idio per gratia havea voluto. Imperochè di gratia spetiale era, che contro alla conditione humana Danthe, vestito anchora di mortal corpo, potessi fare tale peregrinatione.</p>
<p>[67-69] Poi Nino si rivolse a Danthe, et dixe: ‘Io ti priegho <emph>per quel singulare grado</emph>, <emph>i.</emph> singulare privilegio, <emph>che tu dei</emph>, <emph>i.</emph> del quale tu se' debitore a Dio, el quale nasconde et occulta <emph>el suo primo perchè</emph>, <emph>i.</emph> la sua prima cagione, <emph>che non ha guado</emph>: la quale prima cagione Idio tiene sì occulta in sè, <emph>che non ha guado</emph>, <emph>i.</emph> che gl'huomini non vi possono arrivare. Et è translatione dal fiume, el quale noi diciamo non havere guado, quando è sì profondo, che non lo possiamo passare.</p>
<p>[70-72] <emph>dì a Ioanna mia, che chiami per me</emph>: <emph>i.</emph> chiamando interceda per me là dove <emph>si risponde a gl'innoccenti</emph>: <emph>i.</emph> dove e prieghi de' giusti sono exauditi, et questo è negl'oratorii christiani. Onde dixe el creatore: "domus mea domus orationis vocabitur".</p>
<p>[73-75] Et perchè parea da maraviglarsi, che essendo anchora viva Beatrice sua mogle, più tosto volessi che si dicessi a Giovanna sua figluola, che a llei, però dice, che non crede, <emph>che la sua madre</emph>, <emph>i.</emph> Beatrice, l'ami più, conciosia che lasciato le bende et lo stato vedovile, si sia rimaritata a messer Galeazo chome disopra dixi, et annuntiagli, che anchora verrà tempo, che bramerà quello stato vedovile, el quale hora ha lasciato, in forma sarà tractata dal secondo marito.</p>
<p>[76-78] <emph>Per lei</emph>, per lo exemplo di lei, <emph>assai di lieve si comprende Quanto focho d'amore duri in femina</emph>: è assai volubile, et mobile la femmina. Onde Virgilio: "varium et mutabile semper Femina". Et perchè è pusillanima, rade volte s'innalza a grandi imprese; ma seguita più el senso, che la ragione. Onde cerca continue voluptà corporee. Il perchè ama ferventemente l'huomo, mentre che di lui pigla piacere; el quale consiste maximamente nel viso et nel tacto. Et chome el piacer mancha, l'amor si spegne.</p>
<p>[79-81] <emph>la vipera</emph>, el nuovo marito, el quale è de' Visconti di Melano, la cui insegna è una vipera, <emph>non gli farà sì bella sepultura</emph>: quanto harebbe facto <emph>el gallo</emph>, <emph>i.</emph> io giudice del giudicato di Gallura, la cui arme è uno gallo.</p>
<p>[82-84] <emph>della stampa del dricto zelo</emph>: era impressa nel volto suo et quasi scolpita la forma dell'amore, el quale avampava el core.</p></div3>
<div3><head>vv.  85-93</head>
<lg><l>Gl'occhi miei ghiotti andavon pur al cielo,</l>
<l>pur là dove le stelle son più tarde,</l>
<l>sì chome rota più presso allo stelo.</l></lg>
<lg><l>E 'l duca mio: "Figluol, che lassù guarde?"</l>
<l>Et io a llui: "A quelle tre facelle,</l>
<l>di che 'l polo di qua tutto quanto arde".</l></lg>
<lg><l>Ond'egli a me: "Le quattro chiare stelle</l>
<l>che vedemo staman, son di là basse</l>
<l>che queste son salite ov'eron quelle".</l></lg>
<lg><l>Chom'e' parlava Sordello a sè 'l traxe</l>
<l>dicendo: "Vedi là nostro adversario",</l>
<l>Et drixò 'l dito perch'el là guatasse.</l>
</lg>
<p>[85-87] Io miravo del continuo el cielo. Il che significa, che la sensualità, già ubbidientissima alla ragione, havea volto ogni suo appetito alle chose celesti; <emph>pur là dove le stelle son più tarde</emph>: <emph>i.</emph> alla più alta parte del cielo, el quale chiamano polo, chome disopra mostrammo; <emph>dove le stelle son più tarde</emph>: se havessimo una ruota piena di stelle, la quale girassi, a nessun è dubbio, che le stelle poste più inverso la circunferentia, et el fine della ruota, fanno più spatioso circulo, che quelle, che sono più presso al perno, o voglamo dire el manico della ruota, che è el centro; et nientedimeno in un medesimo tempo finiscono la loro rivolutione. Il perchè quelle, che sono più vicine alla circunferentia, vengono a esser più veloci, et quelle, che son più presso al perno, più tarde. Adunque imaginando noi uno stilo, che parta dalla sommità del cielo, et vada pel mezo della mundiale macchina in sino all'opposita sommità, et circa e capi dello stilo si muova el cielo, le stelle, che sono più presso a questi poli, perchè fanno più brieve circuito, in cielo sono più tarde, chome quelle, che fussino nella ruota <emph>più presso allo stilo</emph>, <emph>i.</emph> al perno.</p>
<p>[91-93] Guardava adunque Danthe nella più alta parte del cielo, <emph>i.</emph> al polo antartico, et da Virgilio intese, che le quattro stelle, le quali la mattina erono in quella parte del cielo, erono già ite sotto, et in quel medesimo luogho erono salite tre, le quali erono sì splendenti, che illuminavano tutto lo hemisperio del purgatorio. Questa secondo la natura de' cieli è verisimile fictione; ma allegoricamente secondo molti, per le quattro stelle prime intende le quattro virtù morali, et per queste tre intende le tre theologiche. Et quelle finge, che la mattina fussero a mezo el cielo, perchè nella prima età, et innanzi all'advenimento di Cristo, gl'huomini civili si reggevono secondo quelle. Ma dipoi dopo l'advenimento di Cristo furono intese le virtù theologiche, le quali ardono tutto el polo di qua, cioè dell'altro hemisperio, dove era Danthe, et dove finge el purgatorio. Perchè nessun cerca purgarsi, se non ha ardentissima carità, et ferma speranza, et indubitata fede. Adunque le quattro vide la mattina, perchè furono nella prima età le virtù morali. Queste vede la sera perchè non furono conosciute, se non in questa ultima età, quando Cristo le mostrò. Nè sarebbe forse alieno, che prendendo le quattro, chome è decto, piglamo le tre per le virtù intellective. Imperochè chome quelle fanno la vita activa, chosì queste fanno la speculativa, la quale non nasce ne l'huomo ne' primi anni, ma inverso la vecchiaia. Onde scrivono, che Iacob uscì ne' campi inverso la sera, dinotando per quello la vita contemplativa.</p></div3>
<div3><head>vv.  97-105</head>
<lg><l>Da quella parte ove non ha riparo</l>
<l>la picchola vallecta, era una biscia,</l>
<l>forse qual diede ad Eva el cibo amaro.</l></lg>
<lg><l>Tra l'herba et fior venia la mala striscia,</l>
<l>volgendo ad hora ad hora la testa al doxo,</l>
<l>lecchando, chome bestia che si liscia.</l></lg>
<lg><l>Io nol vidi et però dicer nol posso,</l>
<l>chome mossor gl'astori celestiali,</l>
<l>ma vidi ben po' l'uno et l'altro mosso.</l></lg>
<lg><l>Sentendo fender l'aer alle verdi ali</l>
<l>fugge 'l serpente, et gl'angeli dier volta</l>
<l>suso alle poste rivolando equali.</l>
</lg>
<p>[97-99] Venne la biscia dalla parte disotto della valle. Imperochè le valle ne' monti sono difese, et hanno e balzi da ogni parte, excepto che disobto. Rectamente pone el serpente per la tentatione. Imperò che 'l serpente è astuto, et similmente è animale molto terrestre. Et chosì la tentatione è piena di malitia, et di fraude. Et sempre invita alle chose terrene et transitorie. Et per questa medesima ragione finge, che el serpente venga dalla parte di sotto d'essa valle, et gl'angioli venghino disopra, perchè la gratia preparante e illuminante, et cooperante sono chose divine et celesti, et il serpente terrena; <emph>forse qual diede ad Eva el cibo amaro</emph>: molti cerchano perchè dixe <emph>forse</emph>. Ma puossi rispondere, che apena è credibile, che alchuna tentatione possa esser simile a quella, che fu facta a' primi huomini, quando el tentatore persuade loro che sarebbono chome idii, su gustassino di quel pomo.</p>
<p>[100-102] <emph>Tra l'herba e fiori</emph>: puossi a mio giudicio piglar per diverse chose <emph>l'herba et fiori</emph>, cioè operationi belle, et virtuose, et voglono che la biscia, <emph>i.</emph> la tentatione diabolicha, venga spesso sotto spetie di virtù. Et certo pocho può quella tentatione, che non è adombrata d'alchuna honestà. O veramente piglono <emph>l'herba et fiori</emph> per le voluptà et piaceri mondani, contra quali difficilmente fanno resistentia gl'huomini. Imperochè alchuni sono irretiti dalle corporee voluptà. Alchuni sono tyrati dalla pecunia. Molti dall'ambitione. El medesimo quasi intese el Petrarcha quando dixe: "et chome sta fra fiori ascoso l'angue"; <emph>la mala striscia</emph>: la mala biscia la quale va strisciando per l'herba; <emph>volgendo ad hora ad hora la testa al dosso</emph>: spesso si volgea chome gatta o cane o altra bestia, <emph>che si lisci</emph>, <emph>i.</emph> che si ligi el dosso leccandosi con la lingua. Il che dimostra, che la tentatione sempre s'adorna, et dimostra essere piacevole et dilicata, perchè noi l'acceptiamo.</p>
<p>[103-105] <emph>Io nol vidi</emph>: per questo dinota, che l'huomo non sente, quando la gratia di Dio viene in lui, ma videgli poi mossi, perchè la conosce dipoi da suo effecti; <emph>gl'astori celestiali</emph>: essendo alati gl'angeli, et andando a ferire el serpente non inmerito gl'aguagla a gl'astori. El serpente fuggì sentendo l'aere percosso da l'ale verdi de gl'angeli. Et meritamente fuggì. Imperochè venendo la divina gratia in noi ogni tentatione ne spaventa et fuggesi.</p></div3>
<div3><head>vv.  109-117</head>
<lg><l>L'ombra che era al giudice raccolta</l>
<l>quando chiamò, per tutto quel assalto</l>
<l>puncto non fu da me guardare sciolta</l></lg>
<lg><l>"Se la lucerna che ti mena in alto</l>
<l>truovi nel tuo arbitrio tanta cera</l>
<l>quant'è mestiere insin'al sommo smalto</l></lg>
<lg><l>- Cominciò egli -, se novella vera</l>
<l>di Valdimagra o di parte vicina</l>
<l>sai, dillo a me che già grande là era.</l></lg>
<lg><l>Chiamato fui Churrado Malespina,</l>
<l>non son l'anticho ma di lui discesi;</l>
<l>a' miei portai l'amor che qui m'affina".</l>
</lg>
<p>[109-111] Non spaventò la venuta del serpente Currado in forma, che mai torcessi gl'occhi da Danthe. Et per questo dimostra, che chi è assuefacto a risistere lungo tempo alle tentationi non le chura.</p>
<p>[112-114] <emph>Se la lucerna che ti mena in alto</emph>, se la gratia, <emph>i.</emph> lo 'ntellecto illuminato, la qual ti guida, contemplando, <emph>insino</emph> al primo <emph>smalto</emph>, <emph>truovi nel tuo arbitrio</emph>, <emph>i.</emph> nella tua volontà et electione, che hai facto d'andare speculando, <emph>tanta cera</emph>, tanta materia, che ti conduca <emph>insino al primo smalto</emph>, <emph>i.</emph> insino alla prima causa, la quale stante inmota muove tutte le chose. Et chiama <emph>smalto</emph> el primo cielo. O forse meglo <emph>insino al sommo</emph> di questo monte, dove è el paradiso delle delitie, ornato d'herbe et di fiori, chome sono gli smalti. Et simil vocabolo usò nella prima cantica, quando fè mentione del prato de gl'huomini excellenti, el qual fa quasi simile a' campi elysii.</p>
<p>[115-117] <emph>Val di Macra</emph>: Macra è un fiume el quale divide Toschana da Liguria, et chiamasi oggi quel paese Lunigiana, da Lune, ciptà antichissima. Ivi signoreggiano e Malispini, de' quali fu questo Currado.</p></div3>
<div3><head>vv.  121-132</head>
<lg><l>"O - dixi a llui - per li vostri paesi</l>
<l>già mai non fui, ma dove si dimora</l>
<l>per tutta Europa che non sien palesi?</l></lg>
<lg><l>La fama che la casa vostra honora</l>
<l>grida e signori et grida la contrada,</l>
<l>sicchè ne sa chi non vi fu anchora;</l></lg>
<lg><l>Et io vi giuro, se disopra vada,</l>
<l>che vostra gente ornata non si fregia</l>
<l>del pregio della borsa et della spada.</l></lg>
<lg><l>Uso et natura sì la privilegia</l>
<l>che, perchè capo reo lo mondo torca,</l>
<l>sola va ritta e 'l mal cammin dispregia".</l>
</lg>
<p>[121-126] Dimostra non esser mai stato ne lLunigiana, dove sono e marchesi Malispini. Ma dice che la fama optima di quella famigla è tale, che risuona per tutta l'Europa, <emph>et grida</emph>, cioè molto nomina, <emph>e signori, et la contrada</emph>, <emph>i.</emph> el paese, onde nasce che <emph>etiam</emph> quegli, che mai non vi furono, lo sappino.</p>
<p>[127-129] <emph>Et io</emph>, Danthe, <emph>vi giuro, se di sopra vada</emph>: <emph>i.</emph> chosì possi io arrivare alla sommità di questo monte, chome <emph>vostra gente non si fregia</emph>, non s'adorna, <emph>della borsa</emph>, <emph>i.</emph> d'avaritia, et di cupidità di richeze, nè <emph>della spada</emph>, <emph>i.</emph> di violentia, et rapina, et tyrannia.</p>
<p>[130-132] <emph>Uso, et natura</emph>: dimostra, che in loro è vera virtù, della quale la natura ci dà certi semi, e quali se son dipoi bene cultivati con buona, et assidua, consuetudine, di recte operatione producono perfecta virtù. Adunque la natura dà optimi initii alla vostra famigla di vera virtù. Et dipoi la consuetudine assidua la fa perfecta.</p></div3>
<div3><head>vv.  133-139</head>
<lg><l>Et egli: "Hor va che 'l sol non si ricolca</l>
<l>septe volte nel lecto che 'l montone</l>
<l>con tutti e quattro piè cuopre et inforca,</l></lg>
<lg><l>Che cotesta cortese opinione</l>
<l>ti fia chiavata in mezo della testa</l>
<l>con altri chiovi che d'altrui sermone,</l></lg>
<lg><l>Se corso di iudicio non s'arresta".</l>
</lg>
<p>[133-135] El sol non tornerà <emph>septe volte nel lecto del montone</emph>, <emph>i.</emph> nel segno d'ariete, nel quale torna ogni anno. Adunque dixe non passeranno septe anni; <emph>con tutti e quattro piè chuopre et inforca</emph>: perchè chosì è figurato.</p>
<p>[136-139] <emph>Che cotesta cortese opinione</emph>: che cotesta opinione, la qual tu hai della famigla Malispina, et chiama tale opinione <emph>cortese</emph>, <emph>i.</emph> liberale, perchè Danthe copiosamente havea lodato questa famigla; <emph>ti fia chiavato in mezo della testa</emph>: quasi dica: ti si confermerà nel cervello; et <emph>optime</emph> dixe <emph>nel mezo della testa</emph>, imperochè la cogitativa ha sua sedia distincta dalla imaginativa, et dalla memoria, collocata nel mezo del capo; <emph>con maggior chiovi che d'altrui sermone</emph>: la sententia è "tu ha questa ferma opinione, perchè così hai udito. Ma verrà tempo, che lo conoscerai per te medesimo". Imperochè mandato in exilio fu liberalissimamente ricevuto dal marchese Marcello Malespina, del quale già dicemmo nell'octavo canto della prima cantica.
</p></div3></div2>
<div2><head>IX</head>
<argument><p>CANTO NONO DELLA SECONDA CANTICA DI DANTHE</p></argument>
<div3><head>vv.  1-12</head>
<lg><l>La concubina di Titono antico</l>
<l>già s'imbiancava al balzo d'oriente</l>
<l>fuor delle braccia del suo dolce amico.</l></lg>
<lg><l>Di gemme la sua fronte era lucente,</l>
<l>poste 'n figura del freddo animale</l>
<l>che con la coda percuote la gente;</l></lg>
<lg><l>Et la nocte de' passi con che sale</l>
<l>facto have' due nel luogho ov'eravamo,</l>
<l>e 'l giorno già chinava ingiuso l'ale,</l></lg>
<lg><l>Quand'io, che mecho havea di quel d'Adamo,</l>
<l>vincto dal somno, in su l'herba 'nchinai,</l>
<l>là o' già tutti et cinque sedavamo.</l>
</lg>
<p>Nel presente canto dopo la discriptione del tempo, pone chome adormentato in su l'herba in visione gli parve esser rapto da una aquila insino al balzo del purgatorio. Dipoi sveglato intese da Virgilio, che invero era stato rapito. Onde si mosse per entrare nel purgatorio. Et discrive la porta, et l'entrata.</p>
<p>[1-3] <emph>La concubina di Titono antico</emph>: dicono gl'antichi historici, che di Laumedonte re di Troia nacquono Priamo et Titono. Et Priamo rimase nel regno. Titono, con valido exercito, passò nelle parti orientali, et qui acquistò florentissimo imperio. Onde dicono le favole, che l'Aurora fu sua mogle, et molto l'amò. Il che significa, che le genti onde viene l'aurora, gli furono sottoposte, et fu amato da quegli popoli; dell'Aurora generò Mennone. El quale nella guerra troiana venne in aiuto a Priamo suo zio. Et fu ucciso da Acchille. Et mentre che secondo l'antica consuetudine l'ardevano, pe' prieghi dell'Aurora sua madre si mutò in uccello. Et molti altri uccegli uscirono di quel fuocho, e quali furono chiamati Memnonii, secondo Soleno. È el sepolcro suo appresso a Troia. Et del continuo dicono, che d'Ethiopia vi volano grandi schiere d'uccegli. Titone vixe in sino all'extrema vecchiaia. Onde Propertio: "cum sene non puduit talem dormire puellam, Et cane totiens oscula fere come". Et finalmente dicono, che si convertì in cicala. Il che fingono perchè e vecchi sono molto loquaci; <emph>la concubina di Titono</emph>: <emph>i.</emph> l'Aurora, la quale fingono, che la mactina escha del lecto di Titono. Onde Virgilio: "Titoni croceum linquens Aurora cubile".</p>
<p>[4-6] <emph>Di gemine la sua fronte era lucente</emph>: dimostra che questa Aurora surgea in quello hemisperio insieme collo scorpione. Questo è l'octavo segno del zodiaco, et chiamasi scorpione, benchè molti voglono, che la configuratione di questo animale occupi lo spatio di due segni, et con le branche faccia el segno della libra, et col resto quello dello scorpione. Dicono le favole, che perchè Orione cacciatore havea giurato non lasciare fiera alchuna viva in terra, epsa terra creò questo scorpione, che uccidessi Orione. Et dipoi impetrò da Iove, che lo trasferissi nel zodiaco. Nigidio scrive, che non la terra lo produxe, ma Diana lo formò in Cilippo monte nell'isola di cChio, acciochè uccidessi Orione, el quale per somma insolentia si preponea a llei nelle cacciagioni. È configurato di stelle dicennove. Et è domicilio di Marte. Et è questa nuova fictione, perchè gl'altri poeti non pongono mai l'Aurora, se non per quello albore, che apparisce in oriente innanzi al nascimento del sole. Questo non può esser qui. Imperochè essendo el sole nell'ariete, convenia, che l'aurora surgessi, o col medesimo segno, o con la fine de' pesci. Ma ponendola lui nello scorpione, dimostra, che tale Aurora pigla al presente per quello albore, che viene innanzi alla luna, la quale, perchè era già partita dall'oppositione, che havea facto nella libra, essendo el sole nell'ariete, era già entrata nello scorpione. Il che acciochè apertamente s'intenda, ci ricorderemo, che chome 'l poeta dimostra nello 'nferno, la nocte, che lui si trovò essere smarrito nella selva, la luna era in oppositione. Dipoi el dì seguente lui consumò parte nel combactere con le fiere, parte nel colloquio, che hebbe con Virgilio. Nella seconda nocte discese per tutto lo 'nferno. Et passò pel centro all'altro hemisperio. Et nel principio del secondo giorno, secondo el precepto di Catone si cinse el giunco, et tutta quella luce consumò in salire e balzi dell'antipurgatorio. Hora è venuto alla terza nocte, la quale consumerà in questa valle. Et nella mactina del tertio giorno sarà dormendo portato da Lucia insino alla porta del purgatorio. Ma la nocte, che consumò parte insino al centro, parte dal centro insino alla superficie del purgatorio, fu doppia. Imperochè lasciando nel fine della nocte l'hemisperio nostro, dove già veniva el dì, conviene, che nell'altro hemisperio trovassi nuova nocte; <emph>del freddo animale</emph>: pare contrario a Virgilio, el quale dixe: "iam bracchia contrait ardens Scorpius". Ma Virgilio hebbe rispecto alla natura di Marte, signore di questo segno, el quale è pianeta ardente. Et Danthe alla natura propria del segno freddo fixo et nocturno; <emph>che con la coda percuote la gente</emph>: et benemerito, perchè gl'astrolagi chiaman questo segno casa di morte, et di timore, et di faticha, et di danno, et di contentione. Et chome lo schorpione è animale pungitivo con la coda, chosì el sole, quando è in quel segno, è cagione di lesione, et pungimento nel corpo humano, perchè cominciando a declinare, riscalda meno l'aria. Il perchè l'aria distemperata dalla frigidità, presto offende et pugne e corpi, chome scrive Isidoro.</p>
<p>[7-9] <emph>Et la nocte de' passi con che sale</emph>: e passi della nocte intende l'hore. Adunque eron già due hore di nocte; <emph>nel luogho, ove eravamo</emph>, che era l'hemisperio di là, <emph>e 'l giorno già chinava in giuso l'ale</emph>: intendi dal medesimo hemisperio.</p>
<p>[10-12] <emph>di quel d'Adamo</emph>: havevo el corpo, et quanto al corpo tutti siamo discesi d'Adamo. Ma l'anima è tutta da Dio.</p></div3>
<div3><head>vv.  13-27</head>
<lg><l>Ne l'hora che comincia e tristi lai</l>
<l>la rondinella presso alla mactina,</l>
<l>forse a memoria de' suoi primi guai,</l></lg>
<lg><l>Et che la mente nostra peregrina</l>
<l>più dalla carne et men dal pensier presa</l>
<l>alle sue vision quasi è divina,</l></lg>
<lg><l>In sogno m'apparea veder sospesa</l>
<l>un'aquila nel cielo con penne d'oro,</l>
<l>con l'ale aperte, et a calare intesa,</l></lg>
<lg><l>Et esser mi parea là dove foro</l>
<l>abbandonati e suoi da Ganimede</l>
<l>quando fu rapto al sommo consistoro.</l></lg>
<lg><l>Fra me pensavo "Forse questa fiede</l>
<l>pur qui per uso, et forse d'altro loco</l>
<l>disdegna di portarne suso impiede".</l>
</lg>
<p>Era già dormendo l'auctore passato tanto della nocte, che 'l giorno s'appressava, et cominciava l'alba, nel qual tempo la rondine, quando è la stagione di primavera, comincia a cantare, quando a llui in visione apparve esser nella selva Ida, la quale è presso a Troia, dove e poeti fingono, che Iove in forma d'aquila rapì Ganimede, et nel cielo gli parea vedere una aquila con penne d'oro, apta a calar giù per far preda, onde egli tra sè dicea "forse che l'usanza di questa aquila è fedire in questa selva, et non si degna di portare prede in cielo, se non di qui".</p>
<p>[13-15] <emph>Ne l'hora, che comincia e tristi lai La rondinella</emph>: nel tempo del mattino, quando la rondinella comincia <emph>e suoi lai</emph>, e suoi lamenti, et qui tocha la favola, la quale è questa. Pandione Re d'Athene hebbe due figluole, Progne, et Philomena. Era ne' medesimi tempi Tereo Re di Thracia, el quale confederato con Pandione, animosamente gli fu a non piccholo aiuto in guerra, mossagli contro; il perchè dopo la guerra per confermare et constabilire l'amicitia, gli decte per mogle Progne. Menolla in Thracia Tereo, et dopo alchuno tempo stimolato dalla mogle cupida di vedere la sorella tornò a Pandione, et impetrò di menare Philomena a Progne. Ma in viaggio preso dalle belleze della fanciulla contro a sua vogla gli tolse l'honore. Dipoi temendo, che la meschina non rivelassi tanta ingiuria gli tagliò la lingua, et lasciolla nelle selve. Ma Philomena privata del parlare s'aiutò colla 'ndustria. Et richamò tutta la historia, et mandolla alla sorella. Progne mossa non tanto dalla pietà inverso Philomena, quanto dal duplicato odio inverso l'adultero suo marito, et rompitore di fede a due sorelle, finxe volere celebrare sacrificii a Bacco, e quali si facean di nocte, et nelle selve; andò dove era la sorella, et di furto la conduxe drento al suo palazo. Uccise Itis figluolo, che haveva di Tereo. Cosselo, et fello vivanda al padre. Et dopo desinare gli misse innanzi el capo et e piedi del suo da sè mangiato figluolo. Non narro quanta crudeltà apparecchiava usare lo infuriato padre a chi l'haveva facto sepulcro delle sue proprie carni. Ma la conmiseratione, che hebbon gli dii, gli transfiguroron tutti. Tereo diventò bubbola, uccello fetido, ma di belle penne, et con corona, sicchè pare, che ritengha l'habito antico. Itis divenne fagiano, Philomena lusignuolo, el quale nelle selve habita, et non se gli vede lingua, quando canta. Progne divenne rondine, et è rimasa rossa nel pecto pel sangue del figluolo, del quale si maculò.</p>
<p>[16-18] <emph>Et che la mente nostra peregrina Più dalla carne</emph>: nel quale tempo l'animo è più peregrino, <emph>i.</emph> più lontano dal corpo, quasi dica: è più sviluppato et più libero, dalla contagione del corpo. Et disopra nella prima cantica dimostrammo per ragione philosophiche, perchè più in questa hora, che nell'altre e sogni sieno più veri.</p>
<p>[19-21] <emph>In sogno mi parea</emph>: la visione finge esser questa, che gli paressi vedere una aquila con penne d'oro, stare sospesa in cielo con l'ale aperte, et la quale parea, che del continuo volessi calare. Allegoricamente secondo Francescho da Buti, et alquanti altri, per l'aquila s'intende la divina carità. Imperochè Idio è carità; et che l'aquila stia sempre apparechiata con l'ale aperte a calare, significa, che la divina carità sempre sta apparechiata a rapire a Dio l'anime humane, et le penne d'oro dimostrano e razi della carità splendenti et puri, chome è l'oro.</p>
<p>[22-24] Dipoi aggiugne l'auctore, che a llui pareva esser nella selva Ida, dove Iove in forma d'aquila rapì Ganimede. Et Francescho già decto per questo intende, che più facilmente sono rapiti dalla carità divina e sancti huomini, che nelle selve fanno penitentia; et per questo vogla dire l'auctore, che lui fussi disposto a purgarsi, chome tali huomini. La qual expositione in nessun modo ripruovo, perchè è piatosa et accomodata alla cristiana religione. Nientedimeno quando considero alla profondità dello 'ngegno del poeta, giudico, che lui vogla dimostrare, che dormendo gli venne quella spetie di sogno, la quale e Latini dicon "somnium", el quale predice le chose vere, ma obscuramente, et sotto velame, in forma che non s'intende sanza interprete. Adunque Danthe, che è l'anima sensitiva, sogna. Et dipoi la ragion superiore gl'interpreta el sogno. Per la qualchosa diremo, che Danthe s'adormenta nella valle, stracco dall'erto viaggio, <emph>i.</emph> havendo cominciato a salire alla contemplatione. Et straccandosi in quella, l'humana imbecillità da Sordello, <emph>i.</emph> dalle doctrine civili, è levato dal salire, et condocto alla vita civile, nella quale s'adormenta, <emph>i.</emph> impigrisce. Et Idio vedendo sua buona volontà, ha compassione alla fragilità, et mandagli la gratia illuminante, la qual in questo sogno figura per aquila, la quale lo rapisce al fuoco, el quale in forma lo cuoce, che si desta. Nè altro intenderemo in tal fictione, se non che la illuminante gratia lo induce al seraphico amore, donde acceso acquista la cherubica intelligentia. Et è cosa mirabile con quanto acume d'ingegno et di giudicio, et quanto copertamente lui imita Virgilio. Il che non mi pare absordo exprimere in questo luogho. Volle adunque l'uno et l'altro di questi poeti dimostrare, che questo interviene, che gl'huomini, e quali si danno alla contemplatione, o stracchi dalla fatica, o perterrefacti, et sbigoctiti dalla difficultà, mutano proposito, et ritornano alla vita civile. Et forse in quella si fermerebbono, se dal divino aiuto non fussino excitati et sollevati. Questo significa Virgilio in Enea, el qual afflicto per la tempesta concitata da Iunone et da Eolo, abbandona la 'mpresa d'andare in Italia, la quale chome dimostrai nelle nostre allegorie, sempre pone per la vita contemplativa. Et prende partito andare in Cartagine, <emph>i.</emph> alla vita activa. Et quivi facto marito di Didone, si sarebbe posato, se Iove non havessi mandato Mercurio ad excitarlo, et admonirlo, che non abbandonassi la prima impresa, <emph>i.</emph> se Idio non havessi dimostrogli per vera doctrina, quanto sia da preporre Maria a Marta. Similmente al presente el nostro poeta dimostra, che la salita alle virtù purgatorie è tanto ardua, che stracco si posa, et adormenta nella valle, la quale ponemmo per la vita civile. Ma la divina gratia l'excita, et rapiscelo, chome disotto vedrai; <emph>esser mi parea là dove foro</emph>: parea a Danthe esser nella selva Ida di Troia, dove essendo a ccaccia Ganimede fu rapito da Iove in forma d'aquila. Et <emph>optime</emph> si pone nella selva, <emph>i.</emph> in luogho solitario, a dinotare la vita contemplativa, che è solitaria, la quale lui desiderava, benchè l'ardua faticha del salire l'havessi adormentato. Optimamente significa l'aquila la gratia illuminante, perchè chome tal gratia è piena di luce, chosì l'aquila più che altro uccello s'empie di lucie, perchè può sofferire e razi del sole, et in quegli spechiarsi. Il che non può altro animale. <emph>Preterea</emph> non è uccello, che più s'innalzi, et più si levi da terra. Et similmente epsa gratia innalza el nostro intellecto; <emph>abbandonati e suoi da Ganimede</emph>: et ben dixe, che Ganimede abbandonò, et non fu abbandonato. Imperochè chi va alla vita solitaria, lascia quegli, che rimangano nella vita activa; <emph>quando fu rapto</emph>, rapito, <emph>al sommo consistorio</emph>: al concilio di quegli, che in cielo si ragunano.</p>
<p>[25-27] <emph>Fra me pensavo</emph>: parendomi essere nel luogho ove fu rapito Ganimede, pensavo meco medesimo, <emph>forse</emph> che <emph>questa</emph> aquila non <emph>fiede</emph>, <emph>i.</emph> non ferisce, quasi non pigla preda, se non di questo luogho. Et certo non si può innalzare a tale contemplatione la mente, nè è rapita dalla divina gratia, se non è nella selva Ida, <emph>i.</emph> in vita solitaria, et separata da ogni strepito et tumulto et cupidità delle chose basse, et terrene. Sia adunque Ganimede l'humana mente, la quale Iove, <emph>i.</emph> el sommo Idio, ama. Sieno e suoi compagni l'altre potentie dell'anima, chome è vegetativa, et sensitiva. Apposta adunque Iove, che epsa sia nella selva, <emph>i.</emph> remota dalle chose mortali, et con l'aquila già decta la inalza al cielo. Onde epsa abbandona e compagni, <emph>i.</emph> la vegetativa, et sensitiva, et abstracta, et quasi chome dice Platone rimossa dal corpo, et venuta in oblivione delle chose corporee, è tutta posta nella contemplatione de' secreti del cielo. Et serve anchora a questa allegoria el nome della selva. Perchè "idin" in greco significa vedere et conoscere.</p></div3>
<div3><head>vv.  28-36</head>
<lg><l>Poi mi parea che più rotata un pocho</l>
<l>terribil chome folgor discendessi,</l>
<l>et me rapissi suso insino al foco.</l></lg>
<lg><l>Ivi parea che ella et io ardessi,</l>
<l>et sì l'incendio imaginato cosse</l>
<l>che convenne che 'l somno si rompessi.</l></lg>
<lg><l>Non altrimenti Acchille si riscosse</l>
<l>gl'occhi sveglati rivolgendo in giro</l>
<l>et non sapendo là dove si fosse,</l></lg>
<lg><l>Quando la madre da Chirone a Sciro</l>
<l>transfugò lui dormendo in le sue braccia</l>
<l>là onde e Greci poi el dipartiro,</l></lg>
<lg><l>Che mi scossi io sì chome dalla faccia,</l>
<l>mi fuggì el somno, et diventai smorto</l>
<l>chome fa l'huom che spaventat'aghiaccia.</l>
</lg>
<p>[28-33] Seguita nella sua ficta visione narrando, chome l'aquila girò alquanto per aria, poi si calò non con minore velocità, che a terra caggia la saetta. Et rapillo, et portollo in sino alla spera del fuocho, et quivi gli parea ardere insieme con l'aquila, et in forma gli parea sentire lo 'ncendio, che si svegliò. Subito che rapito è l'huomo alla contemplatione delle virtù purgatorie, tanto s'accende l'aquila et lui, <emph>i.</emph> tanto s'accende la gratia in lui, et lui nell'amore delle chose divine, che lo 'ncendio lo desta del somno, <emph>i.</emph> lo svegla da ogni pigritia.</p>
<p>[34-36] <emph>Non altrimenti Acchille si riscosse</emph>: d'Achille narrammo nella prima cantica. Ma quanto a questo texto, ci ricorderemo, che Thetis sua madre temendo, che non fussi constrecto andare nella guerra di Troia, diliberò occultarlo. Il perchè lo fece adormentare, et chosì adormentato lo levò da Chirone suo maestro, et portollo nell'isola di Sciro a Lycomede Re, el quale in habito et veste femminile lo tenne con le figluole, nè era conosciuto per huomo, nel qual tempo ingravidò Deidamia una delle figluole del Re. Et nacquene Pyrro, el quale dopo la morte sua andò a Troia in suo luogho.</p></div3>
<div3><head>vv.  43-63</head>
<lg><l>Dallato m'era il solo mio conforto</l>
<l>el sole era alto già più che due hore</l>
<l>e 'l viso m'era alla marina torto.</l></lg>
<lg><l>"Non haver tema - dixe el mio signore -</l>
<l>facti sicur che noi semo a buon puncto;</l>
<l>non strigner ma rallarga ogni vigore.</l></lg>
<lg><l>Tu se' homai al purgatorio giunto;</l>
<l>vedi lo balzo che 'l chiude d'intorno,</l>
<l>vedi l'entrata dove pare disiuncto.</l></lg>
<lg><l>Dianzi nell'alba che precede el giorno,</l>
<l>quando l'anima tua drento dormia,</l>
<l>sopra li fiori onde è laggiù adorno</l></lg>
<lg><l>Venne una donna et dixe "Io son Lucia,</l>
<l>lasciatemi piglar chostui, che dorme,</l>
<l>sì l'agevolerò per la sua via".</l></lg>
<lg><l>Sordel rimase et l'altre gentil forme,</l>
<l>ella ti tolse, et chome el dì fu chiaro</l>
<l>se 'n venne su, et io per le sue orme</l></lg>
<lg><l>Qui ti posò, et pria mi dimostraro</l>
<l>gl'occhi suoi begli quella entrata aperta,</l>
<l>poi ella et el somno ad una se n'andaro".</l>
</lg>
<p>[43-45] Chiama el <emph>solo</emph>uo <emph>conforto</emph> Virgilio, perchè la parte rationale illustrata di varie scientie, è sola quella, con la quale possiamo salire alla purgatione, et a tale speculatione. Adunque non Sordello, il che dinota la historia, non Iudice Nino, che è la cognitione delle leggi, non Currado marchese, el quale commodamente si pigla per la disciplina militare, seguiron Danthe in questa salita, ma rimasono nella valle, perchè queste discipline son proprie della vita civile et activa. Ma Virgilio, <emph>i.</emph> lo intellecto nostro exornato di doctrina, è quello, che seguita Lucia, <emph>i.</emph> la divina gratia, alle virtù purgatorie; <emph>el sole era alto più che due hore</emph>: perchè tutto l'ariete, col quale el sol nascea, era fuori dell'orizonte. Il perchè potea Danthe esser salito, perchè era già due hore di giorno; <emph>e 'l viso m'era alla marina torto</emph>: dimostra che riguardando lui el mare, et non el monte, non potea avedersi esser montato. Pel mare intendiamo l'appetito.</p>
<p>[46-48] <emph>non strigner ma rallarga</emph>: questo significa non temere, ma spera. Imperochè l'animo nostro chome per merore, o per timore, si contrahe, et ristrigne, chosì per letitia, o per speranza, si diffunde et dilata.</p>
<p>[52-57] <emph>Lucia</emph>: che è la gratia illuminante, chome dimostrammo nella prima cantica, lo rapì al purgatorio. Il che significa, lo illuminò di quelle chose, che erono necessarie alla sua salute. Et venne Lucia nell'alba che precede el giorno, perchè tale gratia chosì c'induce nella mente la lucie divina, chome l'alba c'induce la luce diurna. Et quando venne , l'anima di Danthe dormia, perchè innanzi alla sua venuta l'anima s'impigrisce nelle voluptà delle chose mortali; <emph>sopra li fiore</emph>, nella delectation delle chose terrene, <emph>onde è laggiù adorno</emph>: delle quali è ornata la vita civile; <emph>lasciatemi piglare chostui</emph>: quasi admonischa Sordello, et Iudice Nino, et Currado marchese, <emph>i.</emph> l'occupationi che son nella vita activa, che cedino et lascino, che tal gratia innalzi la mente.</p>
<p>[58-60] <emph>ella ti tolse</emph>: la gratia illuminante rapì la sensualità, et lo intellecto seguì l'orme di tal gratia. Et questa mostra alla ragione l'entrata del purgatorio.</p>
<p>[61-63] <emph>poi ella e 'l somno</emph>: questo verso non ha allegoria, ma serve alla fictione facta del somno.</p></div3>
<div3><head>vv.  64-72</head>
<lg><l>A guisa d'huom che dubio si raccerta</l>
<l>et in conforto muta sua paura</l>
<l>poi che la verità è discoperta,</l></lg>
<lg><l>Mi cambia' io, et chome sanza cura</l>
<l>vide me 'l duca mio, su per lo balzo</l>
<l>si mosse, et io dirieto inver' l'altura</l></lg>
<lg><l>Lector mio vedi bene chome io inalzo</l>
<l>la mia materia, et però con più arte</l>
<l>non ti maraviglar s'io la rincalzo.</l>
</lg>
<p>[64-69] Admonisce lo 'ntellecto la sensualità, che non tema, essendo illuminata dalla divina gratia. Et chome subito la vede fuor di paura, et vacua d'ogni cura, et piena di speranza, la guida, dove la gratia illuminante gl'ha dimostro l'entrata del purgatorio, et la sensualità lo seguita.</p>
<p>[70-72] <emph>Lectore mio vedi bene</emph>: scusasi, che nessuno si maravigli se lui più che l'usato exorni con varii figmenti el suo poema in questo luogho, dimostrando, che l'alteza della materia lo richiede.</p></div3>
<div3><head>vv.  73-84</head>
<lg><l>Noi ci appressamo et dirivamo in parte</l>
<l>che là du' mi parea in prima ropto,</l>
<l>pur chome un fesso che muro diparte,</l></lg>
<lg><l>Vidi una porta, et tre gradi disotto</l>
<l>per gire ad essa di color diversi,</l>
<l>et un portieri ch'anchor non face motto.</l></lg>
<lg><l>Et chome l'occhio più et più v'apersi</l>
<l>vidil seder sopra 'l grado sovrano</l>
<l>tal nella faccia, ched'io nol soffersi;</l></lg>
<lg><l>Et una spada nuda havea in mano</l>
<l>che riflectea e raggi sì ver' noi</l>
<l>ch'io drizavo spesso gl'occhi in vano.</l>
</lg>
<p>[73-78] Di lontano gli parea vedere una strecta fessura, ma appressandosi vide, che era una porta, perchè quando da principio non anchora sciolti dall'amore delle chose terrene cominciamo a considerare alle virtù purgatorie, ci pare via molto difficile, et molto strecta. Ma quando dipoi ci appressiamo a quella, <emph>i.</emph> vi volgiamo più l'animo, et meglo la consideriamo, veggiamo, che è porta, et non fessura, perchè è via facile et larga. A questa porta si sale con tre gradi, e quali sono di diversi colori.</p>
<p>[79-81] Et un siede in sul <emph>sovrano</emph>, cioè superiore, <emph>grado</emph>. Questo è el sacerdote el quale ci mette nel purgatorio. Il perchè discrive, quale debba essere el sacerdote. Questo chiamò <emph>portieri</emph>, imperochè a llui è lasciato le chiavi del regno de' cieli, "et quodcunque ligaverit in terris, erit ligatum et in celis, et quodcunque solverit in terris, erit solutum et in celis". Questo sta con silentio, se altri non si gl'apressa. Imperochè 'l sacerdote non debba absolvere, chi non chiede l'absolutione. Siede, perchè debba sempre aspectare el peccatore; <emph>tal nella faccia che io nol sofersi</emph>: dimostra, che lui era sì risplendente, che Danthe non lo potea guatare. Et in questo dinota e razi della doctrina et de' costumi, che debbono essere nel vero sacerdote.</p>
<p>[82-84] La <emph>spada nuda</emph> significa le giuste operationi, et dimostra, che e razzi della faccia del sacerdote percuotevono la spada, et la spada gli riflecteva nel viso di Virgilio et di Danthe. Perchè la doctrina et e buoni costumi del sacerdote risplendono nelle sue giuste operationi, et quelle riflectono e razi ne' peccatori. Et songli a optimo exemplo. Onde la nostra sensualità non può guardare in tale reflexione.</p></div3>
<div3><head>vv.  85-93</head>
<lg><l>"Dite costinci, che volete voi?</l>
<l>- cominciò egli a dire - ove è la scorta?</l>
<l>guardate che 'l venir su non vi noi".</l></lg>
<lg><l>"Donna del cielo di queste chose accorta</l>
<l>- rispose 'l mio maestro a llui - pur dianzi</l>
<l>ne dixe: "Andate là, quivi è la porta"".</l></lg>
<lg><l>"Et ella e gradi vostri in bene avanzi</l>
<l>- ricominciò el cortese portinaio -,</l>
<l>venite adunque a' vostri gradi innanzi".</l>
</lg>
<p>[85-87] Debba l'huomo inanzi che s'accosti al sacerdote dirlo, <emph>i.</emph> debba innanzi che vada alla confessione deliberare et volere. Nè debba andare sanza scorta, che è la gratia illuminante, donde habbiamo optima inspiratione, sanza la quale la confessione nuoce più che non giova.</p>
<p>[88-90] Onde risponde Virgilio che hanno seco la scorta, perchè pocho innanzi Lucia gl'avea dimostro la via.</p>
<p>[91-93] Il che udendo el portieri rispose: <emph>Et ella</emph>, cioè epsa Lucia, che vi fece scorta, <emph>avanzi e vostri gradi</emph>: <emph>i.</emph> accresca e vostri passi in bene, perchè invero non si può fare buono acquisto nella confessione, se Lucia illuminandoci non ci spira; <emph>venite adunque</emph>: debba examinare el sacerdote, chi viene alla confessione, se viene inspiratione. Et conosciuto la buona inspiratione cortesemente, et con somma humanità lo riceve.</p></div3>
<div3><head>vv.  94-105</head>
<lg><l>Là ne venimo et lo schaglion primaio</l>
<l>biancho marmo era et sì pulito et terso</l>
<l>ch'io mi specchiavo in esso quale io paio.</l></lg>
<lg><l>Era 'l secondo tinto più che perso</l>
<l>d'una petrina ruvida et arsiccia</l>
<l>crepato per lo lungo et per traverso.</l></lg>
<lg><l>Lo terzo che disopra s'ammassiccia</l>
<l>porfido mi parea sì fiammeggiante</l>
<l>chome sangue che fuor di vena spiccia.</l></lg>
<lg><l>Sopra questo tenea ambo le piante</l>
<l>l'angel di Dio, sedendo in sulla sogla,</l>
<l>che mi sembrava pietra di diamante.</l>
</lg>
<p>[94-96] Con tre gradi si sale alla purgatione. Onde el psalmista: "Deus per gradus eis cognoscetur". Et Iob: "per singulos gradus meos pronuntiabo eum". El primo di questi è di candido marmo, et sì brunito, che vi si può specchiare. Il che significa la confessione, la quale debba essere semplice pura et aperta, et non essere con fraude, ma di semplice cuore. Di qui canta el psalmista: "confitebor tibi domine in toto corde meo".</p>
<p>[97-99] El secondo è di pietra nera ruvida, arsiccia, et crepata per ogni verso. Il che significa contritione, et pentimento, et dolore. Onde Ioel propheta: "scindite corda vestra, et non vestimenta". Et è contritione, ricognoscimento del peccato conmesso con dolore, et pentimento d'haverlo commesso, et proponimento di non ricadervi. Et invero debba tal contritione esser di dureza petrina, <emph>i.</emph> havere fermo et inmutabile proposito. Debba essere nera, cioè piena di merore et afflictione, et aspra pel tormento, che ne pigla l'animo. Similmente arsicciata dalle fiamme, che s'accendono nella conscientia. È crepata per ogni verso; il che significa quanto la mente si debba lacerare, per qualunche verso pensi al peccato già commesso.</p>
<p>[100-102] El terzo grado era di porphyro. Questa pietra è durissima, et di colore rosso. In questa adunque exprime la satisfactione, la quale debba essere intera, et che niente non sia diminuito, chome del porphyro non si diminuisce, et debba essere con fervore di carità. Questi tre gradi ci riconducono al purgatorio, et al lavacro, di tutte le nostre brutture. Imperochè chome noi pecchiamo in tre modi, col cuore, con la lingua, et con l'opera, chosì pe' medesimi modi dobbiamo emendarci con la contritione del chuore, con la confessione della lingua, et con la satisfactione dell'opera.</p>
<p>[103-105] El portinaio ferma e piedi in su l'ultimo grado, a dimostrare, che non basta la confessione, se noi ci fermassimo in quella, et non procedessimo più avanti. Nè anchora la contritione, ma non dobbiamo cessare insino, che noi arriviamo alla satisfactione. La sogla di questa porta in su la quale siede el sacerdote, è di diamante. Questa pietra non si può spezare, nè vincere. Et chosì el sacerdote debba essere intero, et severo, et non si corrompere. Dicono anchora, che chi porta adosso el diamante, chaccia da sè el timore, chosì chi s'accosta alla confessione, non teme e diabolici assalti. <emph>Preterea</emph> scrivono, che el diamante, posto appresso alla pietra calamita, non gli lascia tyrare a sè el ferro. Similmente la confessione mentre che è propinqua all'anima humana, non la lascia tirare ad sè alchuna dureza, nè obstinatione.</p></div3>
<div3><head>vv.  106-111</head>
<lg><l>Per li tre gradi su di buona vogla</l>
<l>mi trasse el duca mio dicendo: "Chiedi</l>
<l>humilemente, che 'l serrame sciogla".</l></lg>
<lg><l>Divoto mi gittai a' sancti piedi,</l>
<l>misericordia chiesi et che m'aprissi,</l>
<l>ma pria nel pecto tre volte mi diedi;</l></lg>
<lg><l>Septe p nella fronte mi discripse</l>
<l>col puncton della spada, et: "Fa che lavi</l>
<l>quando se' drento queste piaghe" dixe.</l>
</lg>
<p>[106-108] Virgilio lo trasse <emph>su di buona vogla</emph>: <emph>i.</emph> la ragione tirò su la sensualità, la quale già inspirata dalla divina gratia, volentieri seguitava. Et admoniscelo Virgilio, che con humiltà chieggia al portieri, che gl'apra. Imperochè dopo la salita de' tre scagloni, <emph>i.</emph> dopo la confessione, contritione, et proposito di satisfare, dobbiamo humilmente chiedere l'absolutione.</p>
<p>[109-111] <emph>misericordia chiesi</emph>: non può l'huomo per operatione, che faccia, meritare la remissione della colpa, la quale meritando potrebbe adimandare iustitia. Ma perchè non la merita, addomanda misericordia; <emph>prima nel pecto tre volte mi dedi</emph>: perchè chome habbiamo decto, in tre modi si pecca, ma ogni peccato procede dal cuore, però ci percotiamo el pecto quasi volendo gastigare el cuore. Et l'angelo gli scripse septe .p. nella fronte. Il che dinota, che el buono et prudente confessoro, dimostra che ogni peccatore qualche volta pecca in tutti e septe peccati mortali et scripsegli <emph>col punctone della spada</emph>, <emph>i.</emph> con la ragione della iustitia. Imperochè 'l prudente sacerdote quando vede el peccatore disposto a purgarsi de' peccati, gli debba dimostrare lui essere macchiato di tutti. Et però glene scrive nella fronte, et dixegli, che quando fussi drento, intendi nel luogho apto a purgarsi, gli lavassi tutti, <emph>i.</emph> da tutti si purgassi.</p></div3>
<div3><head>vv.  115-129</head>
<lg><l>Cenere o terra che secca si cavi,</l>
<l>d'un color fora col suo vestimento,</l>
<l>et disotto da quel trasse due chiavi.</l></lg>
<lg><l>L'una era d'oro et l'altr'era d'argento;</l>
<l>pria colla biancha et poi con la gialla</l>
<l>fece alla porta sì cch'io fui contento.</l></lg>
<lg><l>"Quandunque l'una d'este chiave falla,</l>
<l>che non si volga dritta per la toppa</l>
<l>- dix'egli a noi - non s'apre questa calla;</l></lg>
<lg><l>Più chara è l'una, ma l'altra vuol troppa,</l>
<l>d'arte et d'ingegno, innanzi che diserri,</l>
<l>perchè è quella che nodo disgroppa.</l></lg>
<lg><l>Da Piero le tengho, et dixemi ch'i' erri</l>
<l>anzi ad aprir ch'a tenerla serrata,</l>
<l>pur che la gente a' piedi mi s'atterri".</l>
</lg>
<p>[115-117] Era questo angelo a cui era dato l'auctorità d'aprire la porta, vestito di <emph>vestimento</emph>, el quale havea colore cenerognolo o di terra. Il che dinota l'excellentissimo dono, che el nostro redemptor lasciò a l'huomo. Imperochè non solamente ricomperò l'humana generatione col suo sangue, ma anchora lasciò a quella parte de gl'huomini, e quali sono assumpti all'ordine sacerdotale, l'autorità dell'absolvere et del legare. Adunque a dimostrare, che l'angelo significava l'huomo sacerdote, finge, che havessi vestimenti cenerognoli, o di color di terra, cioè havessi corpo humano, el quale è vestimento dell'anima, chome et appresso di Platone, et appresso le sacre lettere, spesso troverrai. Et perchè ne l'huomo è questa occulta auctorità, però finge che disotto a' vestimenti, si chavassi le chiavi. Ha adunque el sacerdote, benchè sia in humana carne, questa auctorità, la quale par più tosto divina, che humana, la quale auctorità <emph>etiam</emph> da chi la concedecte, fu chiamata chiavi. Onde è nello evangelio: "et tibi dabo claves regni celorum; et porte inferi non prevalebunt adversus eas". Nè è sanza cagione, che fieno due chiavi, imperochè non può l'huomo absolver, se non ha l'auctorità apostolicha. Nè basta questa auctorità, se con quella non è anchora vera scientia di conoscere e vitii et discernergli dalle virtù, et distinguergli tra loro.</p>
<p>[118-120] Il perchè pone la chiave d'oro per l'auctorità, della quale ancora nello absolvere fa mentione el sacerdote dicendo: "et ego te, auctoritate, qua fungor". La biancha pone per la doctrina. Et certo chome l'oro avanza ogni metallo, et sempre dura incorropto, et sanza ruggine, nè s'inlorda, benchè fussi sobmerso nel loto, similmente questa auctorità data al sacerdote mai si corrompe. Et benchè lui sia peccatore, nientedimeno non coinquina nè macula tale auctorità. L'argento è nitido et splendente, et di chiaro suono. Chosì la evangelicha doctrina risplende per sua verità et probità. Et per tutto si fa sentire; onde è scripto: "in omnem terram exivit sonum eorum. Et in fines orbis terre verba eorum"; <emph>pria con biancha</emph>: udita la confessione debba el sacerdote, prima che absolva, riconoscere tutti e peccati insieme col peccatore, et perchè molti sono varii et multiplici, et inviluppati insieme, debba distinguergli et dichiarargli al peccatore, et dimostrare quale è più o men grave. Il che non può fare, se non con la scientia della evangelica doctrina, la quale è significata per la chiave d'argento. Et dipoi facto tale examina, et admonito el peccatore, lo debba absolvere con l'auctorità a llui da Piero, <emph>i.</emph> dalla apostolicha sedia, conceduta, la quale è significata per chiave d'oro. Il perchè vera è la sententia del poeta, che <emph>prima</emph> apra <emph>con la biancha</emph>, <emph>i.</emph> con quella d'argento, et dipoi con la gialla, che è d'oro, perchè prima è necessaria la doctrina et la prudentia, a conoscere e peccati et lor qualità, et distinguergli, et mostrare a chi si confessa quello, che importano, et dipoi absolverlo; <emph>fece alla porta sì ch'io fui contento</emph>: perchè l'aperse, chome io desideravo. Et non sanza prudentia dixe <emph>sì ch'io fui contento</emph>, perchè volle dimostrare, quanto rimane contento el peccatore, et quanto leggiero et scaricho d'ogni rimorso di conscientia.</p>
<p>[121-123] <emph>Quandunque l'una</emph>: qualunque ode la confessione del peccatore, et manchagli o l'auctorità dell'absolvere, o la scientia di conoscere e peccati, non vale tale absolutione. Et però dixe <emph>non s'apre questa calla</emph>, <emph>i.</emph> questa strecta entrata, et è strecta per le ragioni ch'abbiamo decto disopra.</p>
<p>[124-126] <emph>Più cara è l'una</emph>: chi dubita, che quella d'oro è più chara, et più pretiosa, che quella d'argento? Imperochè non può maggiore dono ricevere l'huomo, che questa auctorità, perchè è divina, et non humana. Nè di sua natura ha l'huomo potere perdonare le 'ngiurie facte o a Dio, o al proximo; ma è privilegio soprannaturale alla cretura datogli da clementissima liberalità del creatore; <emph>ma l'altra vuol troppo D'arte et d'ingegno</emph>: l'auctorità dell'absolvere può essere, chome spesso veggiamo, in huomo sanza doctrina, sanza arte, cioè prudentia, et sanza ingegno. Ma a saper conoscere e peccati, et darne vero iudicio, è di bisogno prudentia et ingegno. Adunque la chiave d'ariento ha bisogno d'arte et d'ingegno, perchè invero questa è quella, che <emph>disgroppa</emph>, <emph>i.</emph> sciogle, <emph>el nodo</emph>, <emph>i.</emph> distingue et dichiara. Pone <emph>arte</emph> non solamente per la prudentia, che è ne' singulari, ma per la scientia, che è ne gl'universali. Imperochè anchora e Latini, benchè altra chosa sia prudentia, et altra arte, pongono l'arte per la prudentia et per la scientia.</p>
<p>[127-129] <emph>Da Piero le tengo</emph>: dimostra, che nessuno sacerdote può havere auctorità d'absolvere, se non secondo la forma de' canoni apostolici; <emph>et dixemi ch'io erri Anzi ad aprir, che tenerla serrata</emph>: dinota qui, che Iddio meschola sempre la misericordia con la giustitia. Et però vuole che più tosto erri el sacerdote in absolvere, che in non absolvere. Perchè "non vult Deus mortem peccatoris, sed ut convertatur et vivat". Et Chrisostomus: "si Deus benignus, quare sacerdos austerus, ubi n. pater familias est largus, dispensator non debet esse tenax"; <emph>pur che la gente a' piedi mi s'atterri</emph>: vale tanto l'humiliarsi, et rendersi in colpa, et accusarsi peccatore, che può fare lo sconto d'ogni peccato.</p></div3>
<div3><head>vv.  130-138</head>
<lg><l>Po' pinse l'uscio alla porta sacrata</l>
<l>dicendo: "Entrate, ma facciovi accorti,</l>
<l>che di fuor torna chi drieto si guata".</l></lg>
<lg><l>Et quando fur ne' cardini distorti</l>
<l>gli spigoli di quella regge sacra,</l>
<l>che di metallo son sonanti et forti,</l></lg>
<lg><l>Non ruggì sì nè si mostrò sì acra</l>
<l>Tarpea, chome tolto gli fu 'l buono</l>
<l>Metello, perchè poi rimase macra.</l>
</lg>
<p>[130-132] Debba el sacerdote, poi che insieme col peccatore con diligente examina, particularmente ha considerato tutti e peccati, et dimostrogli la qualità loro, cavar fuori le chiavi, <emph>i.</emph> venire all'absolutione, ma prima dimostrargli la natura di quella, et le conditioni, che debba havere, et della auctorità, et della scientia del distinguere, et debba dimostrargli, che se queste chose non s'observano, l'absolutione non è valida. Et dopo tali parole vedendo el peccator ben disposto, debba pignere la porta, et aprirla, che è absolverlo. Imperochè absoluto che è el peccator può purgarsi da' peccati, con questo, che entrando alla purgatione non si volga in drieto, <emph>i.</emph> non ritorni al peccare. Adunque perchè el sacerdote lo debba amunire, dicendo "vade et amplius noli peccare", l'auctore pone questo precepto, dicendo <emph>facciovi accorti</emph>, <emph>i.</emph> facciovi avisati, che chi guarda indrieto, cioè torna al peccato, <emph>torna</emph>, et escie, <emph>fuori</emph> di questa porta, <emph>i.</emph> perde l'absolutione. Et pare, che qui l'angelo non impongha altra penitentia a Danthe, che imponessi Cristo alla donna: "vade et amplius noli peccare".</p>
<p>[133-135] <emph>Et quando fur ne' cardini distorti Gli spigoli</emph>: le gran porte non si collegano a' gangheri con le bandelle, ma in cambio di bandelle hanno certi punctoni; et in luogho di gangheri hanno un concavo, in che entrano questi punctoni, et in su quegli si bilicha la porta, in forma che s'apre et serra. Adunque chiama <emph>spigoli</emph> quegli punctoni, che entrono <emph>ne' cardini</emph>, cioè ne' gangheri concavi; <emph>che di metallo</emph>: dimostra la porta esser di metallo materia fortissima et incorruptibile, a dinotare, che non si possa rompere, nè per forza entrarvi. Nè stimi alchuno, che sforzando el sacerdote ad absolverlo, tale absolutione gli vagla; <emph>sonanti et forti</emph>: finge che grande strepito faccia questa porta, quando s'apre, perchè mai interviene, che huomo vada di vita brutta, ad vita et costumi laudabili, che non se ne dica et parli per tutto. Et anchora volle significare la sententia del vangelio, che in ciel si faccia più festa d'un peccatore, che si converta, che di novantanove giusti.</p>
<p>[136-138] <emph>Non ruggì nè si mostrò sì acra</emph>: è notissimo <emph>maxime</emph> per Lucano, che dopo la vilissima fuga di Pompeo, et del senato, Cesare occupò Roma, et volle tutta la pecunia dello erario, <emph>i.</emph> della p. camera del comune. Et benchè Metello tribuno della plebe lo contradicessi, et vietassi che s'aprissi, nientedimeno Aurelio Cotta ributtato Metello la fece aprire. Sono alchuni, che accomodano questa comparatione, et quasi tutte l'altre, al senso allegorico di Danthe. Ma a me pare, che sia chosa troppo anxia et curiosa.</p></div3>
<div3><head>vv.  139-141</head>
<lg><l>Io mi rivolsi attento al primo tuono,</l>
<l>et "Te Deum laudamus" mi parea</l>
<l>udire in voce mixta al dolce suono.</l></lg>
<lg><l>Tal imagine a puncto mi rendea</l>
<l>ciò ch'io udia, qual prender si sole</l>
<l>quando a cantar con organi si stea,</l></lg>
<lg><l>C'hor sì hor no s'intendon le parole.</l>
</lg>
<p>[139-141] <emph>Io mi rivolsi</emph>: non in drieto, ma a quella parte dove senti' el canto. Imperochè se si fussi rivolto indrieto, harebbe contrafacto al precepto datogli dall'angelo; <emph>attento al primo tuono</emph>: quasi dica: io entrai nel purgatorio con somma attentione di vedere, et intendere, ciò che vi fussi. Et per questo dimostra, che chi entra nella virtù purgativa debba essere circunspecto et usare diligente investigatione di ciò, che in quella si truova. Adunque essendo attento non prima fu cominciato l'imno che lui udì el primo tuono; <emph>te Deum laudamus</emph>: questo himno fu facto a vicenda da sancto Ambrosio, et sancto Augustino. Imperochè havendo messo Ambrogio grande industria in tradurre Augustino alla fede christiana, poi che dopo molte predicationi et disputationi lo convertì, per sommo gaudio d'havere riguadagnato tale huomo, Ambrosio rendendo gratie a Dio dixe: "Te Deum laudamus". Et Augustino subgiunse: "Te Dominum confitemur". Et chosì dipoi con versi vicissitudinarii, e quali e Greci chiamano amabei, seguitoron di comporre tutto l'hymno. Onde dipoi è stata sempre observata consuetudine nella apostolica chiesa, che quando la chosa desiderata è perdocta al debito fine, rendendosene gratie a Dio, si canti questo hinno. Per questo meritamente finge el poeta, che gli spiriti buoni, entrando Danthe, cantassino. <emph>Preterea</emph> pone, che tale himno si cantassi l'un verso con la voce, l'altro co gl'organi. Il perchè intervenia, che nella voce di quegli spiriti s'intendeano le parole. Ma non nel suono de gl'organi.
</p></div3></div2>
<div2><head>X</head>
<argument><p>CANTO DECIMO DELLA SECONDA CANTICA DI DANTHE</p></argument>
<div3><head>vv.  1-6</head>
<lg><l>Poi fumo drento al soglo della porta</l>
<l>che 'l mal amor dell'anime disusa</l>
<l>perchè fa parer dritta la via torta,</l></lg>
<lg><l>Sonando la senti' esser richiusa;</l>
<l>et s'io havessi gl'occhi volt'ad essa</l>
<l>qual fora stato al fallo degna scusa?</l>
</lg>
<p>Siamo già entrati drento al purgatorio; et perchè in questo si lavano tutte le macchie, et purgonsi tutti e peccati, parve abastanza al poeta dividere tutte l'humane colpe ne' septe capitali peccati, perchè nessuno error si può conmectere, che non caggia sotto uno di questi septe. Et è qui da notare, altre essere le pene dello 'nferno, altre essere quelle del purgatorio. Lo 'nferno dà supplicio, et non lieva la macchia. Et questo è manifesto quanto a' morti. Ma anchora è vero nella vita. Imperochè chi ha facto habito del vitio, benchè da quegli gli nutrischino molti supplicii, nientedimeno non escie del vitio. Veggiamo el superbo incorrere in molte difficultà, et molti pericoli patire, et nientedimeno non abbandona el vitio. È tra peccati el più grave la superbia. Onde el psalmista: "et mundabor a delicto maximo, i. a superbia", et Salomone: "initium omnis peccati superbia". Diffiniscono la superbia essere elatione vitiosa di mente, la qual sprezando gl'inferiori ad sè, s'affaticha signoreggiare a' pari et a' superiori. Ma le pene del purgatorio levono le macchie, et mondano da ogni bruttura, così nel purgatorio essentiale, chome nel morale. Ma acciochè quando che sia ritorni al proposito, divide el poeta tutto questo luogho in septe parti, et in ciaschuna pone la purgatione d'un peccato. Et chome quando scese allo 'nferno, trovava prima di luogho in luogho e più leggieri, et quanto più andava inverso el centro maggiori gli trovava, perchè ragionevolmente quanto son più grandi, et maggiori peccatori, tanto più debbono esser lontani dal cielo, chosì nel sito di questi septe peccati, pone e più gravi ne' primi luoghi, perchè salendo sempre e primi sono e più bassi, et più lontani dal cielo. Pone adunque nel primo luogho la superbia, maximo di tutti e peccati, della quale diremo pocho disotto.</p>
<p>[1-3] Adunque <emph>Poi</emph> che noi <emph>fumo drento alla porta Che</emph>, la quale porta, <emph>el male amore dell'anime</emph>, <emph>i.</emph> la depravata, et vitiosa, cupidità delle chose terrene et mortali dell'anime, <emph>disusa</emph>, <emph>i.</emph> fa, che non s'usa. Et è la sententia, che la troppa cupidità delle chose terrene, che hanno l'anime, è cagione, che questa porta non s'usi, perchè inviluppate et aescate in quelle non cercono di purgarsene.</p>
<p>[4-6] <emph>Sonando la senti' essere richiusa</emph>: ogni uscio di qualunque entrata stando chiuso fa diversi effecti in diversi luoghi. Imperochè nè lascia entrare chi è fuori, nè uscire chi è drento. Adunque chome prima che entrasi chiuso, dimostra la difficultà dell'entrare alle virtù purgatorie, chosì poi che è entrato dimostra la difficultà dell'uscire, perchè chi fa habito delle virtù, non le lascia; <emph>et s'io havessi gl'occhi volti ad essa</emph>: se io mi fussi volto in drieto. Il che significa, che entrato nella purgatione, fussi ritornato al vitio, io non trovavo scusa degna al fallo. Et certo chi non è anchora diritto per la vera via, pare che meriti più compassione, che chi essendovi n'escie. È necessario adunque che chi entra nelle virtù purgatorie, non si volti indrieto, ma perseveri. Onde nello evangelio: "non qui inceperit, sed qui perseveraverit usque in finem salvus erit". Questo si figura nel Genesi per la mogle di Loth. Imperochè predicendo gl'angeli a Loth et alla mogle, et alle figluole, che fuggissino di Soddoma, et non si voltassino mai in drieto, perchè la mogle si volse in drieto per vedere lo incendio di Soddoma, subito si convertì in statua di sale; è figurata questa per chi poi che è partito dalla cupidità delle chose carnali, vi ritorna. Et diventa statua di sale. Perchè è condimento et exemplo agl'altri.</p></div3>
<div3><head>vv.  7-21</head>
<lg><l>Noi salavam per una pietra fessa</l>
<l>che si movea d'una et d'altra parte</l>
<l>chome l'onda che fugge o che s'appressa.</l></lg>
<lg><l>"Qui si convenne usar un pocho d'arte</l>
<l>- cominciò el duca mio - in accostarsi</l>
<l>hor quinci hor quindi al lato che si parte".</l></lg>
<lg><l>Et questo fece e nostri passi scarsi,</l>
<l>tanto che pria lo scemo della luna</l>
<l>rigiunse al lecto suo per ricolcarsi,</l></lg>
<lg><l>Che noi fussimo fuor di quella cuna,</l>
<l>ma quando fumo liberi et aperti</l>
<l>su dove 'l monte ritto si rauna,</l></lg>
<lg><l>Io stancato et ambe due incerti</l>
<l>di nostra via, ristemo in su 'n un piano</l>
<l>solingo più che strade per diserti.</l>
</lg>
<p>[7-9] La via era erta et su per la fessura del masso. Nè andava a dirittura questo fesso, ma a onde et a spinapescie, declinando hora a dextra et hora a sinistra. La cagione perchè la faccia erta è decta già in molti luoghi. Dimostra che questa erta è pietra massiccia a dimostrare la dureza et asperità, che è <emph>maxime</emph> da principio nelle virtù purgatorie. È tal pietra fessa in forma, che bisogna schifare tale fessura, acciochè non vi si rovini. Et benchè questo fesso vada per lo lungo, nientedimeno va a onde. Per la dextra intendiamo la prosperità, et la vita dilectevole, per la sinistra l'adversità, et le fatiche, et l'una parte et l'altra conviene che sia rotta, perchè d'ambe le parti vengono e vitii. Nè è alchuno che conmecta peccato, se non o per acquistare commodo o dilecto, o per fuggire incommodo et dispiacere. Il perchè bisogna havere francho animo, et invicto, contro all'uno et l'altro. Onde et Paolo apostolo dixe: "per arma iustitie a dextris et a sinistris". Il perchè bisogna <emph>usar arte</emph>, <emph>i.</emph> optima prudentia, la quale secondo e philosophi "est certa ratio rerum agendarum". Et nelle prosperità contenersi et non insuperbire. Et nell'adversità non perdere l'animo, et non si lasciare vincere.</p>
<p>[13-15] <emph>Et questo fece e nostri passi scarsi</emph>: questa difficultà di schifare la fessura, fece, che noi facciavamo <emph>e passi scarsi</emph>, cioè brievi et rari. Et invero non si può daprincipio far molto processo in questa via, in sino a tanto che l'uso cominci a farci fare habito. Et per andare noi adagio, già la luna, che havea passato la sua oppositione et era scema, era rigiunta <emph>al suo letto</emph>, <emph>i.</emph> era tornata all'occaso, et era ita socto innanzi che noi havessimo salita questa erta. La luna era in plenilunio la nocte che Danthe si trovò smarrito nella selva. Et già era passata la tertia nocte. Et questo era el terzo giorno. Il perchè già la luna s'era appressata al sole più d'un segno, perchè epsa sta in ciaschuno due dì, et tre hore, et due tertii d'ora. Adunque in questo giorno quando la luna andava sotto, el sole era più che alla sexta parte del dì. Era adunque passata la sexta parte del dì, innanzi che havessino principiato la purgatione; il che veramente dimostra, che non sanza processo di tempo si può fare l'huomo idoneo, et apto al purgarsi. Nè arriviamo al principio de l'habito di queste virtù sanza frequentati apti.</p>
<p>[16-18] <emph>per quella cuna</emph>: per quella valle, la quale ha concavità in forma di culla, et pose questo vocabolo a dinotare, che questi sieno incunabuli, <emph>i.</emph> la prima infantia; <emph>ma quando fummo liberi et aperti</emph>: <emph>i.</emph> arrivati su in luogho spatioso et aperto, dove el monte si raguna dritto, et fa la sua sommità.</p>
<p>[19-21] <emph>Io stanco et ambe due incerti</emph>: possiamo dire che la carne si stracca, ma non l'animo. Ma più sottilmente nello investigare el senso s'affatiche et stracca. Perchè non opera sanza gli strumenti corporei, e quali si straccano, et dopo lungha exercitatione divengono lassi. Ma lo 'ntellecto, el quale opera nelle chose universali, et opera sanza instrumento corporeo, non si straccha, chome nel nostro dialogo dell'anima con argumentationi platonice, et aristotelice, dimostrammo. Adunque solo Danthe era stracco, et non Vir. Ma <emph>amendue incerti</emph>. Imperochè non solamente la sensualità et la ragione pratica, ma anchora la ragione speculativa smarrirebbe la via delle virtù purgatorie, se 'l divino aiuto non la soccorressi; <emph>ristemo in su 'n un piano</emph>: questo è el primo balzo del purgatorio, dove pone che si purghino e superbi. Discrive adunque che salito quel saxo diviso, chome è decto, trovò un piano alla fine del qual cominciava nuova ripa et nuova salita. Et dimostra, che tal piano era solingo, non altrimenti, che sieno le strade ne' diserti. Et la largheza del piano da l'orlo, onde erono saliti in sino alla ripa, che di nuovo ricomincia la salita, era la misura di tre corpi humani, o dal capo al piè, o per apritura di braccia. La strada solinga dimostra esser pochi quegli che si purghino da' vitii. Et <emph>maxime</emph> dalla superbia. Et però dice:</p></div3>
<div3><head>vv.  22-27</head>
<lg><l>Dalla sua sponda, onde confina el vano,</l>
<l>appiè dell'alta ripa che pur sale</l>
<l>misurerebbe tre volte un corpo humano,</l></lg>
<lg><l>Et quanto l'occhio mio potea trar d'ale</l>
<l>hor dal sinistro et hor dal dextro fianco</l>
<l>questa cornice mi parea cotale.</l>
</lg>
<p>[22-27] Era la largheza, che habbiamo dimostro in questo piano, el quale circundava el monte intorno, in forma d'una cornice, et però aggiugne, che riguardando lui dalla dextra et dalla sinistra, quanto potea portare la vista, questo piano in forma di cornice <emph>parea cotale</emph>, <emph>i.</emph> parea simile di largheza. Dove dobbiamo intendere, che lui finge, che intorno a questo monte sieno septe balzi l'uno sopra l'altro con certo intervallo, et sempre el più alto sia di minor circuito, perchè el monte quanto più è alto, più s'assottigla. Et in questo primo perchè è più basso et più rimoto dal cielo, si punisce el maggior peccato, che è la superbia. Et chosì seguitando per ordine, sempre ne' più bassi si punischono e più gravi. Adunque nel secondo purga la invidia nel can. .XIII. Nel tertio l'accidia, canto .XV. Nel quarto l'ira, canto .XVII. Nel quinto l'avaritia, can. .XVIIII. Nel sexto la gola, can. .XXII. Et sopra questo pone la sommità del monte, et in quella el paradiso delle delitie. Ma tornando, dimostra questo piano della cornice, dove si purga la superbia, esser largo quanto un corpo humano tre volte si può distendere, a dimostrare, che la superbia ne l'huomo s'usa in cognitione, locutione, et operatione. O veramente l'usiamo contra a' superiori, contro a' pari, et contro agl'inferiori.</p></div3>
<div3><head>vv.  28-45</head>
<lg><l>Lassù non eron mossi e piè nostr'ancho</l>
<l>quando cognobbi quella ripa intorno</l>
<l>che di salita ritta havea mancho,</l></lg>
<lg><l>Esser di marmo candido et adorno</l>
<l>d'intagli tali, non pur Policreto,</l>
<l>ma la natura lì havrebbe scorno.</l></lg>
<lg><l>L'angel che venne in terra col decreto</l>
<l>della molti anni lacrimata pace,</l>
<l>ch'aperse 'l cielo al suo lungho divieto,</l></lg>
<lg><l>Dinanzi a noi parea sì verace</l>
<l>quivi intaglato in un acto soave</l>
<l>che non sembiava imagine che tace.</l></lg>
<lg><l>Giurato si sare' ch'el dicessi "Ave",</l>
<l>però ch'ivi era imaginata quella,</l>
<l>ch'ad aprir l'alto amor volse la chiave;</l></lg>
<lg><l>Et havea in acto impressa esta favella</l>
<l>"Ecce ancilla Dei", sì propriamente</l>
<l>chome figura in cera si suggella.</l>
</lg>
<p>[28-33] <emph>Non erono anchora mossi e nostri piedi lassù</emph>: <emph>i.</emph> non havevamo anchora cominciato a ire pel piano, già decto, quando io conobbi quella ripa, la quale alla fine del piano è sì erta et ritta in forma di muro che non si potea salire, esser tutta di marmo massiccio biancho. Et in quello essere scolpite, et intaglate varie historie, le quali sono per exemplo d'humiltà. Pone el poeta queste imagini de l'humiltà in luogho, dove si purga la superbia, et meritamente. Imperochè ogni contrario si purga col suo contrario. Il perchè veggiamo, che e morbi caldi voglon medicine fredde, et i freddi calde. Adunque la superbia si purga et spegne con l'humiltà. Et nota, che questi exempli sono intaglati, et non dipincti. Perchè la pictura facilmente si rimuove, ma non lo 'ntaglo; et sono intaglati non in materia tenera, ma in dura. Il che admonisce, che se voglamo al tutto scacciar da noi la superbia, è necessario, che habbiamo l'humiltà scolpita, et al tutto infixa nella mente nostra. <emph>Preterea</emph> pone el marmo candido a dinotare, che tale humiltà debba essere pura, et netta, et non maculata con alchuna fictione, et simulatione. Et chome el colore candido è colore biancho, et rilucente, chosì risplenda questa humiltà. Perchè "nichil est ficta humilitate superbius". <emph>Preterea</emph> dimostra, che tali imagini sono sì proprie, che non che Policreto, o qualunque altro optimo sculptore, ma la natura non le potrebbe fare sì proprie. Il che niente altro significa, se non che tale humiltà debba essere in sua propria imagine, in forma, che nè ingegno d'huomo, nè moto naturale la possa far più propria. Policleto fu figluolo d'Agelade, et della ciptà di Sicione, sculptore molto celebrato appresso de gl'antichi. Et <emph>maxime</emph> per una statua, la quale chiamano Diadumeno, stimata cento talenti. Il perchè hebbe nome conveniente ad sè. Perchè "polycleto" in greco significa huomo di molta fama; <emph>ma la natura harebbe scorno</emph>: rimarrebbe vincta. Propriamente diciamo alchuno ricevere scorno, quando si presume, o confida havergli a 'ntervenire quello, di che poi gli 'nterviene el contrario. Et puossi dire <emph>scorno</emph> dishonore, imperochè chome diciamo l'huomo cavar fuori le corna, quando per la victoria, et per havere conseguito quello, che desiderava, s'exalta, chosì per opposito diciamo uno essere scornato.</p>
<p>[34-36] <emph>L'angelo</emph>, Gabriello, el qual <emph>venne in terra</emph> ad annuntiar Maria, <emph>col decreto</emph>, con la determination facta dall'omnipotente trino, et unico Idio, che Maria incarnassi in virtù dello spirito sancto del verbo eterno, el quale havessi a ricomperare l'humana generatione, la quale incarnatione fece Hiesù nostro redemptore, et mediatore tra Dio et l'huomo, et riconciliocci con Dio in forma, che rihavemmo la pace. La quale <emph>molti anni</emph> era stata <emph>lacrimata</emph>, cioè con lacrime desiderata da' sancti padri. Et mentre che furono in vita, et poi che sospesi nel limbo aspectavono esserne per la passion di Dio liberi, la quale redemptione <emph>aperse lungo divieto</emph>, <emph>i.</emph> aperse alla generatione humana, alla quale sì lungo tempo era stato vietato. Imperochè dal peccato d'Adam insino al discenso di Cristo al limbo, corsono anni trentadue sopra cinquemila et dugento.</p>
<p>[37-39] <emph>Dinanzi a noi parea sì verace</emph>: è gran loda della sculptura, che essendo loro dinanzi a quella, dove non dovea parere altro che una imagine muta et inanimata, nientedimeno dimostrava con somma suavità parlare. Et però dice <emph>non sembiava</emph>, <emph>i.</emph> non somiglava, <emph>imagine, che tace</emph>: ma imagine che parli. Et adiveniva, perchè et la imagine dell'agnolo parea, che parlassi.</p>
<p>[40-45] Et appresso era la imagine di Maria, che ciaschuno harebbe giurato, che l'angelo dicessi "Ave", chome dixe quando l'annuntiò; <emph>perch'ivi</emph>, perchè quivi, <emph>era imaginata quella</emph>, era la imagine di Maria, <emph>ch'ad aprire l'alto amore volse le chiavi</emph>: la quale volse le chiavi ad aprire l'alto amore di Dio, el quale el nostro peccato ci avea intercluso, perchè la sanctità, et humiltà, di Maria fu la chiave, la quale ci aperse l'amor divino. Et chome la imagine dell'agnolo era intaglata sì artificiosamente, che parea, che dicessi "Ave", chosì quella di Maria parea, che consentissi al divino preceto, et per somma humilità dicessi "ecce ancilla Dei". Pone adunque qui la imagine di Maria per singulare, et primo exemplo d'humilità. Della quale chome dixe lo historico di Cartagine, è meglo tacere, che pocho dire.</p></div3>
<div3><head>vv.  46-69</head>
<lg><l>"Non tener pure a un luogho la mente"</l>
<l>dixe 'l dolce maestro, che m'havea</l>
<l>da quella parte ove 'l chuor ha la gente.</l></lg>
<lg><l>Perch'io mi mossi, et col viso vedea</l>
<l>dirieto da Maria, per quella costa,</l>
<l>onde m'era colui che mi movea,</l></lg>
<lg><l>Un'altra historia nella roccia imposta,</l>
<l>perch'io valchai Virgilio et femmi presso</l>
<l>acciochè fussi a gl'ochi mie' disposta.</l></lg>
<lg><l>Era intaglato lì nel marmo stesso</l>
<l>lo carro e buoi, traendo l'arca sancta,</l>
<l>per che si teme officio non conmesso.</l></lg>
<lg><l>Dinanzi parea gente, et tutta quanta</l>
<l>partita in septe chori, a due mie' sensi</l>
<l>facea dir l'un "no", l'altro "sì canta".</l></lg>
<lg><l>Similemente el fummo de gl'incensi</l>
<l>che v'era imaginato, et gl'occhi e 'l naso</l>
<l>e al sì e al no discordi fensi.</l></lg>
<lg><l>Lì precedea el benedecto vaso,</l>
<l>trescando alzato, l'humile psalmista,</l>
<l>et più et men che re era 'n quel caso;</l></lg>
<lg><l>Di contro effigiata a una lista</l>
<l>d'un gran palazo Micol l'admirava</l>
<l>sì chome donna dispectosa et trista.</l>
</lg>
<p>Posto lo exemplo de l'humiltà di Maria, pone quello di David re, nè è da preterire in questo luogho el mirabile ingegno et absoluta doctrina del poeta. Conoscea lui, che in tre modi usa l'huomo la superbia, o inverso el superiore, o inverso el pari et equale, o inverso lo inferiore. Il perchè a queste tre spetie di superbia giudicò esser necessario opporre tre spetie d'humiltà. Adunque per exemplo d'humiltà inverso el superiore pose Maria. Inverso de' pari David. Inverso gl'inferiori Traiano. Maria s'ahumiliò a Dio. David usò humiltà co' sacerdoti citharizando et danzando con quegli dinanzi all'archa, la quale humiltà fu co' pari. Traiano s'ahumiliò alla vedova, molto inferiore a sè. Ma acciochè l'humiltà di David ci sia nota, è nel secondo libro de' Re che morto Saul Re superbissimo fu electo David in suo luogho. El quale raunò tutti e cleri d'Israel per transferire con grandissima pompa l'arca del Signore nella sua ciptà Gyon. Era l'arca in Gabaa, et nella casa d'Aminadab figluolo di Saul. Quella adunque pose in un carro nuovo, et con gran celebrità di suoni l'accompagnava. Oza et Achio figluoli d'Aminadab guidavano el carro. Et sinistrando e buoi del carro nel cammino, et calcitrando, et per questo movendosi sinistramente el carro, soccorse Oza l'arca, che vacillava, et porsevi la mano, acciò che non cadessi. Di che irato Idio lo percosse, et disubito morì. David terrefacto del caso lasciò l'arca fra via in casa d'Obethedor. Et passato tre mesi udito David, che Idio havea benedecto quella casa conduxe l'arca con septe chori, et con molte victime, in casa sua, sempre cantando, et danzando, intorno all'arca. Ma Michol figluola di Saul superbo Re non dissimile al padre disprezò l'humiltà di David suo marito, et venutagli incontro dixe: "O quanto fusti oggi glorioso Re spoglandoti nel conspecto dell'ancille de' tuoi servi, sì chome fussi scurra, et buffone!". Alla quale rispose David, che sempre farebbe el simile nel conspecto di Dio, el quale l'havea electo riprovato Saul. In questa arca erono le leggi date da Dio per Moysè. Et la verga di Moysè, con la quale vinse Pharaone. Et un vaso della manna, che piovve nel diserto. Della edificatione dell'arca diremo nel .xx. canto della tertia cantica.</p>
<p>[46-48] <emph>Non tener pure a un luogho la mente</emph>: quasi dica: veduta questa historia, considera anchora l'altre, et tacitamente admonisce, che non dobbiamo volere una sola spetie d'humiltà, ma tutte; <emph>che m'havea Da quella parte, dove la gente ha el chuore</emph>: cioè m'havea dalla man mancha. Et era ragione, che lo 'ntellecto stia in più honorato luogho, che 'l senso.</p>
<p>[52-57] El chuore <emph>per cui si teme officio non commesso</emph>: perchè fu punita la temerità d'Oze toccando l'arca, la quale non era conmessa a llui. Et di qui si dinota, che benchè l'operation sia pia et di recta volontà, nientedimeno non debba el profano toccare le chose sacre. Dicono nientedimeno che tal morte purgò el peccato d'Oze. Et lui salvato andò nel seno d'Abram; <emph>valcai</emph>: valicai, entrai innanzi a Virgilio per vedere, et meritamente, a dinotare che 'l senso non può sentire el suo sensibile, se non è pressogli in tra certo spatio, et non ha cognitione, se non da' particulari. Ma lo 'ntellecto vede da ogni longinquo spatio gl'universali; <emph>Era intaglato lì nel marmo stesso</emph>, nel medesimo marmo, <emph>lo carro e buoi trahendo l'arca sancta</emph>: chome habbiamo decto.</p>
<p>[58-60] <emph>Dinanzi</emph> all'arca <emph>parea gente</emph>: eron imagini che parean gente viva. Et tutti questi eron partiti in septe chori. Et eron sì ritracti al naturale, che de' due sensi, cioè dell'occhio et dell'orecchio, l'occhio giudicava a' gesti loro, che cantassino. Ma l'orecchio, che non sentia la boce, giudicava, che no; <emph>facea l'uno</emph>, cioè l'orecchio, <emph>dir "no"</emph>, cioè non canta, perchè non udiva, <emph>l'altro</emph>, che è l'occhio, <emph>dire "sì canta"</emph>. In somma erano e sacerdoti intaglati con tali gesti, che non gli mancava se non la boce a dir che cantassino.</p>
<p>[61-63] <emph>Similemente el fumo dello 'ncenso</emph>: chome tra 'l vedere et l'udire nascea discordia in quegli, che parea, che cantassino, chosì perchè erano scolpiti e turibuli, in forma, che di quegli parea, che uscissi el fumo dello 'ncenso, nascea contention tra 'l veder et l'odorare, perchè a gl'ochi parea vederlo, et el naso non sentia l'odore.</p>
<p>[64-66] <emph>Lì precedea</emph>: ordina el texto chosì: <emph>l'humile psalmista</emph>, <emph>i.</emph> David, con molta humilità et <emph>psalmista</emph>, perchè compose e psalmi, <emph>lì, i.</emph>, in quella historia intaglata, <emph>precedea el benedecto vaso</emph>, andava innanzi al benedecto vaso, alla divina arca, insieme co' sacerdoti, <emph>trescando alzato</emph>, <emph>i.</emph> danzando colla sua cithara, et alzato e panni per esser più expedito, <emph>et più et men che Re</emph>: più che re, perchè tenea l'ufficio del sacerdotio, et meno, perchè per humiltà havea posto giù l'habito reale.</p>
<p>[67-69] <emph>Di contra</emph>: ordina: <emph>Michol effigiata</emph>, <emph>i.</emph> scolpita, <emph>di contra</emph>, <emph>i.</emph> al dirimpetto di David, <emph>ad una vista</emph>, <emph>i.</emph> ad una finestra <emph>d'un gran palazo l'admirava</emph>, lo guardava, <emph>sì chome donna dispectosa, et trista</emph>, <emph>i.</emph> la quale haveva in dispecto, che lui si fussi dichinato a tanta humiltà. Et che in quella pompa non havessi e vestimenti reali. Et ben dixe <emph>sì chome donna</emph>, perchè la donna è naturalmente molto boriosa. Michol fu figluola di Saul, et mogle di David.</p></div3>
<div3><head>vv.  73-96</head>
<lg><l>Io mossi el piè dal luogho ov'io stava</l>
<l>per avisar da presso un'altra historia,</l>
<l>che drieto di Michol mi biancheggiava;</l></lg>
<lg><l>Qui era historiata l'alta gloria</l>
<l>del roman principe, il cui gran valore</l>
<l>mosse Gregorio alla sua gran victoria.</l></lg>
<lg><l>Io dico di Traiano imperadore,</l>
<l>et una vedovella gl'era al freno</l>
<l>di lacrime atteggiata, et di dolore.</l></lg>
<lg><l>Intorno a llui parea calcato et pieno</l>
<l>di cavalieri, et l'aquile dell'oro</l>
<l>sovr'esso in vista al vento si movieno.</l></lg>
<lg><l>La miserella entr'a tutti costoro</l>
<l>parea dire: "Signor fammi vendetta</l>
<l>del mio figluol ch'è morto ond'io m'accoro".</l></lg>
<lg><l>Et egli a llei risponder: "Hora aspecta</l>
<l>tanto ch'io torni", et quella: "Signor mio",</l>
<l>chome persona in cui dolor s'affretta,</l></lg>
<lg><l>"Se tu non torni?", et el: "Chi fie dov'io</l>
<l>la ti farà", et ella: "L'altrui bene</l>
<l>ad te che fia, se tu 'l metti in oblio?".</l></lg>
<lg><l>Et egli: "Hor ti conforta, che conviene</l>
<l>ch'i' solva el mie dover anzi ch'io mova;</l>
<l>iustitia el vuole et pietà mi ritiene".</l></lg>
<lg><l>Cholui che ma' non vide chosa nuova</l>
<l>produxe esto visibile parlare</l>
<l>novello a noi perchè qui non si trova.</l>
</lg>
<p>Traiano fu imperadore di tanta excellentia, che è difficile giudicare, se fu più egregio in disciplina militare, che in iustitia, et humanità. Chostui molto acrebbe lo imperio romano, el quale dagl'imperadori, che furono dopo Augusto, et innanzi a llui, era stato più difeso, che ampliato. Di tanta humanità, che et a Roma, et per le provincie, ciaschuno voleva ad sè equale. Fu clemente et liberale. Et molto alleggerì e popoli da' tributi. Visitava gl'amici chome privato, et non chome imperadore. Successe a Nerva, nel centesimo anno della nostra salute triomphò de' Daci, et de gli Scythi, et rimosso Decibalo re di Dacia la riduxe in provincia, <emph>i.</emph> fece governare tale regno pe' magistrati romani, et a llui si dectono gl'Hyberi, Sauromati, Arabi, et Bosphorani, et Colchi. Occupò Seleucia, et Babylonia. Et nel mare Rosso ordinò grande armata per andare in India. Chostui perseguitò e Cristiani. Ma avisato da Plinio secondo, el quale era in magistrato, che excepto, che non voleano fare sacrificio al modo de' gentili, eron d'optima vita et chostumi, riscripse, che tali huomini non cercassi. Ma venendogli a caso alle mani gl'uccidessi. Ridusse anchora in provincia Armenia, Assyria, et Mesopotamia. Morì in Selenunti; altri scrivono in Seleucia, nel sexagesimo tertio anno della sua vita. Et più nove mesi et quattro dì. El cenere suo in vaso d'oro raccolto fu portato a Roma et collocato in foro sobto la colonna. Helinando franzese, et Polycrato inghilese, particularmente scrivono di Traiano, che volendo ire in exercito se gli gittò a' piedi una vedovella, chiedendo iustitia, et satisfactione d'un suo figluolo, che gl'era stato ucciso. Et furono in questa petitione le parole di lei, et di Traiano, quali el poeta qui recita.</p>
<p>[73-75] <emph>il cui gran valore Mosse Gregorio alla sua gran victoria</emph>: dicono, che le virtù di Traiano mossono Gregorio papa in forma, che tanto pregò per lui, che gli fu rivelato, che era liberato dalle pene dello 'nferno.</p>
<p>[94-96] <emph>Cholui che mai non vide chosa nuova</emph>: Idio è sempiterno, et <emph>ab etherno</emph> hebbe nella mente l'exemplare di tutte le chose. Il perchè nessuna chosa vide mai nuova a llui; <emph>produxe esto visibile parlare</emph>: chiama <emph>parlare visibile</emph>, che una statua sia sculpita con tale artificio, che ne' gesti dimostri quello, che direbbe, se parlassi. È adunque parlar visibile, perchè vedendo e gesti et non udendo la voce intendevano. Ma questo parlare che non è nuovo a Dio, chome già è decto, è nuovo a noi mortali, perchè tra noi non si truova. Et per figura qui toccha quello, che in cielo ci adiverà nuovo. Imperochè l'uno vederà el concepto dell'altro sanza udire el suon della lingua.</p></div3>
<div3><head>vv.  97-111</head>
<lg><l>Mentre mi dilectavo di guardare</l>
<l>l'imagini di tante humilitadi,</l>
<l>et per lo fabbro loro ad veder care,</l></lg>
<lg><l>"Eccho di qua ma fanno e passi radi</l>
<l>- mormorava 'l poeta - molte genti,</l>
<l>queste ne meneranno a gl'alti gradi".</l></lg>
<lg><l>Gl'occhi miei che mirare eron contenti</l>
<l>per veder novitate onde e' son vaghi</l>
<l>volgendosi ver loro non furon lenti.</l></lg>
<lg><l>Non vo' però lectore che tu ti smaghi</l>
<l>di buon proponimento per udire</l>
<l>chome Idio vuol che 'l debito si paghi.</l></lg>
<lg><l>Non attender la forma del martire,</l>
<l>pensa la succession, pensa ch'al peggio</l>
<l>oltra la gran sententia non puoi gire.</l>
</lg>
<p>[97-99] Era attento Danthe a gl'exempli de l'humiltà, perchè chosì conviene, che faccia la sensualità, quando vuole seguitare la ragione, et dilectavasi di guardare. Il che significa, che el senso era tanto obbediente alla ragione, che già si dilectava della virtù, et non facea l'operationi di quella con difficultà. Et dilectavasi di quelle imagini per amore del <emph>fabbro</emph>, cioè del maestro, che l'havea facte, et questo quanto a l'historia significa, che l'artificio et l'auctorità dell'artefice lo movea a guatarle, chome veggiamo in noi. Imperochè se guardiam la pictura, et udiamo quella essere di mano di Giotto, può molto in noi l'auctorità de l'huomo. Et allegoricamente dimostra, che guatava gl'exempli de l'humilità per amor del maestro, cioè per l'amore di Dio. El quale dixe: "discite a me, quia mitis sum et humilis corde".</p>
<p>[100-102] <emph>Ecco di qua</emph>: Virgilio gli dimostra e superbi et la pena, con la quale si purgano. Imperochè venivono portando saxi di sì gran peso sopra 'l capo, che tutti vi si rannichiavon sotto. Questa pena è conveniente al superbo. Imperochè se 'l contrario si purga col suo contrario, debito è che e superbi, e quali vanno elati, et colla testa alta, sieno constreti d'andare depressi et chinati. Et perchè la natura del superbo è non voler sopportare alchun peso nè alchuna molestia, la pena conveniente è che sieno oppressi da gran pesi, et humiliati. Onde dice: "qui se exaltat humiliabitur". Et invero la divina iustitia lo vuole, et gl'huomini se ne 'ngegnano. Et con ogni industria si sforzano d'opprimere, et conculcare, quegli, che sono elati et superbi. Questo si fa in privato, questo si fa in publico, <emph>maxime</emph> dove si vive moralmente. Il perchè in loda de' Romani dixe Virgilio: "parcere subiectis et debellare superbos"; <emph>mormorava 'l poeta</emph>: scrivono e poeti et gl'altri scriptori de' superbi, ma non ne parlano con voce chiara et alta, <emph>i.</emph> non gli lodano, ma mormorano, <emph>i.</emph> gli vituperano; <emph>molte genti</emph>: a dimostrare, che grandissima è la multitudine de' superbi. <emph>Preterea</emph> dixe <emph>molte genti</emph> quasi volessi dire turba vile, perchè quanto più s'exaltano e superbi, tanto maggiore indegnatione concepiamo inverso di loro, et più c'ingegnamo d'avilirgli, et più gli spregiamo; <emph>queste ne meneranno</emph>, queste ne mosterranno la via, <emph>a gl'alti gradi</emph>: alla salita del secondo balzo.</p>
<p>[103-105] <emph>Gl'occhi miei</emph>: è innata negl'huomini gran cupidità d'intendere chose nuove. Et per questo gl'occhi nostri <emph>sono vaghi</emph>, <emph>i.</emph> vagabundi, et spesso in ogni parte si volgono per vedere. Onde dico <emph>et gl'occhi miei, che eron contenti mirare</emph>, <emph>i.</emph> che prendevon piacere di mirare <emph>per vedere novitadi</emph>, <emph>i.</emph> chose nuove, <emph>onde</emph>, <emph>i.</emph> per la quale cupidità, <emph>son vaghi</emph>, vagabondi et volubili.</p>
<p>[106-108] <emph>Non vo' però lectore</emph>: optima admonitione, et non solamente conveniente, ma quasi necessaria. Imperochè confortando gl'huomini alla purgatione, et dubitando che non havessino a sbigoctirsi per sì aspri supplicii, che dimostra darsi a' superbi, imperochè vediamo spesso molti havere buona volontà di darsi alle virtù purgatorie, ma perchè è aspra chosa et difficile se ne sbigottischono, per confortargli adunque fa questa digressione dicendo <emph>O lectore io non voglo però, che tu ti smaghi</emph>, <emph>i.</emph> che tu ti smuova, et mutiti dal buon proposito, benchè tu intenda da me quanto grave sia il supplicio, col quale Idio vuole, che el superbo <emph>paghi el debito</emph>, <emph>i.</emph> satisfaccia al suo errore.</p>
<p>[109-111] Et per conforto dice <emph>Non attendere</emph>, <emph>i.</emph> non pensare alla forma et alla qualità del martirio et delle pene; ma in compenso di quello considera due chose. Prima <emph>la successione</emph>, <emph>i.</emph> quello, che te ne debba advenire, et questo è che ti purgherai, et purgato acquisterai l'etherna vita. La seconda, che tali pene non saranno etherne, chome quelle dello 'nferno. Ma al peggio che posson durare, non sarà <emph>oltra alla sententia</emph>, <emph>i.</emph> al dì del giudicio.</p></div3>
<div3><head>vv.  112-120</head>
<lg><l>Io cominciai: "Maestro quel ch'io veggio</l>
<l>muover a noi non mi sembion persone,</l>
<l>et non so che, sì nel veder vaneggio".</l></lg>
<lg><l>Et egli ad me: "La grave conditione</l>
<l>di lor tormento a terra gli rannicchia,</l>
<l>sì cche mie occhi pria n'ebbon tencione.</l></lg>
<lg><l>Ma guarda fiso là et disviticchia</l>
<l>col viso quel che vien sotto a que' saxi,</l>
<l>già scorger puo' chome ciaschun si pichia".</l>
</lg>
<p>[112-114] Perchè questi, che venivono, erono molto rannicchiati sotto e pesi, erono sì transfigurati, che non si conoscevono. Et certo la superbia fa tanto imbestialire l'huomo, che non pare più huomo, ma una fiera crudele. Imperochè proprio è de l'huomo esser affabile, tractabile, amorevole, et gratioso verso l'huomo, et però questa virtù chome propria et conveniente alla natura humana è chiamata humanità. Il perchè chi si spogla di tal virtù, et vestesi el vitio della superbia, contrario a quella, non pare più huomo. Et benchè ritengha imagine et forma d'huomo, nientedimeno ne' costumi è crudelissima fiera. Possiamo anchora riferir questo all'aversità del superbo. Imperochè quando lui cade dell'alto grado, nulla patientia vi può havere. O veramente diremo, che quando el superbo s'ahumilia, in nessun modo pare quello, che parea nella superbia. È difficile adunque a Danthe, <emph>i.</emph> alla ragione inferiore, riconoscere la natura humana in tanta efferità.</p>
<p>[115-120] Conciò sia che anche Virgilio, <emph>i.</emph> la ragione superiore, apena ve la riconoscea. È optimo figmento col quale mostra la purgatione del superbo, imperochè chi è ito con la testa alta, recta chosa è che altrectanto in contrario la chini, perchè chome scrive Aristotele a volere dirizare un legno torto, non basta ridurlo alla sua rectitudine. Ma altrectanto si vuole piegare nella contraria parte. Et è saxo chosa terrena. Il che dinota, che Idio prosterne, et abbatte, chi troppo s'innalza, perchè "deposuit potentes de sede, et exaltavit humiles". Et figurasi la superbia nel saxo in Golia, el quale David uccise con tre pietre. <emph>Preterea</emph> del superbo chosì parla el psalmista: "conquabit capita in terra multorum". Et altrove: "quoniam pones eos deorsum, in reliquiis tuis preparabis vultum eorum". Et Hysaia: "pedibus conculcabitur corona superbie".</p></div3>
<div3><head>vv.  121-129</head>
<lg><l>O superbi cristiani, miseri lassi,</l>
<l>sì della vista et della mente infermi,</l>
<l>fidanza havete ne' ritrosi passi.</l></lg>
<lg><l>Non v'accorgete voi che noi sian vermi,</l>
<l>nati a formare l'angelica farfalla</l>
<l>che vola alla iustitia sanza schermi?</l></lg>
<lg><l>Di che l'animo vostro in alto galla?</l>
<l>Voi sete quasi entomata in defecto,</l>
<l>sì chome verme in cui formation falla.</l>
</lg>
<p>[121-123] Usa acerba exclamatione inverso e christiani superbi, e quali veramente son <emph>miseri</emph>, havendo pel peccato perduta la divina gratia. Et sono <emph>lapsi</emph>, <emph>i.</emph> traschorsi et caduti da quella, perchè chosì importa questo vocabolo <emph>lapso</emph> in lingua latina; o vero diremo non <emph>lapsi</emph>, ma <emph>lassi</emph>, et alhora significa stracchi; <emph>infermi della vista et della mente</emph>: la vista è o dell'occhio corporale, o dello 'ntellecto; qui intende <emph>infermi della vista</emph>, <emph>i.</emph> dell'achume et sottigleza dello 'ngegno. Quasi dica: voi siate di ciecho intellecto, perchè non conoscete el vero bene, et sete <emph>infermi della mente</emph>, <emph>i.</emph> della volontà, perchè non lo volete. Adunque veramente miseri, poichè nè conoscete il bene, nè lo volete. Et da questo nasce, che voi <emph>havete fidanza ne' ritrosi passi</emph>, cioè nell'operationi vitiose; "retrosici" in latino significha all'indietro. Et perchè chi procede nell'operationi virtuose va innanzi, et appressasi a Dio, che è el suo sommo bene, seguita, che chi fa vitiose operationi, fa e <emph>passi ritrossi</emph>, cioè all'indrieto, perchè si discosta da Dio. Quale adunque è maggior miseria, et maggior cecità di mente, che piglar fidanza in quelle chose, che ci dilungan dalla nostra salute, et dal sommo bene?</p>
<p>[124-126] <emph>Non v'accorgete voi, che noi sian vermi</emph>: sono molti vermi et <emph>maxime</emph> e bigatti, che fanno la seta, e quali benchè sieno animali inperfecti, nientedimeno concepono in sè una farfalla, la quale crepando el vermine escie, et vola via. Chosì l'huomo è quasi un vil vermine. Onde dice el psalmista: "ego autem sum vermis et non homo obprobrium hominis, et abiectio plebis". Ma chosì vermi siamo apti a formare la farfalla chome el bigatto. Questa è in noi l'anima inmortale, la quale se rectamente reggiamo, et adirizialla nella via della virtù, crepato dipoi el nostro corpo, <emph>i.</emph> risoluto dalla morte, l'anima chome farfalla vola fuori al cielo. Ma se escie lorda di vitii, el peso di quegli l'aggrava, et falla rovinare allo 'nferno. Et dixe farfalla più tosto che altra chosa, che voli, perchè havendo decto verme secondo la sacra scriptura, et nascendo del vermine la farfalla, stecte in quella translatione; <emph>nati a formare</emph>: non è l'huomo quello che forma, cioè crea, l'anima. Ma Idio la crea di niente, et creando la 'nfonde; ma perchè viene nel corpo sanza cognitione d'alchuna chosa, ma apta a riprendere, però dice, che l'huomo è nato a formare l'anima, perchè la natura l'ha prodocto, acciochè instruischa et amaestri l'anima sua; <emph>angelicha</emph>: perchè l'anima nostra, benchè vi sia alchuna differentia, nientedimeno è essentia rationale, chome l'angelo. Onde el psalmista: "minuisti eum paulominus ab angelis". Chiamala anchora <emph>angelica</emph>, perchè fu creata da Dio per riempiere le sedie de gl'agnoli caduti da cielo; <emph>che vola alla giustitia sanza schermi</emph>: sanza difensioni. Imperochè uscita del corpo va al giudicio sanza difension alchuna.</p>
<p>[127-129] <emph>Di che l'animo nostro in alto galla?</emph>: di che chosa exaltate voi? quasi dicha non è l'huomo sì excellente chosa sanza la gratia di Dio, che lui debba insuperbire o gloriarsi. Onde Paulo; <emph>voi sete quasi entomata in defecto</emph>: ritorna a quel, che dixe disopra, et conchiuse, che noi siamo imperfecti, chome e vermini, se siamo sanza le virtù, et sanza la divina gratia. Imperochè chome el verme è imperfecto, perchè non viene formato a compimento, chosì l'huomo, el quale è creato per servire a Dio suo sommo bene, è imperfecto, se è privato d'esse virtù, per le quali possi unirsi con Dio. Onde sancto Augustino dice: "fecisti nos ad te, et inquietum est cor nostrum, donec requieschamus in te". "Entoma" in greco, et in latino "insecta", son tutti e vermi, che non hanno tutti e membri distincti, chome ape, formiche, et simili.</p></div3>
<div3><head>vv.  130-139</head>
<lg><l>Chome per sostentare solaio o tecto</l>
<l>per mensola tal volta una figura</l>
<l>si vede giugnere le ginocchia al pecto,</l></lg>
<lg><l>La qual fa del non vero vera rancura</l>
<l>nascere, a chi lor vede, chosì facti</l>
<l>vid'io coloro quando posi ben cura.</l></lg>
<lg><l>Vero è che più et men eron contracti,</l>
<l>secondo che havien più et meno adosso,</l>
<l>et qual più patientia havea ne gl'acti</l></lg>
<lg><l>Piangendo parea dicer: "Più non posso".</l>
</lg>
<p>[130-135] E pesi grandi, e quali questi portavano, gli facevon sì chinare, et rannicchiare, che 'l pecto toccava le ginocchia. Il perchè parevano tali, quali sono certe mensole di legname, le quali si mectono nel muro sotto la trave de' tetti, o de' solai, o vero palchi, le quali spesso s'intaglano in forma d'uno huomo, che sostengha la trave, et per gran peso fa, che si pieghi, et rannicchi, et quasi appoggi el pecto in su le ginocchia; et benchè tal figura non duri faticha, perchè è legno, et non huomo, nientedimeno <emph>fa del non vero, vera rancura</emph>, <emph>i.</emph> benchè non sia vero, che tal peso l'aggravi o lo noi, nientedimeno ingenera, a chi lo guata, <emph>vera rancura</emph>, <emph>i.</emph> vero increscimento.</p>
<p>[136-139] <emph>Vero è che più et meno eron contracti</emph>: benchè fussino sotto gravi pesi, pure l'havea men grave un, che un altro, secondo, che havean meno, o più, peccato in superbia.
</p></div3></div2>
<div2><head>XI</head>
<argument><p>CANTO UNDECIMO DELLA SECONDA CANTICA DI DANTHE</p></argument>
<div3><head>vv.  1-21</head>
<lg><l>"O padre nostro che ne' cieli stai,</l>
<l>non circunscripto, ma per più amore</l>
<l>ch'a' primi effecti di lassù tu hai,</l></lg>
<lg><l>Laudato sia 'l tuo nome e 'l tuo valore</l>
<l>da ogni creatura chom'è degno</l>
<l>di render gratie al tuo alto vapore.</l></lg>
<lg><l>Vegna ver noi la pace del tuo regno</l>
<l>che noi ad essa non poten da noi,</l>
<l>s'ella non vien, con tutto nostro ingegno.</l></lg>
<lg><l>Chome del suo volere gl'angioli tuoi</l>
<l>fan sacrificio a te cantando osanna</l>
<l>et chosì faccian gl'huomini de' suoi.</l></lg>
<lg><l>Dà hoggi a noi la cotidiana manna</l>
<l>sanza la qual, per questo aspro diserto,</l>
<l>adrieto va chi di più gir s'affanna.</l></lg>
<lg><l>Et chome noi lo mal ch'aven soferto</l>
<l>perdoniamo a ciaschuno, et tu perdona</l>
<l>benigno et non guardar lo nostro merto.</l></lg>
<lg><l>Nostra virtù che volentieri s'addona</l>
<l>non spermentar coll'antich'adversario,</l>
<l>ma libera da lui che sì lo sprona.</l>
</lg>
<p>Havea già el poeta nel passato capitolo descripto el luogho, nel quale si purgano e superbi, et dimostrato che forma di suplicio patiscono. Et nella fine aggiunto, che già molti ne venivon inverso di lui. Hora in questo discrive, che venivono orando, et loro oratione era quella, la quale insegnò el verbo della verità agl'apostoli, dicendo: "cum oraveritis, sufficit dicere ‘Pater noster qui es in celis’". Questa oratione benchè a ciaschuno si confaccia, nientedimeno è molto apta a chi vuole lasciare la superbia. Imperochè 'l capo della superbia è non riconoscere alchun suo bene da Dio, ma reputa ogni chosa dalle sue virtù. <emph>Preterea</emph> non stima el proximo nè lo degna. Adunque per questa oratione dominicale confessa el suo errore, prima confessando la sua potentia, dipoi dimostrando sanza l'aiuto suo niente potere. Et inverso el proximo s'ahumilia chiedendo a Dio la rimission de' sua debiti, chome esso la concede a chi ha offeso lui. Et finalmente chome nella superbia sua sperava per se medesimo potere resistere al nimicho, chosì qui ne l'humiltà chiede a Dio, che non lo induca nella tentatione, dove confessa la sua imbecillità et fragilità, chome insufficiente a poter resistere. Induce adunque el poeta che queste anime fanno tale oratione, la quale non pone latina, ma traducendola in lingua fiorentina, v'arroge alchune parole, le quali nè mutano, nè accrescono, nè dimminuiscono la sententia. Ma apronla et dichiaronla.</p>
<p>[1-3] Et perchè in quella è "padre nostro, che se' ne' cieli", potrebbe alchuno dubitare, che Idio fussi sì in cielo, che mentre che è quivi, non possi essere altrove, arroge el poeta per dichiaratione di questo dubbio, che Idio non sta <emph>ne' cieli circunscripto</emph>, cioè contenuto da' cieli, chome verbi gratia, mentre che l'huomo, o altra chosa corporea, è in un luogo quel luogho la circunscrive, et circunda, et termina, et contiene in sè, in forma che insino a tanto, che non si parte, non può essere altrove, nè uscire di quegli termini. Ma Idio non è contenuto dal luogho, nè da quello circundato. Imperochè essendo Idio infinito, et e cieli finiti, non può la chosa, che ha fine et termine, contener quella, che nè ha fine nè ha termine. El finito è sanza comperatione minore, che lo infinito, et la chosa minore non può contenere in sè la maggiore; il perchè non è Idio contenuto da' cieli. Ma dicesi stare ne' cieli, perchè più amore ha a' cieli, perchè e cieli et gl'angioli sono e primi effecti, che lui prima causa produxe, et questi son poi seconde cagioni a gl'effecti inferiori. Imperochè ogni superiore è cagione del movimento del suo inferiore, chome altrove più expressamente dichiareremo. Ha insino a qui decto "pater noster qui es in celis", le quali parole sono el proemio di questa oratione. Hora viene alle petitioni, le quali sono septe.</p>
<p>[4-6] Et la prima è "sanctificetur nomen tuum"; onde dice: <emph>Laudato sia el tuo nome e 'l tuo valore</emph>: nella prima petitione chiede l'honorificentia del padre. Il che significa amore con obedientia, et veneratione, inverso del padre. Et se dicessi parere superfluo a dire "santificetur nomen tuum", perchè non si può sanctificare chi è sancto de' sancti; ma diremo "sanctificetur", <emph>i.</emph> "firmetur", perchè sancto significa fermo; <emph>valore</emph>: cioè virtù; <emph>vapore</emph>: gratia; <emph>da ogni creatura</emph>: cio chè è prodocto da Dio prima causa, et creatore, è decto creatura. Ma queste si dividono in sei spetie. Imperochè alquante hanno solo l'essere, chome le pietre. Alquante hanno l'anima vegetativa, per la quale si nutrischono et crescon et producon seme da generare un simile a sè, chome sono l'herbe et gl'arbori, et ogni altra pianta. Alquante oltra alla vegetativa hanno alchun senso, ma non hanno moto locale, chome sono e calcinegli appiccati al saxo. Alquante hanno el senso più perfecto, et el moto locale, chome sono tutti gl'animali bruti. Alquanti oltra alla vegetativa sensitiva et motiva hanno la ragion, chome è l'huomo. Ma è sopra l'huomo l'angelo, del quale diremo in altro luogho. Ogni creatura loda el suo creatore, quanto è in sè, cioè Idio, nel quale volendo exprimere la trinità, pose tre nomi, cioè, <emph>nome</emph> per fama et sapientia, in che exprime el figluolo, et <emph>valore</emph>, <emph>i.</emph> potentia, pel padre, et <emph>vapore</emph>, <emph>i.</emph> calore, per lo spirito sancto. Et questa è la prima domanda, che dobbiamo fare, che ogni creatura riconoscha el suo creatore.</p>
<p>[7-9] <emph>Vegna ver noi la pace del tuo regno</emph>: "adveniat regnum tuum" è la seconda domanda. Imperochè dicendo "adveniat regnum tuum", <emph>i.</emph> venga el regno tuo, non è altro se non chiedere pace della etherna vita, la quale è altra, che questa del mondo. Et rectamente laudato el padre adomandiamo la heredità paterna, la quale lui nello extremo testamento ci lasciò, quando dixe "pacem meam relinquo vobis"; <emph>che noi a essa non potiamo da noi</emph>: tal tranquilità non può acquistare l'huomo con tutto el suo ingegno, perchè da sè non può havere vera cognitione di Dio, nella quale l'animo si posa; <emph>s'ella non viene a noi</emph>: <emph>i.</emph> se per divina gratia non è infusa in noi.</p>
<p>[10-12] <emph>Chome del suo volere</emph>: questa è la terza petitione, che è "fiat voluntas tua". Adunque chome gl'angnoli tuoi, e quali dopo la ruina di quegli, che si ribellorono a Dio, benchè rimanessino in loro libero arbitrio, furono confermati nella gratia. Adunque gl'angioli fanno sacrificio, cioè offerono a te el buon volere, <emph>i.</emph> dedicano ogni loro volontà. Et questo luogho in diversi modi s'expone. Alchuni piglono el cielo pel giusto, et la terra pel peccatore; alchuni pel cielo intendono lo spirito, per la terra el corpo. Alchuni pel cielo Cristo, per la terra la chiesa militante. Et queste tre sententie pone Augustino. Hieronimo dice, che chome gl'angioli servono a te Dio in cielo, chosì et noi in terra. Questa sententia seguita l'Aquinate. Et questa medesima el nostro poeta; <emph>cantando osanna</emph>: osanna in lingua hebraica significa "fa salvi" o vero "vivifica", o "salva noi", o "salvatione nostra".</p>
<p>[13-15] <emph>Dà hoggi a noi la quotidiana manna</emph>: questa è la quarta domanda: "panem nostrum quotidianum da nobis hodie", per questo intende la gratia di Dio, la quale è cibo spirituale, di che l'animo si nutrisce, et però dixe "nostro", perchè è proprio de l'huomo animale rationale, et non de' bruti; puossi intender pane pel cibo corporale necessario. Imperochè mentre che siamo coniuncti col corpo, è necessario sostentarlo, et dire nostro, secondo Gregorio, perchè noi lo riceviamo da Dio per suo dono. Adunque diciamo <emph>dà</emph> acciochè non sia nostro furtivamente, ma per sua volontà. Chome la manna pasceva corporalmente nel diserto el popol di Dio, et havea qualunque sapore, desiderava chi la gustava, chosì el pane spirituale adempie ogni recto appetito dell'animo nostro. Manna nelle parti orientali è quasi della medesima materia che a noi è el mele. Ma quivi el sole può con più efficacie ricuocere l'homore, el quale el giorno tyra in alto et la nocte ricade a terra.</p>
<p>[16-18] <emph>Et chome a noi lo mal c'habbiam soferto</emph>: la quinta domanda: "et dimicte nobis debita nostra, sicut et nos dimictimus debitoribus nostris". Adimandiamo che ci cancelli e nostri peccati, pe' quali siamo exclusi dal paradiso, chome noi perdoniamo ad altri le 'ngiurie da llui ricevute.</p>
<p>[19-21] <emph>Nostra virtù che volentier s'addona</emph>: l'ultima domanda: "et ne nos inducas in tentationem"; <emph>s'addona</emph>: s'unisce. In questa parte adomandiamo la preseveratione nel futuro. Tentare significa provare et fare experientia della chosa et della virtù di quella. La virtù de l'huomo consiste in due cose, in operare bene, et fuggir dal male. Nel primo modo Idio tenta l'huomo. Nel secondo modo la virtù de l'huomo è tentata per indurla al male per tre spetie di tentatione. La prima tentatione è dalla carne. Imperochè chome dice l'apostolo di sè, ciaschuno è tentato dalla sua concupiscentia. La seconda è del mondo con le sue vanità. La tertia è del diavolo, el quale ci tenta a quegli vitii, a' quali ci vede più inclinati. Nè risisterebbe alchuno alla diabolicha tentatione con le proprie virtù, sanza el divino aiuto. Adunque non <emph>spementare nostra virtù</emph>, la quale <emph>s'addona</emph>, quasi s'inclina, et non può resistere.</p></div3>
<div3><head>vv.  22-30</head>
<lg><l>Quest'ultima preghiera signor caro</l>
<l>già non si fa per noi, che non bisogna,</l>
<l>ma per color che drieto a noi restaro".</l></lg>
<lg><l>Chosì a sè et a noi buona ramogna</l>
<l>quell'ombr'orando, andavan sotto 'l pondo</l>
<l>simil a quel che tal volta si sogna,</l></lg>
<lg><l>Disparmente angosciate tutte a ttondo,</l>
<l>et lasse su per la prima cornice,</l>
<l>purgando la caligine del mondo.</l>
</lg>
<p>[22-24] Dimostra vero pentimento di queste anime, conciosia che diposta la superbia, la qual non ci lascia havere carità nè cura del proximo, oravano per la salute di quello, imperochè l'anima posta in purgatorio è confermata da Dio in quello stato, in modo che non può esser tentata. Adunque quell'ultimo priegho, "et ne nos inducas in tentationem", non dicevono per loro, perchè non gli facea mestiere. Ma la carità le 'nducea a farlo per quegli, che erono restati in vita drieto a lloro.</p>
<p>[25-27] <emph>buona ramogna</emph>: prospero successo. Ramogna <emph>proprie</emph> è seguir nel viaggio; <emph>simile a quello che tal volta si sogna</emph>: dormendo rovescio interviene alchuna volta, che molto sangue corre al chuore, et aggravalo in forma, che nel sonno pare havere adosso smisurato peso.</p>
<p>[28-30] <emph>la caligine</emph>: el peccato della superbia, el quale nasce da caligine, cioè nebbia et tenebra, <emph>i.</emph> da cecità di mente, et da ignorantia.</p></div3>
<div3><head>vv.  31-36</head>
<lg><l>Se di là sempre bene per noi si dice,</l>
<l>di quel che dir et far per noi si puote</l>
<l>da que' c'hanno al voler buona radice,</l></lg>
<lg><l>Ben si de' lor atar levar le nuote</l>
<l>che portar quinci, sì che mondi et levi</l>
<l>possino uscire delle stellate ruote.</l>
</lg>
<p>[31-36] Optima sententia, fondata in carità, che se di là in purgatorio si dice un bene per noi, che siamo in vita, <emph>i.</emph> priegono per noi, noi dobbiamo aiutargli a <emph>llevar le nuote</emph> di quello, che per noi si può fare per limosine, et orationi. Et <emph>maxime</emph> si debba far questo da quegli, che hanno buona radice al volere, <emph>i.</emph> che hanno confermata la loro volontà in bene, et per questo sono in istato di gratia; et le loro prece sono exaudite. Altri testi hanno <emph>alle stellate ruote</emph>: possino uscendo del purgatorio salire a' cieli; <emph>uscire delle stellate ruote</emph>: possino uscire del purgatorio, el quale, se è nell'altro hemisperio, viene a esser sotto tutti e cieli, chome noi, et quando l'anima passa di quivi a vita etherna, escie di questi cieli, et va sopra a quegli, adunque <emph>possino uscire delle ruote stellate</emph>: <emph>i.</emph> de' cieli, e quali del continuo ruotano et girano.</p></div3>
<div3><head>vv.  37-45</head>
<lg><l>"Do se giustitia o pietà vi disgrevi</l>
<l>tosto, sì che possiate muover l'ala</l>
<l>che secondo 'l disio vostro vi levi,</l></lg>
<lg><l>Mostrate da qual mano inver la scala</l>
<l>si va più corto, et se ci è più d'un varco</l>
<l>quel ne 'nsegnate che meno erto cala,</l></lg>
<lg><l>Che questi che vien mecho per lo 'ncarco</l>
<l>della carne d'Adamo onde si veste,</l>
<l>al montar su contra suo vogla è parco".</l>
</lg>
<p>[37-45] Priegha Virgilio l'anime con queste parole, che gli mostrino la salita all'altro balzo, <emph>maxime</emph> perchè Danthe, che è secho, <emph>è parcho</emph> al salire, è tardo al salire, <emph>contro a sua vogla</emph>, perchè se fussi pigro per sua volontà, non sarebbe degno di ricevere le virtù purgatorie.</p></div3>
<div3><head>vv.  46-57</head>
<lg><l>Le lor parole ch'ei renderon a queste</l>
<l>che decto havea colui che i' seguia,</l>
<l>non furon da chi venissor manifeste,</l></lg>
<lg><l>Ma fu decto: "A man dextra per la via</l>
<l>con noi venite et troverrete el passo</l>
<l>possibile a salir persona viva;</l></lg>
<lg><l>Et s'io non fussi impedita dal saxo</l>
<l>che la cervice mia superba doma,</l>
<l>onde portar conviemmi el viso basso,</l></lg>
<lg><l>Chotesti ch'anchor vive et non si noma,</l>
<l>guardere' io per veder s'i' 'l conosco,</l>
<l>et per farlo piatoso a questa soma.</l>
</lg>
<p>[46-54] Conveniente parole non al superbo, ma a chi col suo contrario che è l'humiltà purga la superbia. Prima mostra la via con grande humanità, dipoi confessa portare debita pena al suo errore, il che non fa mai el superbo.</p>
<p>[55-57] Dipoi mostra disiderare conoscer Danthe per conmuoverlo a compassione.</p></div3>
<div3><head>vv.  58-72</head>
<lg><l>Io fu' latino et nato d'un gran tosco;</l>
<l>Guiglelmo Adobrandeschi fu mio padre,</l>
<l>non so se 'l nome suo giama' fu vosco.</l></lg>
<lg><l>L'anticho sangue et l'opere leggiadre</l>
<l>de' mie' maggiori mi fer sì arrogante</l>
<l>che non pensando alla comune madre,</l></lg>
<lg><l>Ogni huomo hebbi in dispecto tant'avante</l>
<l>ch'io ne mori' e miei Sanesi il sanno,</l>
<l>et sallo in Compagnaticho ogni fante.</l></lg>
<lg><l>Io son Amberto et non pure a me danno</l>
<l>superbia fè, ma tutti e mie consorti</l>
<l>ha ella tracto seco nel malanno;</l></lg>
<lg><l>Et qui convien che questo peso porti</l>
<l>per lei tanto ch'a Dio si satisfaccia</l>
<l>perch'io nol fe' tra vivi qui tra morti".</l>
</lg>
<p>[58-72] Omberto figluolo di messer Guiglelmo Aldobrandeschi, e quali sono d'anticho sangue, et conti di Sancta Fiore nel contado di Siena, fu huomo molto superbo, et l'arrogantia sua, et orgoglo inverso e Sanesi, gl'incitò in forma, che in Compagnaticho lo feciono uccidere.</p></div3>
<div3><head>vv.  79-102</head>
<lg><l>Ascoltand'io chinai in giù la faccia,</l>
<l>et un di lor, non questi che parlava,</l>
<l>si torse socto 'l peso che lo 'mpaccia.</l></lg>
<lg><l>Et viddimi et cognobbimi et chiamava</l>
<l>tenendo gl'ochi con faticha fisi</l>
<l>a me che tutto chin con lui andava.</l></lg>
<lg><l>"O - dix'io a llui - hor non se' tu Odorisi</l>
<l>l'honor d'Agobbio et l'honor di quell'arte</l>
<l>ch'alluminare è chiamata in Parisi?".</l></lg>
<lg><l>"Fratel - dix'ello - più ridon le carte</l>
<l>che penneggiava Franco bolognese,</l>
<l>l'honor tuto hor è suo et mio in parte.</l></lg>
<lg><l>Ben non sarei stato sì cortese</l>
<l>mentre ch'io vixi, per lo gran disio</l>
<l>dell'excellentia dove mio cor intese.</l></lg>
<lg><l>Di tal superbia qui si paga 'l fio,</l>
<l>et anchor non sare' qui se non fusse</l>
<l>che potendo peccare mi volsi a Dio.</l></lg>
<lg><l>O vanagloria de l'humane posse,</l>
<l>con pocho verde in su la cima dura</l>
<l>se non è iuta dall'etati grosse!</l></lg>
<lg><l>Credette Cimabue nella pittura</l>
<l>tener lo campo, et hor ha Giotto el grido</l>
<l>sicchè la fama di colui obscura.</l></lg>
<lg><l>Chosì ha tolto l'uno all'altro Guido</l>
<l>la gloria della lingua, et forse è nato</l>
<l>chi l'uno et l'altro caccerà del nido.</l></lg>
<lg><l>Non è 'l mondan romor altro ch'un fiato</l>
<l>di vento, c'hor vien quinci et hor vien quindi,</l>
<l>et muta nome perchè muta lato.</l>
</lg>
<p>[79-81] Odorisi fu d'Agobbio. Et fu in quel tempo optimo miniatore; <emph>alluminar è chiamata in Parigi</emph>: perchè el minio distingue, et illumina, la scriptura.</p>
<p>[82-84] <emph>Frate - dix'ello -</emph>: chome già pentuto dalla sua vana gloria, non si prepone agl'altri, chome facea quando era occupato in tal vitio. Ma è contento di cedere a Franco da Bologna, chome maggiore maestro di lui. Et però dixe <emph>più ridon le carte</emph>, quasi meglo sono illuminate, <emph>che penneggiava Franco</emph>, <emph>i.</emph> le quali minia col pennello Francho; costui fu bolognese, et miglor miniatore; <emph>l'honore tutto è hor suo</emph>: quasi dica: innanzi, che lui venissi buon maestro, io tenevo el primo luogho nè era chi a comparatione di me fussi in alchuno prezo. Ma dipoi fui vincto da chostui, in forma, che l'honore è tutto suo; nientedimeno perchè dopo lui io ero innanzi agl'altri, non sono rimaso sanza alchuna parte d'honore. Nè è superbia, che dica <emph>et mia in parte</emph>, perchè havendosi preposto el bolognese, può liberamente narrare el vero di sè.</p>
<p>[85-87] <emph>Ben non sarei stato sì cortese</emph>: quando io ero nel peccato della vanagloria, non sarei stato sì liberale in lodare Franco. Et certo è questo vitio negl'huomini, e quali hanno alcuna excellentia in sè, che non possono lodare un altro, che sia della medesima virtù. Et par, che quello, che dessino di loda a colui, toglessino a se medesimi; <emph>pel gran disio</emph>, per la gran cupidità, <emph>d'excellentia</emph>: del superare, et vincer, gl'altri.</p>
<p>[88-90] Onde io pago qui <emph>el fio</emph>, el tributo, <emph>i.</emph> la pena, <emph>et anchor non sarei</emph>: se lui mentre che fu in vita sempre havessi usato vanagloria, era necessario, che dopo la morte andassi a dannatione; ma dimostra, che si volse <emph>a Dio</emph>, <emph>i.</emph> a penitentia, <emph>potendo peccare</emph>, <emph>i.</emph> mentre che era in vita, nella quale si può meritare, et demeritare.</p>
<p>[91-93] <emph>O vanagloria de l'humane posse</emph>: <emph>i.</emph> la quale gl'huomini piglono delle loro virtù. Vanagloria da' Greci è decta "cenodoxia", che è quel medesimo, che in latino vanagloria. Della quale Isaia: "flos cadens gloria exultationis". Et el psalmista: "mille anni ante oculos tuos sicut dies hesterna que periit"; <emph>con poco verde in sulla cima dura</emph>, <emph>i.</emph> chome pocho dura verde in sulla cima et in sua excellentia, <emph>se non è iuta</emph>, se non è aiutata, <emph>dall'etati grosse</emph>: la sententia è se non è inventa, <emph>i.</emph> trovata, che benchè alchuno sia il primo in una scientia, o virtù, o arte, nientedimeno dura pocho tempo esser primo, perchè viene dipoi qualchuno altro più excellente di lui, <emph>se già non è iuta</emph>, <emph>i.</emph> aiutata, <emph>dall'etati grosse</emph>: <emph>i.</emph> che dopo lui seguiti alchuna età, la quale produca huomini di grosso ingegno.</p>
<p>[94-96] Et provalo per exemplo di Cimabue, el quale obtenne l'honore, et el primo luogho nella pictura, tanto che Giotto venne tal maestro, che superò et vinse Cimabue, chosì forse verrà in un altro tempo, chi vincerà Giotto. Adunque non debba piglare alchuno vanagloria delle proprie posse. <emph>Cymabue</emph>: chostui essendo la pictura in obscura la riduxe in buona fama. <emph>Giotto</emph> divenne maggiore, et più nobil maestro di Cymabue; <emph>tenere el campo</emph>: rimanere vincitore, et è translatione dall'exercito militare.</p>
<p>[97-99] <emph>Chosì ha tolto l'uno all'altro Guido La gloria della lingua</emph>: chome Giotto tolse a Cymabue la gloria della pittura, chosì Guido Cavalcanti tolse a Guido Guinizelli bolognese; <emph>et forse è nato</emph>: molti intendono, che accenni di sè. Ma non si può riprendere d'arrogantia, perchè non si può convincere, che parli più d'uno che d'un altro. Et niente afferma.</p>
<p>[100-102] <emph>Non è 'l mondano romore altro ch'un fiato</emph>: fama, gloria, grido, et romore, pigla per una medesima chosa; <emph>romor mondano</emph>: fama delle chose mortali; <emph>altro ch'un fiato</emph>: perchè vola, et per tutto in brieve si sparge. Onde Virgilio: "fama malum quo non aliud velocius ullum: Mobilitate viget viresque acquirit eundo".</p></div3>
<div3><head>vv.  103-117</head>
<lg><l>Che voce hara' tu più se vecchia scindi</l>
<l>da te la carne, che se fussi morto</l>
<l>anzi che tu lasciassi pappa o dindi,</l></lg>
<lg><l>Pria che passin mill'anni? Ch'è più corto</l>
<l>spatio all'etherno, ch'un muover di cigla,</l>
<l>al cerchio che più tardi in cielo è torto.</l></lg>
<lg><l>Cholui che del cammin sì pocho pigla</l>
<l>dinanzi ad me, in Toscana sonò tutta,</l>
<l>et hora apena in Siena si bisbigla,</l></lg>
<lg><l>Ond'era sire quando fu distructa</l>
<l>la rabbia fiorentina, che superba</l>
<l>era quel tempo sì chom'hora è putta.</l></lg>
<lg><l>La nostra nominanza è color d'herba</l>
<l>che muove et va, et quei la discolora</l>
<l>per cui ell'escie della terra acerba".</l>
</lg>
<p>[103-105] Seguita Odorisi mostrando, che innanzi che passin mille anni, tu non harai più fama, <emph>se tu scindi</emph>, <emph>i.</emph> tagli et separi, <emph>da te la carne vecchia</emph>, <emph>i.</emph> se tu muori vecchio, <emph>che se tu fussi morto Innanzi che tu lasciassi pappa o dindi</emph>: <emph>i.</emph> innanzi che tu uscissi de' primi anni, quando e piccoli fanciulli non sapendo anchor parlare volendo dire pane et danari, dicono <emph>pappa</emph> et <emph>dindo</emph>.</p>
<p>[106-111] Et se alchuno dicessi mille anni sono grande spatio, dimostra che mille anni a comparatione della ethernità sono più corto spatio, che non è un bacter d'occhio a comparatione del moto dell'octava spera, el qual è ogni cento anni un grado; <emph>è torto</emph>, <emph>i.</emph> è volto et aggirato, <emph>cholui che del cammin sì poco pigla Dinanzi a me</emph>: chostui fu messer Provenzale Silvani sanese, el quale fu signor di Siena. Et trovossi vincitore alla ropta di Monte Aperto. Dipoi nel mille dugento diciennove con mille quattrocento cavagli et ottomila pedoni obsediò Colle, ma el fiorentino exercito soccorse, et ruppe e Sanesi, et molti ne furon morti in vendecta de' nostri uccisi a Monte Aperto; Provenzale fu preso, et taglatogli el capo, et ficto nella puncta d'una lancia portato per tutto el campo. Adunque a dimostrare quanto prestamente manchi la fama dice, che chostui, el quale fu pocho innanzi d'età a llui, fu in gran fama per tutta Toschana, <emph>et hora apena in Siena si bisbigla</emph> di lui.</p>
<p>[112-114] <emph>Onde era Syre</emph>, della quale era signore, <emph>quando fu distructa La rabbia fiorentina</emph>, quando furon vincti e guelfi a Monte Aperto, la quale historia tractamo nella prima cantica, <emph>che superba Fu a quel tempo</emph>, et ambitiosa, <emph>et hora è putta</emph>: <emph>i.</emph> meretrice, quasi dica, che in quel tempo e ciptadini eron superbi, hora sono avari, et per avaritia vendono el publico, et è simile a quel Salustiano: "o urbem venalem, et cito perituram, si emptorem inveneris". Non posso fare, che in questo luogho, o in alchuno altro non mi dolghi, perchè vorrei, che tanto poeta, et di sì mirabil ingegno et doctrina, non s'havessi lasciato traportare dalla perturbatione dell'animo inverso la sua patria. Ma è vero el verso d'Homero, che Idio non decte mai a un solo ogni chosa.</p>
<p>[115-117] <emph>La nostra nominanza è color d'herba</emph>: la nostra fama è simile a l'herba, la quale pocho tempo sta verde, et poi si secha, et sta el poeta nella translatione, perchè disopra dixe "con pocho verde in su la cima dura"; <emph>et quei el discolora</emph>: el sole, el quale fa el tempo, è quello, che fa nascere l'herbe, et quel medesimo le seccha, chosì el tempo produce la fama, et dipoi la mecte in oblivione.</p></div3>
<div3><head>vv.  118-132</head>
<lg><l>Et io a llui: "Lo tuo ver dire m'incora</l>
<l>buon' humiltà, et gran tumore m'appiani;</l>
<l>ma chi è quel di chi tu parlavi hora?".</l></lg>
<lg><l>"Quello è - rispose - Provenzal Silvani;</l>
<l>è qui però che fu presumptuoso</l>
<l>a rrecar Siena tutta alle suo mani.</l></lg>
<lg><l>Ito è così et va sanza riposo</l>
<l>poi che morì, cotal moneta rende</l>
<l>a sodisfar chi di là troppo è oso".</l></lg>
<lg><l>Et io: "Se quello spirito ch'attende,</l>
<l>pria che si penta, l'orlo della vita,</l>
<l>quaggiù dimora et quassù non ascende</l></lg>
<lg><l>Se buona oratione lui non aita,</l>
<l>prima che passi tempo quanto vixe,</l>
<l>come fu la venuta a llui largita?".</l>
</lg>
<p>[118-120] <emph>El tuo ver dire m'incora</emph>: mi mecte in cuore buona humiltà; <emph>et m'appiana</emph>, mi spiana, <emph>gran tumore</emph>, <emph>i.</emph> gran superbia, perchè "tumor" in latino significa gonfiamento, et e superbi, perchè gonfiano, si chiamano tumidi.</p>
<p>[121-123] <emph>presumptuoso</emph> è cholui, che s'attribuisce quello, che non è suo, et non se gli viene. Quel medesimo è arrogante.</p>
<p>[124-126] <emph>chi è troppo oso</emph>: chi ha havuto troppo ardire.</p>
<p>[127-132] <emph>Et io: ‘Se quello</emph>: ordina chosì el texto: <emph>et io</emph> Dante risposi a Odorisi movendo questo dubbio, <emph>Se quello spirito</emph>, el quale <emph>prima, che si penta</emph>, <emph>i.</emph> torni a penitentia, <emph>attende</emph>, <emph>i.</emph> aspecta, <emph>l'orlo</emph>, <emph>i.</emph> el termine, <emph>della vita</emph>, <emph>dimora quaggiù</emph>, fuor del purgatorio, altrettanto tempo, <emph>quanto vixe</emph>, <emph>et non ascende</emph>, <emph>i.</emph> non sale, <emph>quassù</emph>, in purgatorio, <emph>se buona oratione non l'aiuta, chome fu largita la venuta</emph> quassù a Provenzale, perchè essendo men tempo, che morì, che non fu quello, che stecte in vita, è contro a quel, che disopra dixe.</p></div3>
<div3><head>vv.  133-142</head>
<lg><l>"Quando vivea più glorioso - dixe -</l>
<l>liberamente nel Campo di Siena,</l>
<l>ogni vergogna diposta, s'afisse,</l></lg>
<lg><l>Et lì per trar l'amicho suo di pena</l>
<l>che sostenea nella prigion di Carlo,</l>
<l>si conduxe a tremar per ogni vena.</l></lg>
<lg><l>Più non dirò, et scuro so ch'io parlo,</l>
<l>ma pocho tempo andrà ch'e tuo vicini</l>
<l>faranno sì che tu potrai chiosarlo.</l></lg>
<lg><l>Questa opera gli tolse que' confini".</l>
</lg>
<p>[133-138] Risponde Odorisio al dubio mossogli da Dante dicendo, che la grande humiltà, che lui usò in mendicare denari per trarre un suo amico di prigione, gl'abbreviò el tempo, che haveva a stare fuori di purgatorio. Dicono che el re Carlo havea preso uno amico di questo Provenzale nella ropta, che diede a Curradino, et postogli di tagla .X.M. fiorini, sotto capital pena, se in brieve tempo non pagassi. Et Provenzale tanto s'ahumiliò per l'amico, che pose un tappeto <emph>nel Campo di Siena</emph>, et mendicò con ogni spetie di prieghi per la redemptione del prigioniero. Ordina chosì le parole del texto: <emph>dixe</emph> Odorisi rispondendo al dubbio di Dante, che <emph>quando</emph> Provenzale <emph>vivea più glorioso</emph>, et in maggiore stato, lui <emph>liberamente s'affixe</emph>, et fermò, <emph>nel Campo di Siena</emph>, che chosì chiamano e Sanesi la lor piaza, <emph>diposta ogni vergogna</emph>, <emph>si conduxe a tremare per ogni vena</emph>: perchè chi si conduce nella calamità a domandare aiuto, viene con grande tremore, perchè teme di non esser exaudito.</p>
<p>[139-142] Et perchè questa sententia è decta obscuramente, dice che in brieve tempo e suoi <emph>vicini</emph>, <emph>i.</emph> e suoi ciptadini, <emph>faranno sì, che poterà chiosarlo</emph>. Et in questo modo gli predice el suo exilio, nel quale intenderà, che chi va alla merzè d'altri triema quando lo richiede; <emph>Questa opera</emph>, de l'humiltà, <emph>gli tolse</emph>, tolse a Provenzale, <emph>que' confini</emph>: di star fuori del purgatorio.
</p></div3></div2>
<div2><head>XII</head>
<argument><p>CAPITOLO DUODECIMO DELLA SECONDA CANTICA DI DANTHE</p></argument>
<div3><head>vv.  1-15</head>
<lg><l>Di pari chome e buoi che vanno a giogho</l>
<l>me n'andav'io con quell'anima carcha</l>
<l>fin che 'l soferse el dolce pedagogo;</l></lg>
<lg><l>Ma quando dixe: "Lascia lui et varca</l>
<l>che qui è buono con la vela et co' remi</l>
<l>quantunque può ciaschun pigner suo barca",</l></lg>
<lg><l>Dritto sì chome andar vuolsi rife'mi</l>
<l>con la persona, advegna che e pensieri</l>
<l>mi rimanessir inchinati et scemi;</l></lg>
<lg><l>Io m'ero mosso et seguia volentieri</l>
<l>del mio maestro e passi, et ambe due</l>
<l>già mostravan chom'eravan leggieri.</l></lg>
<lg><l>Et el me dixe: "Volgi gl'occhi in giue,</l>
<l>buon ti sarà per tranquillar la via</l>
<l>veder lo lecto delle piante tue".</l>
</lg>
<p>Partitosi dall'anime, che purgavano la passata superbia, dimostra molte historie essere scolpite nel suolo, pel quale passava, in exemplo, et admonimento, de' superbi. Virgilio adunque lo lasciò andare con Odorisi insino che giunsono dove erono tali sculpture, dipoi l'ammonì, che passassi innanzi.</p>
<p>[1-3] Andava di pari con Odorisi. Et nomina Virgilio <emph>pedagogo</emph> non sanza cagione. Imperochè in greco questo vocabolo significa quello, al quale e fanciulli sono dati in custodia. Vuole adunque significare, che lui, <emph>i.</emph> la sensualità, è fanciullo, perchè facile si lascia vincere dall'appetito chome fanciullo. Et lo 'ntellecto è sua guida.</p>
<p>[4-6] <emph>che qui è buon con la vela et co' remi, pigner la barca</emph>: il che in somma significa, che s'affrectino nel passare. Et questo molti riferischono, che dobbiamo usar celerità nella penitentia, et meritamente. Ma anchora vuole significhare, che non è vitio, che dobbiam lasciare più tosto, che la superbia, perchè è maximo di tutti. Et sopra tutti pernitiosissimo.</p>
<p>[7-9] <emph>Dritto sì chome</emph>: perchè in compagnia dell'anima ero ito chinato, al presente mi fei dritto, sì chome si vuole andare, benchè e pensier miei rimanesser chianti, per compassione dell'anima. Et <emph>etiam</emph> per humiltà, con la quale purgava la superbia.</p>
<p>[10-12] <emph>Io m'ero mosso et seguia volentieri E passi del mio duca</emph>: imperochè havendo assai contemplato la superbia, et <emph>per consequens</emph> purgatomene, seguitavo volentieri la ragione et la doctrina. Et rimanevo più leggier, che l'usato.</p>
<p>[13-15] Ma Virgilio l'ammunisce, che andando raguardi le sculpture, le quali erono per terra. Tutte queste, chome vedrai, erono historie et favole d'huomini, ne' quali era stata molta superbia. Il perchè era instituito, che fussino sculpiti in terra, perchè non meritano altro luogho quegli, che si sono innalzati più, che, o la natura, o la conditione, o la doctrina non pativa, che giacere nell'infimo. Et admonisce qui lo 'ntellecto la sensualità, acciochè non diventi più elata, che el gusto non richiede, che raguardi queste sculpture, <emph>i.</emph> si riduca a memoria tali exempli. Et nella mente sua consideri con quanta iustitia Idio "deposuit potentes de sede", et in quanto pocho prezo sieno rimasi nella memoria de gl'huomini. Cercoron e superbi alteza, hora giaciono in infimo grado. Cercorono fama, hora sono in infamia. Cercorono divini honori, hora sono privati d'ogni humana gloria. Questo pensa l'huomo, che si vuole purgare. Questo del continuo considera. Questo giorno et nocte ha fixo nella mente.</p></div3>
<div3><head>vv.  16-24</head>
<lg><l>Chome perchè di lor memoria sia</l>
<l>sopra e sepolti le tombe terragne</l>
<l>portan segnato quel che gl'era pria,</l></lg>
<lg><l>Onde lì molte volte se ne piagne</l>
<l>per la punctura della rimembranza</l>
<l>che solo a' pii dà delle calcagne,</l></lg>
<lg><l>Sì vid'io lì, ma di miglor sembianza</l>
<l>secondo l'artificio, figurato</l>
<l>quanto per via fuor del monte avanza.</l>
</lg>
<p>Dimostra che chosì vedeva egli in terra scolpite quelle historie, le quali pocho dopo scriverrà, chome si veggono scolpite le imagini degl'huomini già morti in sulle loro sepulture. Acciochè tali imagini riduchino alle nostre menti la memoria di quegli.</p>
<p>[16-18] Onde dice: <emph>Chome le tombe terragne</emph>, <emph>i.</emph> le sepulture messe in terra, <emph>sopra e sepolti</emph>, <emph>i.</emph> sopra a quegli, che quivi sono sepolti, <emph>portan segnato quello, che gl'era pria</emph>: <emph>i.</emph> portano scolpito l'huomo sepolto in quella forma, che era, prima che fussi dissoluto, et ritornato in cenere.</p>
<p>[19-21] Et queste imagini v'intaglano, acciochè sia memoria di loro; onde interviene, che <emph>lì</emph>, <emph>i.</emph> sopra quelle imagini, <emph>spesso se ne piagne</emph>, imperochè passandovi gl'amici e parenti piangono, <emph>per la punctura della rimembranza</emph>: <emph>i.</emph> perchè la memoria dell'amico o parente morto pugne et tormenta l'animo. Ma tale punctura non <emph>dà delle calcagne</emph>, <emph>i.</emph> non sprona se non e <emph>pii</emph>, <emph>i.</emph> e piatosi, perchè chi non è piatoso non si muove a compassione del morto.</p>
<p>[22-24] <emph>Sì vid'io lì</emph>, chosì vide io quel luogho, <emph>figurato</emph>, <emph>i.</emph> intaglato et scolpito, <emph>ma di miglor sembianza</emph>, <emph>i.</emph> di miglor imagine, <emph>secondo l'artificio</emph>, secondo la regola dell'arte; <emph>sembianza</emph>, quasi exemplanza, significa similitudine decta da exemplo; <emph>quanto per via fuor del monte avanza</emph>: dimostra che tale sculptura era solamente nella cornice, la quale sporta fuori, et circondalo, et è facta per via, et benemerito, perchè giusta chosa è che la memoria di tali huomini sia via, a chi di quella si purga, acciochè da loro sia pesta. <emph>Preterea</emph> è via, perchè tale memoria conduce chi si purga a vera humilità.</p></div3>
<div3><head>vv.  25-33</head>
<lg><l>Vedea colui che fu nobil creato</l>
<l>più ch'altra creatura, giù dal cielo</l>
<l>fulgoreggiando scender, da un lato.</l></lg>
<lg><l>Vedea Briareo ficto dal telo</l>
<l>celestial giacere, dall'altra parte,</l>
<l>grave alla terra per lo mortal gelo.</l></lg>
<lg><l>Vedea Tymbreo, vedea Pallade et Marte</l>
<l>armati anchora intorno al padre loro,</l>
<l>mirar le membra de' giganti sparte.</l>
</lg>
<p>È conveniente chosa che nel luogho, dove purghiamo la superbia, sieno per terra scolpiti questi exempli superbissimi. Imperochè nessuna chosa ci fa tanto dispiacere un vitio, quanto considerarlo in altri.</p>
<p>[25-27] Era adunque prima la historia di Lucifero. Optimamente el nostro Petrarca, <emph>De remediis utriusque fortune</emph>, scrive: "remedium contra superbiam fundamentum vere virtutis est humilitas. Nec tanta claritas ulla est, quam superbia non obscuret. Scit ille qui clarissimus creatus se ipsum extollens non solum obscurus, sed princeps fieri meruit tenebrarum".</p>
<p>[28-30] Briareo conficto <emph>dal telo Celestiale</emph>: dalla saetta da' cielo. "Telum" è nome latino, ma dirivato da greco, et significa ogni arme da offendere, et <emph>maxime</emph> lance, dardi, saette, et simili. Il perchè fingendo e poeti, che la saetta da cielo sia lanciata da Iove, et che con quella lui punischa chi erra, la chiamano "telum Iovis". È scripto nelle favole poetiche, che dieci anni fecion guerra e titani contro agli dii. Et finalmente facto grande empito dagli dii et dalle dee, furono dalle saette di Iove rovinati nello 'nferno. Ma che chosa significhi questo, et che allegoria habbia, dicemmo nella favola de' gyganti; furono e titani figluoli del cielo et della terra, et hebbono statura et membri gygantei. Ma cento mani per uno, et cinquanta capi. Furono tre: Cotto, Briareo, et Gygi. Et aggiugne Homero, che gli dii chiamavano costui Briareo. Ma gl'huomini lo chiamavano Egeone. È optima fictione, che dopo Lucifero sieno e gyganti, nè sia chi vituperi el poeta, che con le chose vere di Lucifero, mescoli le false, cioè le favole de' titani. Imperochè non intende porre la favola, che è falsa. Ma l'allegoria di quella che è chosa verissima, perchè dinota la superbia, della quale al presente si fa mentione. So che Homero finge altrimenti la favola di Briareo, et fallo amicho a Iove. Ma Danthe in questo luogho seguita gl'altri poeti, perchè della favola d'Homero non si potrebbe trarre conveniente allegoria a questo luogho.</p>
<p>[31-33] <emph>Vedea Tymbreo</emph>: dimostrò chome gli dii, che erono in aiuto di Iove, con maravigla raguardavano e corpi di tali monstri laceri, et ropti dalle saette di Iove, et pone Tymbreo per Appolline, el quale in Troia havea un tempio, circa el quale abondava una herba decta "tymbra", cioè santoreggia. Onde "tymbreus" Appollo.</p></div3>
<div3><head>vv.  34-36</head>
<lg><l>Vedea Nembroth apiè del gran lavoro</l>
<l>quasi smarrito, et riguardar le genti</l>
<l>che in Sennar con lui superbo foro.</l>
</lg>
<p>[34-36] La storia di Nembroth ponemo nello 'nferno dove nel pozo si fa mentione di lui.</p></div3>
<div3><head>vv.  37-42</head>
<lg><l>O Niobbe con che occhi dolenti</l>
<l>vedea io te segnata in sulla strada</l>
<l>tra septe e septe tuo figluoli spenti!</l></lg>
<lg><l>O Saul chome 'n su la propria spada</l>
<l>quivi parevi morto in Gelboè,</l>
<l>che poi non sentì pioggia nè rugiada!</l>
</lg>
<p>[37-39] <emph>Niobe</emph> figluola di Tantalo, et mogle d'Anphione, fu sì superba, che ardì a preporsi a Latona madre di Phebo et di Diana, et volea, che a llei fussino attribuiti gl'honori et e sacrificii, che s'atribuivono a Latona, perchè havea non due, ma quatordici figluoli, septe maschi, et septe femine. Il perchè Phebo con l'arco tutti gl'uccise. Alquanti dicono, che Phebo uccise e maschi, et Diana le femmine; et Niobe si convertì in saxo.</p>
<p>[40-42] <emph>Saul</emph> fu el primo Re d'Israel, et uncto per le mani di Samuel propheta. Fu di grande statura, robusto, et bello, et forte in battagla. Molti Re et popoli vinse, occupò da Egypto in sino al Mare Rosso. Ma ultimamente, perchè contra el precepto di Dio confermò Acag Re de' Malachiti, fu privato della visione delle chose future, la quale Idio gl'havea dato. Et spesso era vexato dal demonio. Et molte volte volle uccidere David huomo molto humile, el quale due volte l'havea campato dalla morte. Per necessità ricorse alla maga phitonissa, che gli risucitassi Samuel, finalmente odioso a Dio et agl'huomini infelicemente combattè contro a' Philestini, et perdè l'exercito et e figluoli. Et non potendo impetrare gratia da un de' suoi che l'uccidessi, con le sue proprie armi s'uccise.</p></div3>
<div3><head>vv.  43-51</head>
<lg><l>O folle Aragne sì vedea io te</l>
<l>già mezo ragno, tristo in su gli stracci</l>
<l>dell'opera che mal per te si fè.</l></lg>
<lg><l>O Roboam già non par che minacci</l>
<l>quivi 'l tuo segno, ma pien di spavento</l>
<l>nel porta el carro prima ch'altri 'l cacci.</l></lg>
<lg><l>Mostrava anchora lo duro pavimento</l>
<l>chome Alcmeone a sua madre fe' caro</l>
<l>parere lo sventurato adornamento.</l>
</lg>
<p>[43-45] La favola d'<emph>Aragne</emph> è notissima. Costei peritissima ne' ricami si preponea a Pallade, dalla quale fu vincta et convertita in ragno. Et chome femina prima faceva optime tele, chosì fa hora animale.</p>
<p>[46-48] <emph>Roboam</emph> figluolo di Salomone successe al padre nel regno. Et venuto in Sichem, ove era congregato tutto el popol d'Israel, usò tanta superbia che pregandolo el popolo, che l'alleggerissi dal grave giogo, che havea loro imposto Salomone suo padre, incitato a superbia sprezò el consiglo de' vecchi, et seguitò quello de' giovani, et rispose, che el suo minimo dito era più grosso che le spalle paterne. Et se 'l padre gl'havea battuti colla verga, lui gli percoterebbe con la balestra. Il perchè di subito si ribelloron da llui dieci tribù di dodici, et elexono in loro Re Ieroboam. Et lapidorono Adoram, el quale riscoteva el tributo per Roboam. Lui rifuggì in Hierusalem. Il perchè Sisoth Re d'Egipto sperando nella seditione degl'Hebrei venne con robusto exercito et assediò Hierusalem. Et per fame constrinse Roboam a cedergli, che saccheggiassi la ciptà et el tempio di Salomone, et diventargli tributario.</p>
<p>[49-51] <emph>Alchimeone</emph>: fu figluolo d'Amphierao, et uccise la madre sua Eriphile, perchè per cupidità d'havere la collana insegnò Amphierao, el quale era nascoso per non andare alla guerra thebana, la qual favola appieno narramo nel vigesimo canto dello 'nferno.</p></div3>
<div3><head>vv.  55-63</head>
<gap desc="lacuna: vv. 52-54"/>
<lg><l>Mostrava la ruina e 'l crudo scempio</l>
<l>che fè Tamyri quando dixe a Cyrrho:</l>
<l>"Sangue setisti et io di sangue t'empio".</l></lg>
<lg><l>Mostrava chome in ropta si fuggiro</l>
<l>gl'Assyri poi che fu morto Oloferne,</l>
<l>et anche le reliquie del martyro.</l></lg>
<lg><l>Vedea Troia in cenere et in caverne;</l>
<l>o Ilion chome te basso et vile</l>
<l>mostrava el segno che ti discerne!</l></lg>
<lg><l>Qual di pennel fin maestro o di stile</l>
<l>che ritraessi l'ombre et gli acti quivi</l>
<l>mirar farebbe ogni 'ngegno soctile?</l></lg>
<lg><l>Morti li morti et ' vivi parean vivi,</l>
<l>non vide me' di me chi vide el vero</l>
<l>quant'io calcai, fin che chinato givi.</l>
</lg>
<p>[55-57] <emph>che fè Thamiri a Cyrrho</emph>: prolipso sarebbe riferire di quanta bassa fortuna a quanta alteza d'imperio salissi Cyrrho Re de' Persi. Et chome subito che fu nato Astyage avolo materno lo fece lasciare in selva alla ventura, perchè havea inteso che della figluola doveva nascere, chi sarebbe disctructione del suo reame. Et chome fu nutrito da una cagna. Et chome divenne Re potentissimo, gran parte dell'Asia occupò. Ma finalmente mosse guerra agli Scythi. Era in questi tempi regina degli Scythi Tamiris, la quale mandò el figluol suo unico con grande exercito alla difension del regno, ma fu vincto et morto col suo exercito da Cyrho. Ma la regina riparato l'exercito di nuovo con insidie l'assaltò. Et uccise .CC.M. di Persi, et el capo di Cyrrho misse in uno otro pieno di sangue humano, et dixe: "Di sangue eri assetato, hora sangue bei".</p>
<p>[58-60] <emph>Olopherne</emph>: chostui fu principe della militia di Nabuchdonosor Re degl'Assyrii, el quale venuto in tanta superbia, che voleva essere adorato per idio, mandò Olopherne contra a' Giudei, poi che molte altre nationi havea subiugato. E Giudei s'erono facti forti nelle montagne, dove era lo 'ngresso nella loro regione. Olopherne assediò Betulia posta in quelle parti. Et privando lui e Betuliani d'acqua, era necessario che s'arrendessino. Ma pe' conforti d'Ozia sacerdote diliberorono aspectare cinque giorni innanzi che s'arrendessino. In questo tempo Iudith femina bellissima et vedova, fingendo fuggir la fame, con una sua ancilla se n'andò a Olopherne raccomandandogli la salute sua, et promectendogli dare el modo, che lui potrebbe vincer la terra. Oloferne mosso dalla belleza, et dalle promesse, della donna la salvò. Et lei finxe quattro giorni havere a stare in oratione, secondo la sua leggie. Dipoi vedendo Olopherno e per molta ebrietà dormire profondamente gli levò la testa. Et ricorse alla ciptà. Et Ozia uscì col popolo armato, et assaltò lo exercito già fuggente. Et mandò alle ciptà circunstanti, che occupassino e passi. Onde tanto exercito ricevè gran ropta. Furon e soldati d'Oloferne .C.XX.M. pedoni, et venti due mila cavalieri.</p>
<p>[61-63] <emph>Troia in cenere</emph>: era sculpita la distruction di Troia, et la miserabile fortuna di Priamo.</p></div3>
<div3><head>70-84</head>
<lg><l>Hor superbite et via col viso altero</l>
<l>figluoli d'Eva, et non chinate 'l volto</l>
<l>sicchè veggiate el vostro mal sentero!</l></lg>
<lg><l>Più era già per noi del monte volto</l>
<l>et del cammin del sole assai più speso</l>
<l>che non stimava l'animo non sciolto,</l></lg>
<lg><l>Quando colui che 'nnanzi sempre atteso</l>
<l>andava, cominciò: "Driza la testa,</l>
<l>non è più tempo di gir sì sospeso.</l></lg>
<lg><l>Vedi colà un angel che s'appresta</l>
<l>per venir verso noi, vedi che torna</l>
<l>dal servigio del dì l'ancilla sexta.</l></lg>
<lg><l>Di riverentia 'l viso et gl'acti adorna</l>
<l>sì che 'l dilecti lo menarci 'n suso;</l>
<l>pensa che questo dì mai non raggiorna".</l>
</lg>
<p>È condecente chosa, che queste historie sieno sculpite in terra nella via, acciochè ogni huomo, che passa, le calpesti. Imperochè se costoro per superbia vollon sempre ire sopra gl'altri, degna pena è loro, che gl'altri vadin sopra di loro. [70-72] Onde per indegnatione usa questa exclamatione el poeta: <emph>Hor superbite, figluoli d'Eva</emph>, quasi dica: huomini mortali, et non d'altra origine, che si sieno gl'altri; <emph>et non chinate el volto</emph>: quasi dica: non considerate alla vostra basseza et infima conditione; <emph>sicchè veggiate el vostro mal sentero</emph>: non si conosce quanto sia <emph>mal sentero</emph>, <emph>i.</emph> mala via, quella della superbia, se non quando veggiamo per exemplo d'altri, dove epsa ci conduce.</p>
<p>[73-75] <emph>Più era già</emph>: noi havamo <emph>volto</emph>, <emph>i.</emph> havamo girato, andando su per la cornice, che attornia più del monte, et havamo <emph>speso del camin del sole</emph>, <emph>i.</emph> del tempo, el quale nasce dal moto solare, più che non pensava el mio animo, <emph>non sciolto</emph>, <emph>i.</emph> non libero. Imperochè quando l'huomo va in una fixa cogitatione d'animo el tempo passa, et lui non se n'avede.</p>
<p>[76-78] <emph>Quando colui che innanzi sempre atteso va</emph>: non può l'huomo andare per dritto cammino, se l'appetito precede la ragione, ma arriva al disiato fine, quando la ragione precede, et non solamente precede, ma sempre sta attenta; <emph>gridava</emph>: perchè la ragione con aspri morsi stimola l'appetito, che quando abastanza ha considerato una cosa alzi la testa all'altra, et non vadi sempre sospeso in uno solo pensiero.</p>
<p>[79-81] <emph>Vedi colà un angel che s'appresta</emph>: che s'affrecta et s'apparecchia. Questo angelo è quella divina gratia, della quale già tante volte habbiam decto. Et benchè el poeta muti spesso fictione, nientedimeno intende sempre una medesima chosa; <emph>vedi che torna La sexta ancilla dal servigio del giorno</emph>: <emph>i.</emph> la sexta hora torna, perchè già ha facto l'ufficio suo. La sententia è che la sexta hora si partiva dal sole, perchè lui entrava nella septima. Et dimostrando che già la metà del giorno era passata in contemplare la superbia, significa, che molto più tempo si consuma nel purgare questo vitio, che alchuno altro.</p>
<p>[82-84] <emph>Di reverentia el viso et gl'acti adorna</emph>: debba l'appetito et la ragione inferiore farsi riverente, et ubidiente alla divina gratia remittente, et non perder tempo, quando con quella può andare avanti. Imperochè 'l tempo perduto non si può racquistare, onde el dì non raggiorna. Et Virgilio: "proxima queque dies miseris mortalibus evi, Prima fugit".</p></div3>
<div3><head>vv.  86-93</head>
<lg><l>Io ero ben del suo admonir uso</l>
<l>pur di non perder tempo, sì che 'n quella</l>
<l>materia non parea parlarmi chiuso.</l></lg>
<lg><l>Ad noi venia la creatura bella</l>
<l>biancho vestita et nella faccia quale</l>
<l>par tremolando matutina stella.</l></lg>
<lg><l>Le bracci'aperse, et inde aperse l'ale;</l>
<l>dixe: "Venite qui son presso a' gradi</l>
<l>et agevolmente omai si sale".</l>
</lg>
<p>[86-90] Quando l'appetito già per lunga consuetudine è uso a ubidire a' precepti della ragione, facilmente gl'intende, et <emph>maxime</emph>, quando amonisce, che non si perda tempo, perchè questo precepto dà la ragione del continuo, et in ogni età, et in ogni cosa. Finge che l'angelo sia vestito di bianco, et habbi la faccia splendida, perchè tal gratia c'illumina et ci riduce allo stato della innocentia, et facci puri.</p>
<p>[91-93] <emph>Le braccia aperse</emph>: il che dinota la divina misericordia; <emph>leggiermente homai si sale</emph>: et invero, chi depone la superbia, facilmente si libera da gl'altri vitii, perchè la superbia ci togle Idio, l'invidia el proximo. Et l'ira noi medesimi.</p></div3>
<div3><head>vv.  94-108</head>
<lg><l>A questo annuntio vengo molto radi;</l>
<l>o gente humana, per volar su nata,</l>
<l>perchè a pocho vento chosì cadi?".</l></lg>
<lg><l>Menocci ove la roccia era taglata,</l>
<l>quivi mi battè l'ale per la fronte,</l>
<l>poi mi permisse sicura l'andata.</l></lg>
<lg><l>Chome ad man dextra per salir lo monte</l>
<l>dove siede la chiesa che soggioga</l>
<l>la ben guidata sopra Rubaconte,</l></lg>
<lg><l>Per romper del montar l'ardita foga</l>
<l>per le scalee che si fero ad etade,</l>
<l>ch'era sichura el quaderno et la doga,</l></lg>
<lg><l>Chosì s'allenta la ripa che cade</l>
<l>quivi ben rapta dall'alto girone,</l>
<l>ma quinci et quindi l'altra pietra rade.</l>
</lg>
<p>[94-96] Le parole del primo ternario possono essere, et dell'angelo, et del poeta. Dice adunque, che pochi sono quegli, che venghino a questo anuntio, che fa l'angelo, quando dice "venite". Perchè pochi son quegli, che si sviluppino dalla superbia, et pochi quegli, che salghino al cielo; <emph>o gente humana</emph>, è exclamatione, <emph>per salir su nata</emph>, facta da Dio per salire al cielo, <emph>perchè a pocho vento chosì cadi</emph>: perchè ti lasci tanto vincere dagl'honori mondani, che tu caggia nel vitio della superbia. Imperò chome diciamo innalzarsi chi usa la virtù, perchè ci è guida a elevar l'animo alle chose divine, chosì chi conmecte vitio cade, perchè ogni sua cogitatione è nelle chose basse et caduche. Et <emph>optime</emph> dixe <emph>vento</emph>, perchè disopra dimostramo la gloria de' beni mondani essere simile al vento.</p>
<p>[97-99] <emph>Menocci ove era taglata la roccia</emph>: <emph>i.</emph> el monte, el quale gl'antichi nostri chiamorono roccia et rocca, sì chome e Latini gli chiamano "arces". Et finge qui che per forza di scarpello fussi taglata la scala, per la quale si salissi al secondo balzo. Batte l'ale per la fronte a Dante, per rimuoverne uno de' septe peccati, essendo già purgato della superbia, che è uno de' septe peccati mortali. Una dell'ale è la gratia preveniente et illuminante. L'altra è la cooperante et consumante. Queste fanno, che Idio ci rimette le nostre colpe, et pone e peccati nella fronte, perchè e peccati si debbono appalesare; <emph>poi mi permisse sicura l'andata</emph>: non è secura la via alla purgatione, se non è spenta la superbia, perchè quella spesso c'inganna, o ci assalisce <emph>etiam</emph> nelle buone operationi.</p>
<p>[100-105] <emph>Chome a man dextra</emph>: tali erono le scalee in questo luogho, quali sono quelle, che veggiamo nella via, la quale è dalla porta insino a sancto Miniato a Monte, le quali scalee furono facte <emph>per la foga</emph>, <emph>i.</emph> la scondiscesa, et ad ire più apertamente la china fussi ropta, <emph>i.</emph> non fussi continuata, ma interropta dagl'intervalli messi a piano tra le scalee; <emph>a man dextra</emph>: uscendo della porta per andare a san Miniato si sale alquanto per una sola via; dipoi si divide in duo vie, et quella che rimane da man dextra a chi sale ha le scalee; <emph>che soggioga, La ben guidata</emph>: la ciptà di Firenze, la quale per hironia dixe <emph>ben guidata</emph>, <emph>i.</emph> ben condotta, et ben recta; <emph>sopra Rubaconte</emph>: questo tempio al quale si sale per le scalee già decte <emph>soggiogha</emph>, cioè sopra giudica, et soprasta da quella parte, che sopra Arno è el ponte Rubaconte. El quale fu denominato da messer Rubaconte da Mandello cavalieri milanese, el quale fu podestà di Firenze quando s'edificò questo ponte nell'anno .M.CC.; <emph>el quaderno et la doga</emph>: perchè fu già falsato un libro di camera del comune, &lt;...&gt; el quale era di legno, fu tracto una doga.</p>
<p>[106-108] <emph>Chosì s'allenta la ripa</emph>: chome disopra chiamò la scondescesa ripa <emph>foga</emph>, perchè con velocità si rovina per tali luoghi, chosì pel contrario dice la ripa lenta, quando si sale; <emph>ma quinci et quindi l'altra pietra rade</emph>: dove era la scala, la ripa era lenta. Ma dipoi da ogni parte della scala, <emph>i.</emph> era sì strecta la scala da ogni parte, che chi sale la rasenta; et dinota che la via della virtù è strecta.</p></div3>
<div3><head>vv.  109-111</head>
<lg><l>Noi volgemo ivi le nostre persone,</l>
<l>"Beati pauperes spiritu" voci</l>
<l>cantaron sì che nol dire' sermone.</l></lg>
<lg><l>Ah quanto son diverse quelle foci</l>
<l>dalle 'nfernali, che quivi per canti</l>
<l>s'entra, et laggiù per lamenti feroci.</l></lg>
<lg><l>Già montavan su per li scalon sancti</l>
<l>et esser mi parea troppo più lieve</l>
<l>che per lo pian non mi parea davanti.</l>
</lg>
<p>[109-111] L'anime, che si purgavano della superbia mostravano cantando allegreza della salita di Danthe. Perchè quivi non è invidia del ben d'altri, ma carità. Et cantavano "Beati pauperes spiritu, quoniam ipsorum est regnum celorum". Nè altro è essere povero di spirito, se non manchare di superbia. Adunque si rallegravano quegli spiriti, che Danthe già di tale vitio fusse purgato.</p></div3>
<div3><head>vv.  118-126</head>
<lg><l>Et io: "Maestro dì qual chosa greve</l>
<l>levata s'è da me, che nulla quasi</l>
<l>per me faticha andando si riceve?".</l></lg>
<lg><l>Rispose: "Quando e peccati rimasi</l>
<l>anchor nel volto tuo presso che stincti</l>
<l>saranno, chom'è l'un, nel tutto rasi,</l></lg>
<lg><l>Fien li tuoi piè dal buon voler sì vincti</l>
<l>che dei non pur faticha sentiranno,</l>
<l>ma fia dilecto loro esser su pincti".</l>
</lg>
<p>[118-120] Dimostra Danthe esser diventato molto leggieri.</p>
<p>[121-126] A che risponde Virgilio in forma, che inferisce questa levità venirgli, perchè de septe peccati già è cancellato uno. Ma quando saranno cancellati tutti, non solamente non gli sarà fatica el salire, ma gli fia sommo dilecto. Et nota che Virgilio dice, che già el primo peccato era tucto extincto, et gl'altri presso che exstincti, a dinotare, che purgato interamente el vitio della superbia, gl'altri rimangono in buona parte purgati.</p></div3>
<div3><head>vv.  127-136</head>
<lg><l>Alhor fec'io chome color che vanno</l>
<l>con chosa in capo non da llor saputa,</l>
<l>se non ch'e cenni altrui suspicar fanno,</l></lg>
<lg><l>Perchè la mano ad accertar s'aiuta</l>
<l>et cerch'e truova et quel officio adempie</l>
<l>che non si può fornire per la veduta.</l></lg>
<lg><l>Et con le dita della dextra sempie</l>
<l>trovai pur sei delle lecter che 'ncise</l>
<l>quel dalle chiavi a me sovra le tempie.</l></lg>
<lg><l>Il che guardando el mio doctor sorrise.</l>
</lg>
<p>[127-136] Non s'era accorto el poeta, che de septe peccati già uno era levato in tutto, et gl'altri molto erono diminuiti. Il perchè mosso dalle parole di Virgilio si cercò con le dita <emph>sempi</emph>, <emph>i.</emph> sempici. Et trovonne sei. Et intervennegli, chome a chi porta in capo chosa, che non sa. Ma vedendo rider chi è datorno, et non potendo gl'occhi far l'ufficio suo, perchè non posson veder el capo, le mani suppliscono. Et per quelle l'huomo s'accerta di quel, che non sapea. Queste parole significano, che la sensualità non può essere vera giudice, se l'animo è anchora purgato da alchun vitio. Ma la ragione gnene mostra. Nè s'accorge l'huomo de' peccati, che ha in testa, se non poi, che s'è purgato dalla superbia &lt;...&gt; ci fa tanto tumidi et gonfiati, che ci pare essere virtuosi. Ma diposta la superbia, alhora ci cominciamo accorgere de' nostri errori. Sorrise Virgilio, perchè lo intellecto si ride della ignorantia della sensualità et quasi diventa un altro Democrito.
</p></div3></div2>
<div2><head>XIII</head>
<argument><p>CANTO .XIII. DELLA SECONDA CANTICA DI DANTHE</p></argument>
<div3><head>vv.  1-9</head>
<lg><l>Noi eravamo al sommo della scala</l>
<l>ove secondamente si risega</l>
<l>lo monte che salendo altri dismala.</l></lg>
<lg><l>Ivi così una cornice lega</l>
<l>intorno al poggio, come la primaia,</l>
<l>se non che l'arco suo più tosto piega.</l></lg>
<lg><l>Ombra non v'è nè segno che si paia;</l>
<l>parsi la ripa et parsi la via schiecta</l>
<l>con livido color della petraia.</l>
</lg>
<p>Lasciato el primo balzo, ove habbiamo veduto le pene de' superbi, entriamo già salite le scale nel secondo, nel quale si purga la invidia. È invidia uno reciproco tormento d'animo, el qual si strugge per bene d'altri, et tal dolore torna in se medesimo. Et Augustino dixe invidia essere dolore preso dell'altrui felicità. Onde Oratio: "invidus invidia comburitur intus et extra. Item, invidus alterius rebus macrescit opimis". Et Salomone volendo dimostrare quanto tormento dia a se medesimo l'invido dixe: "qui in ruina letatur alterius, non erit impunitus".</p>
<p>[1-3] <emph>Eravamo</emph> adunque <emph>al sommo della scala</emph>, che mette in sulla seconda cornice, la qual <emph>dismala</emph>, <emph>i.</emph> rimuove el male, et el peccato, a chi vi sale.</p>
<p>[4-6] Questa ricigne et circonda el monte faccendo piano intorno a quello. Ma <emph>piega più tosto el suo archo</emph>: <emph>i.</emph> fa meno circuito, perchè chome habbiamo decto disopra, quanto più surge el monte, più s'assoctigla, et per questo el cerchio della cornice viene a esser minore. Et chosì digradano e peccati. Et sempre e maggior sono e più bassi. Adunque et le pene similmente s'assottiglano.</p>
<p>[7-9] <emph>Ombra nè segno</emph>: nè pictura vi si vede, nè sculptura, chome era nel balzo disotto. Ma resta la via et la ripa schiecta et semplice. Et le pietre di che è facta la cornice, sono di color livido. Dinota per questo non v'essere alchuna pictura o sculptura, che la invidia non si manifesta nè appare, se non mescholata con altro peccato. O veramente dixe <emph>ombra</emph>, <emph>i.</emph> anima alchuna, perchè gl'invidi non vanno per la cornice, et erono in luogho lontano. El color livido è conveniente alla invidia, perchè nasce dal freddo, et la invidia è fredda, perchè è contraria alla carità.</p></div3>
<div3><head>vv.  10-21</head>
<lg><l>"Se qui per dimandar gente s'aspecta</l>
<l>- ragionava 'l poeta - io temo forse</l>
<l>che troppo harà d'indugio nostra electa".</l></lg>
<lg><l>Po' fisamente al sole gl'occhi porse,</l>
<l>fece del dextro lato a muover centro</l>
<l>et la sinistra parte di sè torse.</l></lg>
<lg><l>"O dolce lume a cui fidanza io entro</l>
<l>per lo nuovo cammin, tu mi conduci</l>
<l>- dicea - chome condur si vuol quinc'entro.</l></lg>
<lg><l>Tu scaldi 'l mondo, tu sovr'esso luci;</l>
<l>s'altra cagione in contrario non ponta,</l>
<l>esser dien sempre li tuoi raggi duci".</l>
</lg>
<p>[10-12] Perchè in questo balzo si purga la invidia, et la pena degl'invidi è che seghino, però dubita Virgilio, che aspectando chi mostrassi el camin troppo s'indugerebbe loro <emph>electa</emph>, <emph>i.</emph> loro electione.</p>
<p>[13-15] Et decte queste parole ragguardò el sole, et guardandolo si volse ad man dextra. Pel sole intendiamo lo 'ntellecto nostro, et ancora la gratia illuminante di Dio. Imperochè chome el sole ci mostra le chose visibili, chosì queste due ci mostrano el vero. La speculatione adunque prese per duca tal sole; <emph>fece del dextro lato a muover centro</emph>: quando voglamo fare un tondo con le seste, quella puncta, che si ferma, fa centro al cerchio, che guida quella, che si muove. Et similmente quando stando ritti ci voglamo volgere, un piè sta fermo per centro, et l'altro si gira. Et se voglamo volgere ad man dextra, el piè dextro si ferma e 'l mancho si gira in su la dextra parte. Piglerà adunque buon cammino Virgilio, se rimirando el sole, el quale gli mosterrà el cammino, vadi alla man dextra, <emph>i.</emph> usi el lume dell'intellecto, et della gratia divina, in buone operationi.</p>
<p>[16-18] <emph>O dolce lume</emph>: oratione conveniente al sole, perchè nelle cose visibili produce tutti questi effecti. Ma più conveniente è a quel sole, che c'illumina lo 'ntellecto, la gratia di Dio illuminante, socto la cui fidanza Virgilio, <emph>i.</emph> la parte rationale de l'huomo entra nelle virtù purgatorie, le quali sono <emph>nuovo cammino</emph> a l'huomo anchora non assuefacto.</p>
<p>[19-21] <emph>Tu scaldi il mondo</emph>: conviene chi conosce el bene mediante la gratia illuminante s'accenda di maravigloso amor di quello; <emph>tu sovr'esso luci</emph>: imperochè dell'amore seraphico si viene al cherubico lume, chome spesso habbiamo toccho, et altrove più apertamente diremo.</p></div3>
<div3><head>vv.  28-36</head>
<lg><l>Quanto di qua per un miglo si conta</l>
<l>tanto di là eravan noi già iti</l>
<l>con poco tempo, per la vogla prompta;</l></lg>
<lg><l>Et verso noi volar furon sentiti,</l>
<l>non però visti, spiriti parlando</l>
<l>alla mensa d'amor cortesi inviti.</l></lg>
<lg><l>La prima voce che passò volando</l>
<l>"vinum non habent" altamente dixe,</l>
<l>et drieto a noi l'andò reiterando.</l></lg>
<lg><l>Et prima che del tutto non s'udisse</l>
<l>per allungars'un'altra "i' son Horeste"</l>
<l>passò gridando, et anche non s'affixe.</l></lg>
<lg><l>"O - dix'io - padre, che voce son queste?".</l>
<l>Et chome dimandai ecco la terza</l>
<l>dicendo "amate da cui male haveste".</l>
</lg>
<p>Perchè in questo balzo si punisce la invidia, la quale è freddissima, et però livida, non sanza gran cagione induce el poeta spiriti, le parole de' quali dimostrino carità, la cui fiamma lievi tal freddo. Noi in altro luogho habbiamo dimostro perchè cagione nello 'nferno non pone distinctamente e septe peccati mortali, chome qui, nè fa spetiale mentione della invidia et vanagloria.</p>
<p>[28-30] <emph>vinum non habent</emph>: sono parole di Maria a Cristo nelle noze, dove si sprime, che Maria non a uso di femina, la quale di natura avida di gloria, non può sanza livore riguardare l'altrui excellentia. Ma mossa da carità si dolse del mancamento delle noze. Questi exempli sempre debbono essere nella mente di chi purga la invidia, et ad imitatione di Maria debba pregare Idio, che muti l'acqua in vino, <emph>i.</emph> el freddo della invidia in caldo di carità, o veramente muti l'acque, <emph>i.</emph> gl'affanni, le tribulationi, in vino, <emph>i.</emph> in letitia. Vuole adunque el poeta, che se el troppo vedere del ben d'altri genera questo peccato, la sua purgatione convien che sia non vedere. Et per questo pocho più avanti gli porrà ciechi. Et similmente pone invisibili gli spiriti, e quali volando per aria fanno dolci <emph>inviti alla mensa d'amore</emph>, <emph>i.</emph> alla carità; imperochè purgandosi ogni chosa col suo contrario, la carità è quella, che in tutto spegne la invidia; <emph>spiriti parlando Alla mensa d'amore cortesi inviti</emph>: parlavano inviti, <emph>i.</emph> parlando invitavano l'anime, che s'haveano a purgare della invidia <emph>alla mensa d'amore</emph>, <emph>i.</emph> alla carità. Et dixe <emph>mensa</emph>, perchè la prima voce toglevono dello evangelio delle noze, dicendo: "vinum non habent". Et certo chome la invidia detrae et macula l'honore, et l'utile del proximo, chosì la carità s'affatica et s'industria di conservarlo. Scrive lo evangelista Luca, che nelle noze facte in Cana Galilee, Maria Vergine mossa da carità vedendo mancare el vino, si volse ad Hiesù et dixe: "Costoro non hanno vino", la quale voce procedecte da somma carità. Pone che la voce fu decta, et fu reiterata, <emph>i.</emph> replicata. A dinotare che la carità non si stracca mai di condolersi del male del proximo, et sempre ricorda a Dio el suo bisogno, et innanzi che vengha, et quando viene, et poi che è venuto.</p>
<p>[31-33] <emph>Io sono Horeste</emph>: ha posto una spetie di carità, la quale è in quegli, che si rallegrano del bene dell'amicho, et affaticonsi, perchè quel vengha; hora pone un'altra spetie, la quale si truova in rari. Et questi sono quegli, e quali per scampare l'amico suo si mectono alla morte, chome si leggie d'Horeste, et di Pillade. Fu Horeste figluolo d'Agamemnone, et di Clitemestra; ma Clitemestra mentre che el marito fu occupato nella guerra troiana si scaldò dell'amore d'Egysto, in forma che per non perdere la cosa amata, tornando el marito, si propose insieme con Egysto ucciderlo. Adunque dopo le simulate accoglenze gli porse una veste, la quale lui si mectessi non aperta disopra. Et mentre che in quella era inviluppato l'uccise. Horeste suo figluolo anchora fanciullo da Strobilo Focense fu di furto tolto dal conspecto materno, perchè lei cercava ucciderlo, acciochè el reame rimanessi libero al suo amante. Dipoi facto adulto uccise la madre per fare le vendecte del padre, et per tale matricidio divenne furioso. Il perchè havendo contracta amicitia con Pylade figluolo del sopra nominato Strobilo, seco andò nella regione taurica, dove era el tempio di Diana Dictina, nel quale e furiosi restavano liberi dalle furie. Et in quello liberato volle Thoatite Re crudelissimo sacrificare Horeste alla già decta idia. Ma non discernendo lui da Pylade nacque exemplo mirabile d'amicitia. Imperochè Pylade per liberare l'amico affermava essere Horeste. Et Horeste perchè l'amico non perissi in suo luogho con giuramento mostrava essere Horeste, et che lui toglessi, et Pylade liberassi dal pericolo. Il perchè stupefacto el re di sì mirabile amicitia all'uno et all'altro perdonò. Scrive Solino che l'ossa d'Horeste furono trovate da' Lacedemonii nella ciptà di Tegea, le quali ridocte in suo luogho faceano corpo lungo septe cubiti. Pretermecto molte chose in questa historia. Ma solo basti che 'l poeta pone in questo luogho Horeste per quella spetie di carità, per la quale l'huomo volentieri si mette alla morte per campar l'amico.</p>
<p>[34-36] <emph>amate da cui male havesti</emph>: è vera carità rallegrarsi del ben del proximo, et affaticarsi, perchè quello venga; ma maggiore è soctomettersi a' manifesti pericoli per l'amico. Ma che diremo di quegli, che amano quegli, da' quali hanno ricevuto ingiuria? El quale è precepto del Salvatore: "diligite inimicos vestros. Et orate pro persequentibus vos". Et l'appostolo: "nulli malum pro malo reddentes". Et Luca: "diligite eos, qui vos diligunt, et eos, qui vos odiunt, et inimicos vestros. Et erit merces vestra magna". È adunque questa la tertia spetie della carità, per la quale amiamo e nostri inimici.</p></div3>
<div3><head>vv.  37-48</head>
<lg><l>El buon maestro: "Questo cinghio sferza</l>
<l>la colpa della 'nvidia, et però sono</l>
<l>tracte d'amore le corde della sferza.</l></lg>
<lg><l>Lo fren vuol esser di contraro sono;</l>
<l>credo che l'udirai per lo mio aviso</l>
<l>prima che vegni a' passo del perdono.</l></lg>
<lg><l>Ma ficchando 'l viso per l'aer ben fiso</l>
<l>et vedra' genti innanzi a no' sedersi,</l>
<l>et ciaschedun lungho la grotta assiso".</l></lg>
<lg><l>Alhora più che prima gl'ochi apersi,</l>
<l>guarda'mi innanz'e vidi ombre co manti</l>
<l>al color della pietra non diversi.</l>
</lg>
<p>[37-39] Continua Virgilio la expositione et interpetratione delle voci udite. Et dimostra che perchè in questo cinghio et girone è sferzata, <emph>i.</emph> punita et purgata, la invidia, è necessario, che <emph>le corde di questa sferza</emph>, <emph>i.</emph> tale punitione, sieno tracte da amore.</p>
<p>[40-42] Et la ragione è che 'l freno, el quale non ci lascia trascorrere nel peccato della invidia, ma ce ne ritrahe, quando fussimo trascorsi, debba essere contrario, et niente è più contrario alla invidia che la carità. Adunque le voci già decte, le quali ci ritraggono dalla invidia, debbon procedere da carità. Ma di questo meglo l'aviserà Virgilio, in prima che arrivino <emph>al passo del perdono</emph>, <emph>i.</emph> alle scalee, le quali salgono al terzo balzo, et cavano l'anime purgate con remissione del peccato.</p>
<p>[43-45] Dipoi admonisce Dante, che riguardi fiso, et vedrà gl'invidiosi et le pene loro, che niente altro significa el guardar fiso, se non volgere l'acume dello 'ngegno, et fermarlo in tale consideratione.</p>
<p>[46-48] Admonito Danthe ubidì al precepto et guardando fiso vide tutte queste chose. Et <emph>maxime</emph> l'anime, le quali si purgavano haver mantegli di colore livido, chome disopra dimostrò essere anchora la pietra di quel luogho. Similmente Ovidio: "nec lapis albus erat sua mens infecerat illam". Et altrove: "pallor in ore sedet". Questi sedevon lungo la grotta, cantare le letanie, in forma che poteano muovere a compassione ogni duro chuore. Videgli vestiti di vil ciliccio. Erono sostenuti dalla ripa, et l'uno appoggiava il capo in su la spalla all'altro, chome fanno e ciechi, e quali mendicando stanno alla fila appoggiandosi insieme, per conmuover a compassione non solamente con le parole, ma anchora con quel modo. Aggiugne dipoi, che non poteano vedere alchuna chosa, perchè erono acciglati con fil di ferro, chome s'acciglano gli sparvieri presi in selva, acciochè non si dibactino. Queste nove conditioni non sanza grande ingegno et doctrina dà el poeta allo invidioso, cupido di purgarsi di tal vitio. Stanno a sedere per purgare la loro celerità non solamente del corpo ma più dell'animo, la quale usorono investigare la felicità d'altri per disturbarla, et la miseria per piglarne voluptà. Et Ovidio discrivendo la scala della invidia: "domus est imis in vallibus antri, Abdita sole carens non ulli pervia vento, Tristis et ignavi plenissima frigoris, et que Igne vacet semper, caligine semper abundet". El manto lor livido dimostra el livore della 'nvidia chome già è decto. Onde Ovidio de Aglauro: "nec color albus erat sua mens infecerat illum". Et altrove: "pallor in ore sedet"; <emph>et che sia di vil ciliccio</emph>: questo si fa di setole et non di lana, onde è vestimento freddo, perchè è tessuto rado, et è ruvido, et pugne, et rode le carni a chi se ne veste, a dinotare che la 'nvidia è fredda, che spegne la carità, et chi si veste d'invidia, sempre è puncto et rosso dalla felicità, la quale vede in altri, et consumasene et perdene le carni. Onde prudentemente dixe el satyro: "invidus alterius rebus macrescit opimis". Et Hieronimo conforta che l'invido si vesta di ciliccio. Seggono appoggiati al saxo, perchè lo invidioso sempre è nella frigidità et dureza, le quali due chose sono nel saxo. Possiamo anchor riferir questo a chi purga la 'nvidia. El quale sedendo per la cagione decta disopra, s'appoggia a cosa stabile et inmobile; <emph>appoggiano el capo l'uno all'altro</emph>: il che dinota, che l'uno debbe corregger l'altro; cantavon le letanie per iscontro del maldire. Hanno cucito gl'ochi col fil del ferro, <emph>i.</emph> con la virtù della fortezza, tengon chiusi gli ochi per la ragione decta disopra. Et certo chi si purga dalla invidia debbe tener chiusi gl'occhi a' beni mondani, et per questo el psalmista: "averte oculos meos ne videam vanitatem". Overo diremo che gli 'nvidiosi sono ciechi. Onde Iob: "per diem incurrent tenebras, et quasi in nocte sic palpabunt in meridie". Et Gregorio: "mens invidi cum alieno bono affligitur de radio lucis offuscatur". Et Matheo al .xx.: "invidi de sanitate aliorum infirmantur, et de vita moriuntur". Et Socrate desiderava che gli 'nvidiosi havessino gli ochi et gl'orechi per ogni città, acciochè più si tormentassino. Et Isaia: "ve qui dicitis bonum malum, et malum bonum". Le lagrime significano vera contritione et pentimento.</p></div3>
<div3><head>vv.  79-90</head>
<lg><l>Et poi che fumo un poco più avanti</l>
<l>udia orar: "Maria ora per noi,</l>
<l>ora Michele et Piero et tucti e santi".</l></lg>
<lg><l>Non credo che per terra vada anchoi</l>
<l>huomo sì duro, che non fussi punto</l>
<l>da compassion di quel ch'io vidi poi,</l></lg>
<lg><l>Che quando fui più presso di lor giunto</l>
<l>che gli acti loro a me veniano certi</l>
<l>per gli ochi fui di grave dolor muncto.</l></lg>
<lg><l>Di vil ciliccio mi parean coperti</l>
<l>et l'un sofferia l'altro colla spalla</l>
<l>et tucti dalla ripa eran sofferti.</l></lg>
<lg><l>Così gli ciechi a cui la roba falla</l>
<l>stanno a' perdoni a chieder lor bisogna</l>
<l>et l'uno el capo sovra all'altr'avalla.</l></lg>
<lg><l>Perchè 'n altru' pietà tosto si pogna</l>
<l>non pur per lo sonar delle parole,</l>
<l>ma per la vista che non meno agogna.</l></lg>
<lg><l>Et chome agli orbi non aproda el sole,</l>
<l>chosì all'ombre quivi, ond'io parlo hora,</l>
<l>luce del cielo di sè largir non vole,</l></lg>
<lg><l>Ch'a tucti un fil di ferro el ciglo fora</l>
<l>et cuce sì come a sparvier selvaggio</l>
<l>si fa però che queto non dimora.</l></lg>
<lg><l>A me parea andando far oltraggio</l>
<l>veggendo altrui, non essendo veduto,</l>
<l>per ch'io mi volsi al mio consiglio saggio.</l></lg>
<lg><l>Ben sapea el che volea dire el muto,</l>
<l>et però non attese mia domanda</l>
<l>ma disse: "Parla, et sie brieve e arguto".</l></lg>
<lg><l>Virgilio mi venia da quella banda</l>
<l>della cornice onde cader si pote</l>
<l>perchè di nulla sponda si ghyrlanda;</l></lg>
<lg><l>Dall'altra parte m'eron le devote</l>
<l>ombre, che per l'orribile costura</l>
<l>premevon sì che bagnavan le gote.</l></lg>
<lg><l>Volsimi a lloro, et: "O gente sicura</l>
<l>- incominciai - di veder l'alto lume</l>
<l>che 'l disio vostro solo ha in sua cura,</l></lg>
<lg><l>Se tosto gratie risolva le schiume</l>
<l>di vostra conscientia sì che chiaro</l>
<l>per essa scenda della mente el fiume,</l></lg>
<lg><l>Ditemi, che mi fie gratioso et charo,</l>
<l>s'anima è qui tra voi che sia latina,</l>
<l>et forse gli sarà buono s'io l'apparo".</l>
</lg>
<p>[76-78] <emph>Ben sapea el che volea dir lo muto</emph>: intendea Virgilio quello che io volevo dire benchè io nol dicessi. Et certo la ragione intende l'appetito benchè esso non parli. Vedendo adunque el desiderio di Danthe che era di parlare chon quelle anime lo permesse ma limitato adomandollo che fussi <emph>brieve et arguto</emph>: <emph>brieve</emph>, nelle parole, <emph>et arguto</emph>, <emph>i.</emph> cauto, nelle sententie.</p>
<p>[79-81] Se saliti in sul balzo si volsono a man dextra, Virgilio essendo di verso l'orlo rimaneva in sulla man dextra. Adunque due cose notiamo qui, che Danthe habbi Virgilio in su la man dextra et che l'habbi da quella parte onde è pericolo di cadere, perchè l'orlo della cornice non <emph>si ghyrlanda</emph>, <emph>i.</emph> non si circunda da alchuna sponda, et è conveniente cosa che la ragione sia alla dextra et dalla parte dove è pericolo di cadere.</p>
<p>[88-90] <emph>Se tosto gratia risolva le schiume</emph>: è la schiuma la impurità dell'acqua et così qui si pone per la machia dell'anima, la quale purgandosi si lava; <emph>sì che chiaro Per essa</emph>: la mente humana è orrigine dello appetito, el quale se è obbediente alla ragione trascorre et muovesi alle cose che appetisce, et trascorre <emph>chiaro</emph>, <emph>i.</emph> sanza macula. Onde chome habbiamo dimostro et in Virgilio et in questo poeta l'appetito è assimigliato al moto dell'acqua.</p></div3>
<div3><head>vv.  94-102</head>
<lg><l>"O fratel mio, ciaschuna è cittadina</l>
<l>d'una vera città, ma tu vuo' dire</l>
<l>che venissi in Italia peregrina".</l></lg>
<lg><l>Questo mi parve per risposta udire</l>
<l>più innanzi alquanto che là dove stava,</l>
<l>et io mi feci ancor più là sentire.</l></lg>
<lg><l>Tra l'altre vidi un'ombra ch'aspectava</l>
<l>in vista, et se volessi alchun dir "chome?",</l>
<l>lo mento a guisa d'orbo in su levava.</l>
</lg>
<p>[94-96] Domandava Danthe se alchuna anima era tra quelle la qual fussi italiana. Ma questa anima che risponde, perchè era fuori del corpo potè più accettamente considerare la vera patria dell'anima, che Danthe el quale havea la sua nel corpo, per questo modestissimamente corregge la non vera positione di Danthe, la quale era, che quella fussi la patria della anima, dove fussi generato el corpo. Ma essendo quella creata da Dio di niente a sua imagine et similitudine et inmediate non può havere altra patria, che la celeste, nè dal suo creatore, el quale non fu nè fiorentino nè romano, nè dalla materia della quale è composta, imperò che se io dico "el mio corpo è fiorentino" non erro per che è composto quivi. Ma l'anima viene da Dio et non ha altra patria che el cielo chome disopra dimostramo. Così cantano tucti e platonici et gli egregii philosophi. Così e veri theologi. Et Ovidio: "omne solum forti patria est ut piscibus equor".</p>
<p>[100-102] <emph>Tra ll'altre vidi un'ombra ch'aspectava</emph>: perchè gli ochi sono quegli che maximamente dimostrano gli affecti nostri et quell'anima non gli poteva aprire, pone Danthe el gesto pel quale lui intese che essa aspectava et questo fu che non potendo guardarlo levò su el mento.</p></div3>
<div3><head>vv.  109-154</head>
<lg><l>"Spirto - dixi - che per salir ti dome,</l>
<l>se tu se' quello che mi rispondesti,</l>
<l>fammiti contro o per loc'o per nome".</l></lg>
<lg><l>"Io fui sanese - rispose - et con questi</l>
<l>altri rimedio qui la vita ria</l>
<l>laghrimando a colui che sè ne presti.</l></lg>
<lg><l>Savia non fui, avegna che Sapia</l>
<l>fussi chiamata, et fui degli altrui danni</l>
<l>più lieta assai che di ventura mia.</l></lg>
<lg><l>Et perchè tu non credi ch'io t'inganni</l>
<l>odi se fui com'io t'ho decto hor folle</l>
<l>già descendendo l'arco de' mie anni.</l></lg>
<lg><l>Eran gli cittadin mia presso a Colle</l>
<l>in campo vincti coi loro adversari,</l>
<l>et io pregavo Idio di quel che volle.</l></lg>
<lg><l>Ropti quivi e svolti ne gl'amari</l>
<l>passi di fuga, et veggendo la caccia</l>
<l>letitia presi a tutti altre dispari,</l></lg>
<lg><l>Tanto ch'io volsi in su l'ardita faccia</l>
<l>gridando a Dio: "Homai più non ti temo!",</l>
<l>come fa el merlo per pocha bonaccia.</l></lg>
<lg><l>Pace volli con Dio in su lo stremo</l>
<l>della mia vita, et ancor non sarebbe</l>
<l>lo mio dover per penitentia scemo,</l></lg>
<lg><l>Se cciò non fussi ch'a memoria m'hebbe</l>
<l>Piero Pectinaro in sue sancte orationi,</l>
<l>a cui di me per carità rincrebbe.</l></lg>
<lg><l>Ma tu chi se', che nostre conditioni</l>
<l>vai domandando, et porti gli ochi sciolti</l>
<l>sì com'io credo, et spirando ragioni?".</l></lg>
<lg><l>"Gli ochi - dix'io - mi fieno ancor qui tolti,</l>
<l>ma piccol tempo, che pocha è l'offesa</l>
<l>facta per esser con invidia volti.</l></lg>
<lg><l>Troppa è più la paura ond'è sospesa</l>
<l>l'anima mia del tormento disotto,</l>
<l>che già lo carco di laggiù mi pesa".</l></lg>
<lg><l>Et ella a me: "Chi t'ha adunque condocto</l>
<l>quassù tra noi, se giù ritornar credi?".</l>
<l>Et io: "Costui ch'è meco e non fa motto.</l></lg>
<lg><l>Et vivo sono, et però mi richiedi</l>
<l>spirito electo se tu vuoi ch'io mova</l>
<l>de là per te ancor li mortali piedi".</l></lg>
<lg><l>"Oh questo è a udire sì cosa nova</l>
<l>- rispose - che gran segno è che Dio t'ami,</l>
<l>però col prego tuo talhor mi giova;</l></lg>
<lg><l>Et chieggoti, per quel che tu più brami,</l>
<l>se mai chalchi la terra di Toscana,</l>
<l>ch'a miei propinqui tu ben mi rinfami.</l></lg>
<lg><l>Tu gli vedrai tra quella gente vana</l>
<l>che spera in Talamone, et perderalli</l>
<l>più di speranza ch'a trovar Diana</l></lg>
<lg><l>Ma più la perderanno gli amiralli".</l>
</lg>
<p>[109-111] <emph>Sapia</emph> fu gentil donna sanese; ma in exilio viveva in Colle; et tanta invidia portava allo stato sanese, che essendo ropti e Sanesi non lontano da Colle tanta letitia ne prese, che alzando gli ochi al cielo dixe: "Fammi hoggimai Idio el peggio che tu puoi, che viverò et morrò contenta".</p>
<p>[115-117] <emph>et io pregavo Idio di quel che volle</emph>: perchè e prieghi di Sapia erono non solamente ingiusti ma impii, et nientedimeno seguì quanto essa desiderava. Pare non ragionevole che Idio somma iustitia gli exaudissi; et per questo dice Sapia <emph>et io pregavo Idio di quel che volle</emph>, quasi dica: bench'io lo preghassi lui non condescese a' miei prieghi iniusti, ma fece quello ch'io desideravo perchè lui lo voleva per punitione de' peccati de' Sanesi".</p>
<p>[121-123] <emph>Tanto ch'io volsi in su l'ardita faccia</emph>: questo è peccato di superbia; et dalla superbia chome dimostramo nasce la 'nvidia. Ma dobbiam intender che di questo s'era purghata nel balzo di sobto; <emph>come fa el merlo</emph>: è proverbio vulgato che questo uccello dica, quando viene la primavera, "non ti curo domine ch'uscito sono del verno".</p>
<p>[124-126] <emph>Pace volli</emph>: in sull'extremo della mia vita mi riduxi a penitentia la qual ci concilia la pace con Dio. Et benchè per penitentia fuggissi lo 'nferno nientedimeno <emph>non sarebbe</emph> ancora <emph>per penitentia scemo el mio dovere</emph>, <emph>i.</emph> el debito che haveo con Dio pe' peccati commessi.</p>
<p>[127-129] Ma l'orationi di Piero Pectinaro hanno racorcio et abbreviato el tempo el quale havevo a star nell'antipurgatorio. Piero Pectinaro fu fiorentino huomo molto religioso et heremita.</p>
<p>[130-132] <emph>porti gli ochi sciolti</emph>: quasi dica: non se' de' nostri, che qui siamo puniti con gli ochi cuciti; <emph>et spirando ragioni</emph>: parli ancora vivo. Imperochè non spirano, <emph>i.</emph> alitano, l'anime sanza corpo; <emph>sì chom'io credo</emph>: imperochè non vedendo non lo potea sapere. Ma per le coniecture lo credea.</p>
<p>[133-135] Risponde Danthe et dimostra non havere chiusi gli ochi chome loro perchè ancora non è morto; ma quando l'anima sua verrà sciolta dal corpo al purgatorio dimostra che ancora quella sarà punita della invidia. Ma pocho tempo perchè poco infecto di tal peccato.</p>
<p>[136-138] Ma teme più delle pene et <emph>tormento disotto</emph>, <emph>i.</emph> del primo balzo dove è punita la superbia perchè conoscie essere più involuto in quello che in questo. Et certo nello animo generoso, et in acutissimo ingegno, et gran iudicio, non può cadere molta invidia, perchè essendo la invidia tra pari nessuno o pochissimi gli son pari. <emph>Preterea</emph> viene da piccolo animo questa invidia; et da chi stima e beni del corpo et della fortuna molto più che non vagliano. Et certo chi considera da un chanto gli stati et le richeze et le degnità, et dall'altro gli affanni, et l'angustie, et le insopportabile fatiche che sono in acquistarle et mantenerle, et el tempo che consumiamo in questo, el quale potremo mettere ne gli studii delle vere scientie, e quali ci mostrano la etherna vita, et la vera via, che quivi ci conduce; o almanco in qualche actione, per la quale giovassimo a noi et al prossimo, sanza dubio meriterebbono non invidia, ma compassione, ma el superbo obtenuto el luogho superiore per havere animo generoso usa liberalità, et magnanimità; et pargli tanto essere superiore agli altri quanto con maggiori benefici se gli fa obligati.</p>
<p>[139-141] <emph>Et io</emph>, Danthe, risposi a Sapia: <emph>Costui</emph>, <emph>i.</emph> Virgilio, che <emph>non fa mocto</emph>, tace, m'<emph>ha condocto</emph>. Tace Virgilio, perchè come è decto lo 'ntellecto superiore non cerca e particulari, ma admonisce Danthe a cercharne, perchè lo 'ntellecto inferiore ha ogni forza dal superiore.</p>
<p>[145-147] <emph>Oh questo è a udire</emph>: certamente non è sanza manifesti segni che alchuno sia amato da Dio quando riceve da llui gratie spetiali, et le quali si danno a pochi.</p>
<p>[151-154] <emph>tra quella gente vana</emph>, è proprio et peculiar vitio de' Sanesi la vanità, <emph>che spera in Talamone</emph>: ha speranza havendo acquistato el porto di Talamone diventare grandi huomini in mare. Adunque vani poichè sperano quello che non è da sperare. Talamone è castello et porto al fine della Maremma di Siena; <emph>et perderalli Più di speranza ch'a trovar Diana</emph>: era opinione in quegli tempi in Siena che fussi un fiume subterraneo, che corressi sobto Siena. Il perchè non sanza molta spesa ferono cavare in molti luoghi sperando trovare tale acqua. Adunque non gl'ingannerà meno la speranza, che hanno di poter fare armata per mare havendo Talamone, che habbi ingannato quella di trovare questa acqua, la quale chiamano Diana. Et <emph>maxime</emph> e principali ciptadini, e quali sperano anchora essere facti <emph>amiragli</emph>, <emph>i.</emph> capitani dell'armata.
</p></div3></div2>
<div2><head>XIV</head>
<argument><p>CANTO XIIII DELLA SECONDA CANTICA DI DANTHE</p></argument>
<div3><head>vv.  1-15</head>
<lg><l>"Chi è costui che 'l nostro monte cerchia</l>
<l>prima che morte gl'habbia dat'el volo,</l>
<l>et apre gl'ochi a sua vogla et coperchia?"</l></lg>
<lg><l>"Non so chi sia, ma so che non è solo;</l>
<l>dimandal tu che più ti gl'avicini,</l>
<l>et dolcemente, sì che parli a colo".</l></lg>
<lg><l>Chosì due spirti l'uno all'altro chini</l>
<l>ragionavon di me inver man ritta,</l>
<l>poi fer li visi per dirmi supini.</l></lg>
<lg><l>Et dixe l'uno: "O anima che ficta</l>
<l>nel corpo anchora inver lo ciel ten vai,</l>
<l>per carità ne consola et ne dicta</l></lg>
<lg><l>Onde vieni et chi se', che tu ne fai</l>
<l>tanto maraviglar della tuo gratia,</l>
<l>quanto vuol chosa che non fu più mai".</l>
</lg>
<p>Continua in questo quatuordecimo canto la purgagione del peccato della invidia, et per colloquio di messere Guido del Duca da Bretenoro, et di messer Rinieri da Calvoli di Romagna lamenta le misere conditioni d'Italia, et precipue della nostra rep. Et induce Virgilio a parlare della 'nvidia.</p>
<p>[1-3] <emph>Chi è costui</emph>: due spiriti insieme ragionando, si maraviglano, che Danthe avanti la morte, sia venuto al purgatorio.</p>
<p>[4-6] <emph>Non so chi sia</emph>: chosì risponde l'altro spirito; <emph>parli a colo</emph>: parli a perfectione. Imperochè colo è puncto fermo, el quale si pone quando la sententia è finita.</p>
<p>[13-15] <emph>che non fu più mai</emph>: pare che si contradica, havendo nel secondo canto d'inferno affermato Enea essere ito all'inferno, et a' campi Elisii, a che rispondi, che parla <emph>hyperbolice</emph>, et intende sì rade volte, che si può dire non mai; <emph>Onde vieni? et chi se'?</emph>: simile alla virgiliana Venere dicente: "sed vos qui tandem? quibus aut venistis ab oris?"</p></div3>
<div3><head>vv.  25-33</head>
<lg><l>Et io: "Per meza Toscana si spatia</l>
<l>un fiumicel che nasce in Falterona</l>
<l>et cento migla di corso nol satia.</l></lg>
<lg><l>Di sovr'esso rech'io questa persona;</l>
<l>dirvi ch'io sia sare' parlare indarno,</l>
<l>che 'l nome mio ancor molto non suona".</l></lg>
<lg><l>"Se ben lo 'ntendimento tuo accarno</l>
<l>con lo 'ntellecto, alhora - mi rispose</l>
<l>quel che prima dicea - tu parli d'Arno".</l></lg>
<lg><l>Et l'altro dixe lui: "Perchè nascose</l>
<l>questi 'l vocabol di quella rivera,</l>
<l>pur chome l'huom fa de l'horribil chose?".</l></lg>
<lg><l>Et l'ombra che di ciò domandata era</l>
<l>si sdebitò chosì: "Non so, ma degno</l>
<l>bene è che 'l nome di tal valle pera;</l></lg>
<lg><l>Che dal principio suo, dove è sì pregno</l>
<l>l'alpestro monte ond'è troncho Peloro,</l>
<l>che 'n pochi luoghi pass'oltra a quel segno,</l></lg>
<lg><l>Infin là u' si rende per ristoro</l>
<l>di quel che 'l cielo della marina asciuga,</l>
<l>ond'hanno e fiumi ciò che va con loro?,</l></lg>
<lg><l>Virtù così per per nimica si fuga</l>
<l>di tutti chome biscia, o per ventura</l>
<l>del luogho, o per mal uso che gli fruga,</l></lg>
<lg><l>Ond'hanno sì mutato lor natura</l>
<l>gl'habitatori della misera valle,</l>
<l>che par che Cyrce gl'havessi in pastura.</l>
</lg>
<p>[25-27] L'altro che era messer Rinieri, che non parlava con Danthe, dixe a Guido, che come vedi gli parlava, " perchè ha chostui celato el nome di quella rivera nè nominato Arno come fa chi parla di chose horrende, che per pavento non le nomina?".</p>
<p>[28-30] Et l'ombra domandata <emph>si sdebitò</emph>, <emph>i.</emph> rispose. Imperochè chi è adomandato di cosa honesta, è tenuto a rispondere. Adunque quando risponde si sdebita, <emph>i.</emph> paga. Et dixe: el nome di questa rivera non fu <emph>mai degno</emph>, et però <emph>è bene che perisca</emph>. Et non fu mai degno, perchè non ha habitatori ornati d'alchuna virtù.</p>
<p>[31-33] Et per dimostrar questo comincia a discriverlo, et pone el nascimento suo nella Falterona, la quale è parte d'Apennino. Dice adunque che dal principio d'Arno, el quale nasce dove <emph>l'alpestro monte</emph>, <emph>i.</emph> Apennino, el quale è simile all'Alpe, <emph>è sì pregno</emph>, <emph>i.</emph> è sì gonfiato et alto, o veramente è pregno d'acque, perchè in pocho spatio produce Arno et Thevero, <emph>che 'n pochi luoghi passa oltra a quel segno</emph>, <emph>i.</emph> benchè Apennino sia lunghissimo, nientedimeno in poghi luoghi è più alto che nella Falterona; <emph>ond'è tronco Peloro</emph>: fu opinione degl'antichi, che Apennino, del qual dicemo nello 'nferno, arrivi non solamente in sino a Rhegyo, ma anchora antichamente andassi in Sicilia. Et l'ultima sua parte era quella, che dipoi è rimaso monte in Sicilia, et è decto Peloro.</p></div3>
<div3><head>vv.  43-66</head>
<lg><l>Tra brutti porci, più degni di galle</l>
<l>che d'altro cibo facto in human uso,</l>
<l>diriza prima el suo povero calle.</l></lg>
<lg><l>Botoli truova poi venendo in giuso</l>
<l>ringhiosi più che non chiede lor possa,</l>
<l>et alhor disdegnando torce 'l muso.</l></lg>
<lg><l>Vassi caggendo, et quant'ella più ingrossa</l>
<l>tanto più truova di can farsi lupi,</l>
<l>la maladecta et sventurata fossa.</l></lg>
<lg><l>Discesa poi per più pelagi cupi</l>
<l>truova le volpi sì piene di froda</l>
<l>che non truova ingegno che gl'accupi.</l></lg>
<lg><l>Non lascerò di dire perch'altri m'oda,</l>
<l>et buon sarà costui s'ancor s'ammenta</l>
<l>di ciò che vero spirto mi disnoda.</l></lg>
<lg><l>Io veggio tuo nipote che diventa</l>
<l>cacciator di que' lupi in su la riva</l>
<l>del fiero fiume, et tutti gli sgomenta.</l></lg>
<lg><l>Vende la carne loro essendo viva,</l>
<l>poscia l'uccide chome anticha belva,</l>
<l>molti di vita et sè di pregio priva.</l></lg>
<lg><l>Sanguinoso escie della trista selva,</l>
<l>lasciala tal, che di qui a mill'anni</l>
<l>nello stato primaio non si rasselva".</l>
</lg>
<p>Prima che dichiariamo le parole decte dell'anima, intendi, che di questi due spiriti, quello che parla è messer Guido del Duca da Bretinoro di Romagna. Et l'altro a chi parla è messere Rinieri de' Calvoli da Forlì.</p>
<p>[43-45] <emph>Porci</emph> chiama tutto el Casentino insino ad Arezo, et <emph>maxime</emph> pe' conti Guidi huomini molto luxuriosi; <emph>povero calle</emph>: perchè ha pocha acqua.</p>
<p>[46-48] <emph>Botoli</emph>: questi sono gl'Aretini, e quali aguagla a botoli, cani di piccol corpo; et vuole dimostrare che gl'Aretini hanno assai sdegno, et poche forze, <emph>disdegnando torce el muso</emph>, perchè poi che è presso Arezo, si volge a man dextra, et lascia Arezo.</p>
<p>[49-51] <emph>quanto più ingrossa</emph>, pe' fiumi, che mectono in Arno, <emph>tanto più truova de can farsi lupi</emph>: el botolo ringhia et abaia. Ma el lupo si pone per l'avaro, et predatore, et raptore. Et questo intende per gentili huomini et conti, che erono in Valdarno, et parte pe' Fiorentini.</p>
<p>[52-54] <emph>Discesa poi per più pelagi cupi</emph>: pone quegli di Valdarno disotto, et finalmente e Pisani, e quali chiama volpi, per dinotare quegli esser pieni di fraude et d'inganno.</p>
<p>[55-57] <emph>Non lascerò</emph>: tre chose pone in questo ternario. Prima dimostra non si curare d'essere udito. Il che significa essendo lui già di conscientia necto, che dice non per invidia, o odio, ma per giusta indegnatione. Dipoi perchè spera farne utile a Danthe faccendolo cauto. Et nel terzo luogo dimostra, che havendo a dire le chose future, dirà el vero, conciosia che l'ha inteso da vero spirito.</p>
<p>[58-60] <emph>Io veggio tuo nipote</emph>: questo fu messer Fulcieri de' Calvoli da Forlì, el quale predice, che verrà podestà di Firenze, et per prezo ucciderà molti. Scrivemmo nel sexto canto dell'inferno, che nel mille trecento due e neri furono ridocti in Firenze per Carlo Sanza Terra. Chostoro temendo assai della potentia et del favore, che e bianchi havevono in Firenze, corruppono messer Fulcieri piglassi molti della parte biancha, tra' quali furono messer Betto Gherardini, Masino, et Donato, Cavalcanti, messer Neri Adimari, et messer Tignoso de' Macci. Et chome huomini, che volessino perturbare el tranquillo stato della ciptà, gli fece taglare la testa, benchè Tignoso, perchè era molto grasso, perì in sulla colla. <emph>Preterea</emph> ad instantia di messer Musatto Franzesi suo amico volle piglare alchuni degl'Abati. Ma loro presentendo l'ordine dato di furto si fuggirono. Onde el podestà tutti gl'Abati fece ribelli. Nè dipoi fu più in Firenze tal famigla. Et questo basti in questo luogho, perchè nel canto già decto più distesamente è narrata.</p>
<p>[61-63] <emph>chome antica belva</emph>: chome anticha bestia, quasi dica: chome el bue, el quale quando per vecchiaia non può più arare, è ingrassato et messo al macello. Adunque privò quegli di vita, et sè di pregio et di fama.</p>
<p>[64-66] Et uscì sanguinoso di Firenze, la quale chiama <emph>selva</emph>, perchè disopra chiamò e ciptadini lupi.</p></div3>
<div3><head>vv.  67-87</head>
<lg><l>Chom'all'annuntio de' futuri danni</l>
<l>si turba 'l viso di colui ch'ascolta</l>
<l>da qualche parte el periglo l'assanni,</l></lg>
<lg><l>Chosì vid'io l'altr'anima, che volta</l>
<l>stava udire, turbarsi et farsi trista</l>
<l>po' ch'ebbe la parola a sè raccolta.</l></lg>
<lg><l>Lo dir dell'una et dell'altra la vista</l>
<l>mi fe' vogloso di saper lor nomi,</l>
<l>et domanda ne fei con prieghi mixta,</l></lg>
<lg><l>Perchè lo spirto che prima parlommi</l>
<l>ricominciò: "Tu vuo' ch'i' mi riduca</l>
<l>nel far a te ciò che tu far non vuommi;</l></lg>
<lg><l>Ma da che Dio in te vuol che traluca</l>
<l>tanta suo gratia, non ti sarò scarso,</l>
<l>però sappi ch'i' son Guido del Duca.</l></lg>
<lg><l>Fu el mio sangue d'invidia sì arso</l>
<l>che se veduto havessi huom farsi lieto,</l>
<l>visto m'havresti di livore sparso.</l></lg>
<lg><l>Di mia sementa cotal pagla mieto;</l>
<l>o gente humana, perchè poni 'l core</l>
<l>dov'è mestiere di consorte divieto?</l></lg>
<lg><l>Quest'è Ranier quest'è 'l pregi' e l'honore</l>
<l>della casa di Cavol, dove nullo</l>
<l>facto s'è herede po' del suo valore.</l>
</lg>
<p>[67-72] Chome interviene, che uno <emph>annuntio</emph> d'alchuno <emph>danno</emph>, turba el viso di colui, che l'ode, <emph>da qualunque parte el periglo</emph>, <emph>i.</emph> el pericolo, <emph>l'assanni</emph> et morda, <emph>chosì vidi l'altra anima</emph>: non Guido che parlava, ma Rinieri, che udiva turbarsi, perchè tale anime son piene di carità, et dolgonsi del male d'altri. Et <emph>maxime</emph> è debito di queste, che purgono la 'nvidia. Acciochè l'abbondantia della carità nel purgatorio spenga in tutto el livore di questa vita.</p>
<p>[73-75] <emph>Lo dir dell'una</emph>: le parole di Guido, et el viso turbato di Rinieri, m'accese di desiderio di sapere, chi essi fussino, et meritamente, perchè le parole dell'uno et e gesti dell'altro facevano aperte coniecture, che fussino di pregio et degni d'esser conosciuti.</p>
<p>[76-78] Rispose adunque Rinieri: tu vuoi ch'io ti dica, ch'io sono, et non vuoi dire a noi, chi tu se'.</p>
<p>[79-81] Il che benchè paia ingiusto, che tu vogli sapere, et non vogli insegnare, nientedimeno vedendo in te tanta divina gratia, <emph>non ti sarò scarso</emph>, ma liberale. Quasi dica: el tuo dinegarmi el nome mi potrebbe indurre coniectura, che tu fussi o superbo, che non degnassi, o livido, che non volessi contentarmi. Ma la divina gratia ch'io vegho in te mi confuta et ripruova l'uno et l'altro, perchè alcuna gratia spetiale non viene da Dio, se non in huomini di stima.</p>
<p>[82-84] <emph>Fu el mio sangue d'invidia sì arso</emph>: et in questo anchora usa carità, la quale purga la 'nvidia. Imperochè dimostrando l'errore suo, et la pena che ne patisce, si fa exemplo agl'altri, acciochè se ne guardino, <emph>che s'io veduto havessi huom farsi lieto</emph>: dimostra expresso el vitio della 'nvidia. Imperochè lo invidioso non ha exceptione più d'uno che d'uno altro. Ma qualunque vede farsi alchuna volta lieto, il che può intervenire <emph>etiam</emph> per pocha felicità, mirabilmente s'attrista; <emph>visto m'havresti del livore sparso</emph>: <emph>i.</emph> disubito ero oppresso da tanta invidia, che nel volto lo dimostravo. Imperochè ne diventavo livido.</p>
<p>[85-87] <emph>Di mia sementa cotal pagla mieto</emph>: l'operatione degl'huomini sono seme, el quale produce fructo simile a sè. Imperochè le buone et virtuose opere producono felicità, le contrarie l'opposito. Et ben dixe <emph>tal pagla</emph>, et non fructo, perchè l'actione virtuosa produce non pagla sola, ma anchora grano, perchè fa habito di virtù. Ma la vitiosa produce vitio, che non è alchuna chosa, ma sola privatione. Il perchè si può chiamare pagla sterile; <emph>o gente humana, perchè non poni el core</emph>: riprende gl'huomini, e quali pongono la mente, et la cogitatione, et l'affecto ne' beni temporali, et transitorii. Et ne' quali è questa conditione, che alchuno non gli può havere, se un altro non è privato. Onde Boetio: "o angustas et inopes divitias quas nec pluribus habere totas, simul licet et ad quemlibet sine ceterorum paupertate non veniunt". Adunque vorrebbe lo invidioso privarne altri per havergli tutti per sè; <emph>dove è mestiere</emph>, <emph>i.</emph> ne' quali è mestiere, <emph>divieto di consorte</emph>: è translatione da' magistrati, che si distribuiscono nelle re publiche, dove quando un <emph>consorte</emph>, <emph>i.</emph> della medesima famigla, ha un magistrato, gl'altri hanno <emph>divieto</emph>, <emph>i.</emph> sono prohibiti potervi essere, essendovi il consorto. Chosì nella divisione de' beni della fortuna, interviene, che el bene, che possiede Marcho, non può possedere Antonio. Ma e beni dell'animo, che son le virtù, perchè sono incorporei, et indivisibili, possono parimente essere posseduti da tutti.</p></div3>
<div3><head>vv.  91-102</head>
<lg><l>Et non pur lo suo sangue è facto brullo</l>
<l>tra 'l Po e 'l monte et la marina e 'l Reno</l>
<l>del ben richiesto al ver et al trastullo,</l></lg>
<lg><l>Che drento a questi termini è ripieno</l>
<l>di velenosi sterpi, sì che tardi</l>
<l>per coltivare homai verrebbon meno.</l></lg>
<lg><l>Ov'è 'l buon Lucio et Arrigo Mainardi?</l>
<l>Pier Traversaro et Guido di Carpigna?</l>
<l>O Romagnuoli tornati in bastardi!</l></lg>
<lg><l>Quando 'n Bologna un Fabbro si ralligna?</l>
<l>Quando 'n Faenza un Bernardin di Fosco</l>
<l>vegna gentile di piccola gramigna?</l>
</lg>
<p>[91-93] Non solamente la famigla di costoro <emph>è facta brulla</emph>, <emph>i.</emph> povera d'ogni virtù, ma tutti gl'homini di Romagna, la quale discrive per suoi termini. Imperochè Romagna da septentrione è terminata da Po, et da mezo di tal <emph>monte</emph> Apennino, et dal levante dal mare Adriatico; el <emph>Reno</emph> è piccol fiume, el quale nasce da Pennino di verso Pistoia, soleva correre tra Bologna et Modona, lontano da Bologna parechi migla. Dipoi fu condocto a Bologna; <emph>del bene richiesto al vero et al trastullo</emph>: secondo e peripatetici sono tre spetie di beni, honesto, utile, et dilectevole. Ma l'honesto è vero bene. Adunque dixe <emph>al vero</emph> pe' beni dell'animo, che è l'honestà, <emph>et al trastullo</emph> pe' beni del corpo, et della fortuna, che è utile et dilectevole. Conchiude adunque che tutta Romagna <emph>è facta brulla</emph> et povera del bene richiesto; <emph>richiesto al vero</emph>, <emph>i.</emph> del bene honesto, el quale è vero bene, et del bene <emph>richiesto al trastullo</emph>, <emph>i.</emph> al piacere et alla voluptà. Il che significa, che è vota di virtù, che fanno el bene honesto, et di concordia et pace, che fanno el dilectevole.</p>
<p>[94-96] Dipoi subgiugne, che <emph>ciò che è drento a questi termini</emph>, <emph>i.</emph> tutta Romagna, <emph>è ripiena Di velenosi sterpi</emph>, et questo dice per translatione. Imperochè gl'animi nostri sono aghuaglati alla terra. Imperochè se la terra non è cultivata, presto diviene salvaticha, et riempiesi di pruni, et di lappole, et d'ogni captivo sterpo. Ma se con diligentia si cultiva, rimane purgata da quegli, et gl'alberi buoni, et ogni biada vi produce optimo fructo; chosì gl'animi humani, se non sono excitati nelle virtù diventono efferati, et bestiali, et producono operationi non d'huomo, ma di salvatiche et crudeli fiere. Ma se sono coltivati con optime leggi et instituti, et con precepti civili et morali, producono ogni virtù. Ma qui dimostra, che gli <emph>sterpi</emph>, <emph>i.</emph> e vitii sono sì multiplicati, che non si possono spegnere. Il che significa, che son tanto più e rei, che e buoni, che è impossibile ad spegnergli, <emph>maxime</emph> perchè hanno facto habito fermo ne' vitii.</p>
<p>[97-99] <emph>Ove 'l buon Lucio</emph>: questo fu messer Lucio da Valbona, huomo excellente et pien di virtù, la cui figluola Caterina vincta da amore, di furto si congiunse con Ricciardo nobile giovane, et messer Lucio con sua prudentia gle ne fè sposare, chomo distesamente in una sua novella narra el nostro Boccaccio; <emph>Arrigo Mainardi</emph> da Faenza, alchuni dicono da Bretenoro, et molto amico di questo, che parla; <emph>Pier Traversaro</emph> fu signor di Ravenna. Magnanimo et molto riputato et maritò una sua figluola a Stephano Re d'Ungheria. Fiorì la sua potentia ne' tempi di Federigo secondo, ribellossi da llui. Ma dopo la sua morte, Federigo assediò, et vinse Ravenna; <emph>Guido di Carpigna</emph> fu nobile huomo da Monte Feltro, el quale nessun fu pari in liberalità.</p>
<p>[100-102] <emph>un Fabbro si ralligna</emph>, <emph>i.</emph> quando uno artefice, che di vil conditione si fa grande, et fa che di lui nasce legnaggio et nobilità, chome fece Lambertaccio fabbro, el quale venne in tanto stato, che quasi fu signor di Bologna. Et di lui discese messer <emph>Fabbro</emph> de' Lambertacci; <emph>Bernardin di Fosco</emph>: questo fu l'antico di messer Bernardino, che signoreggiò Faenza, huomo di bassa fortuna, ma di senno et di consiglo excellentissimo, in forma che divenne in grande existimatione appresso a' suoi ciptadini.</p></div3>
<div3><head>vv.  103-114</head>
<lg><l>Non ti maraviglar s'i' piango, tosco,</l>
<l>quand'io rimembro, con Guido da Prata,</l>
<l>Ugolin d'Azo che vivette nosco,</l></lg>
<lg><l>Federigo Tignoso et sua brigata,</l>
<l>la casa Travasara et gl'Anastagi,</l>
<l>et l'una et l'altra gente diredata,</l></lg>
<lg><l>Le donne e ' cavalieri, gl'affanni et gl'agi</l>
<l>che ne 'nvogliava amore et cortesia</l>
<l>là ove i cuor son facti sì malvagi.</l></lg>
<lg><l>O Brettinoro, chè non fuggi via,</l>
<l>po' che gito se n'è la tuo famigla,</l>
<l>et molta gente, per non esser ria?</l>
</lg>
<p>[103-105] <emph>Non ti maraviglare, o tosco</emph>, <emph>i.</emph> o Danthe toscano, <emph>se io piango, quando io rimembro</emph>, <emph>i.</emph> ricordo, tutti questi huomini virtuosi, et di gran governo; dipoi gli conta, et pone <emph>Guido da Prata</emph>: questa è villa tra Faenza et Ravenna; <emph>Ugolin d'Azo</emph>: fu chostui degl'Ubaldini. Questi possederono assai circa el monte Apennino et in Mugello.</p>
<p>[106-108] <emph>Federigo Tignoso</emph>: da Rimino; <emph>Traversari et Anastagi</emph> furono due famigle in Ravenna.</p>
<p>[109-111] <emph>che nne 'nvoglava amor et cortesia</emph>: e quali l'<emph>amore</emph>, et benivolentia, <emph>et cortesia</emph>, <emph>i.</emph> la liberalità, et <emph>invoglava</emph>, facea volonterosi a seguire tali virtù. Imperochè dire amore invogla me significa amore mi fa volonteroso di sè. Adunque significa che erono accesi da queste due virtù, cioè da benivolentia, et da liberalità. Et è la sententia, che per amore della virtù fussino volontorosi a sopportare fatiche, et per usare liberalità inverso a chi si conveniva, seguitavano gl'<emph>agi</emph>, <emph>i.</emph> s'ingegnavano dare agi ad altri; <emph>là ove</emph>, nel qual luogho, <emph>e cuori</emph>, e quali solevano essere sì pieni d'amore et di gentileza, sono ripieni di malvagità.</p>
<p>[112-114] <emph>O Brettenoro</emph>: è bel castello in mezo di Romagna posto in monte sopra Forlì; <emph>chè non ti fuggi via</emph>: quasi dica: chè non ti disfai, poi che gito se n'è la tuo famigla? Et intende la famigla di questo Guido del Duca, nella quale dicono essere stati a un tempo molti huomini, et di tanta liberalità, che nasceva spesso controversia, quando quivi arrivavon forestieri, perchè ciaschuno lo voleva a casa sua. Il perchè feciono rizare in piaza una colonna, et intorno a quella mettere tanti anelli, quanti eron padri di famigla, et a ciaschuno consegnato el suo. Et quando veniva el forestiero, legava el cavallo a uno degl'anelli, et disubito quello a chi era consegnato l'anello, conduceva in casa sua tal forestiero, liberalissimamente l'honorava.</p></div3>
<div3><head>vv.  115-126</head>
<lg><l>Ben fa Bagnacaval, che non rifigla,</l>
<l>et mal fa Castracaro, et peggio Conio,</l>
<l>che di figlar ta' conti più s'impigla.</l></lg>
<lg><l>Ben faranno e Pagani, da che 'l demonio</l>
<l>lor sen girà, ma non però che puro</l>
<l>giamai rimanga d'essi testimonio.</l></lg>
<lg><l>O Ugolin de' Fantolin, sicuro</l>
<l>è 'l nome tuo da che più non s'aspecta</l>
<l>chi far lo possa tralignando obscuro.</l></lg>
<lg><l>Ma va via tosto homai, che mi dilecta</l>
<l>troppo di pianger più che di parlare.</l>
<l>sì m'ha vostra ragione la mente strecta".</l>
</lg>
<p>[115-117] Eron già venuti meno e conti di Bagnacavallo el quale è tra Imola et Ravenna, et nessuno di nuovo nascea in quella famigla; <emph>et mal fa Castracaro</emph>: e conti di Castracaro, questi conti nel tempo del poeta digeneravano. Ma al presente sono venuti meno; <emph>Conio</emph>: duolsi che questa famigla generi, poi che tanto traligna.</p>
<p>[118-120] <emph>Ben faranno e Pagani</emph>: questi furono gentili huomini di Faenza discesi da Pagano padre di Mainardo; questi signoreggiavano sopra Imola et Faenza. Et chiamavasi el poder de' Pagani. Di costoro fu Mainardo signor d'Imola et di Faenza, huomo, et per belleza di corpo, et per virtù militare, egregio. Et chiamalo <emph>demonio</emph>, perchè era molto astuto. Et in Toscana teneva parte guelfa, perchè quivi regnavano e guelfi, et in Romagna favoriva a' ghibellini, e quali in quella regione eron potenti. Sarà utile dunque a' Pagani, che Mainardo muoia. Nientedimeno non rimarrà <emph>testimonio</emph> di loro vera laude, per quello, che habbiamo decto della versutia di Mainardo. Ma di chostui è decto nell'inferno.</p>
<p>[121-123] <emph>O Ugolin de' Fantolini</emph>: chostui anchora fu gentilhuomo di Faenza, pieno di virtù et di costumi.</p>
<p>[124-126] Dopo queste parole Guido licentia Danthe, et dimostra che assai gli duole, che in Romagna sia spencta la virtù; <emph>sì m'ha vostra ragione la mente strecta</emph>: dilectommi di piangere, perchè <emph>vostra ragione</emph>, <emph>i.</emph> la ragione humana, la quale induce ogni huomo a carità, la quale è propria virtù de l'huomo, m'induce a compassione.</p></div3>
<div3><head>vv.  127-141</head>
<lg><l>Noi sapavan che quelle anime care</l>
<l>ci sentivono andare, però tacendo</l>
<l>facevan noi del cammin confidare.</l></lg>
<lg><l>Poi fumo facti soli procedendo,</l>
<l>fulgore parve quando l'aer fende,</l>
<l>voce che giunse dicontra dicendo:</l></lg>
<lg><l>"Anciderammi qualunque mi prende?"</l>
<l>et fuggì chome tuon che si dilegua</l>
<l>se subito la nuvola sconscende.</l></lg>
<lg><l>Chome da llu' l'udir nostr'hebbe triegua,</l>
<l>et ecco l'altro con sì gran fracasso</l>
<l>che simiglò tonar che tosto segua:</l></lg>
<lg><l>"Io son Aglauro che divenni saxo",</l>
<l>et alhor per istrignermi al poeta</l>
<l>indrieto feci et non innanzi el passo.</l>
</lg>
<p>[127-129] Benchè noi non dimandassimo l'anime del cammino, nè esse vedessino se tenavam buona via, nientedimeno ci confidavamo, che poichè ci sentivano, ci arebbono adempiuti, se non fussimo iti bene.</p>
<p>[130-132] <emph>Poi fummo facti soli</emph>: già havamo passato l'anime, et rimasi soli, quando udimo due voci. Et qui è da notare, che chome disopra pose tre voci exortative a carità, chosì ne pon due, le quali per lo exemplo ci posson ritrarre dalla 'nvidia. Ma le prime tre vidi, essendo anchor tra l'anime a dimostrare, che a chi entra nelle virtù purgatorie, gli giovano tali exhortationi. Ma perchè non ha bisogno d'exempli, che l'astraghino dalla 'nvidia, però finge, che queste due ultime voci udì, poi che fu partito dall'anime.</p>
<p>[133-135] <emph>Anciderammi qualunque mi prende</emph>: Abel et Cain furon frategli, chome altrove habbiamo mostro. Abel era pastore huomo giusto, et pien di religione. Et sempre quando sacrificava a Dio, offeriva e miglori agnelli della mandria. Onde ogni dì più prosperava. Cain pel contrario era huomo iniquo, et sanza religione, et della sua agricultura sempre offeriva le più triste spighe del campo, per la quale impietà lui sempre cadea in maggior povertà. Onde mosso da invidia uccise el fratello Abel. Idio irato lo maladixe. Et lui rivolto a Dio dixe: "tanto grande è la iniquità mia, ch'io non merito perdono; ecco che tu mi caccerai hoggi dalla faccia della terra, et sarò nascosto dalla tua faccia, et sarò sfuggiasco pel mondo. Ma ucciderammi però ognuno, che mi ritroverà?". Et Idio rispose che no. Adunque Danthe volendo rivocare gl'huomini dalla 'nvidia pone queste parole; <emph>et fuggì chome tuono</emph>: perchè tale exemplo debba riempiere di terrore ogni huomo, acciochè si guardi dall 'nvidia. Et debba tal vitio fuggire dall'animo; <emph>se subito la nuvola sconscende</emph>: dimostra che niente altro tuono è se non refractione di condensate nuvole.</p>
<p>[136-138] <emph>Chome l'udir nostro hebbe triegua da llui</emph>: <emph>i.</emph> non l'udi' più, eccho l'altra voce fu udita da noi <emph>con sì gran fracasso</emph>, <emph>i.</emph> con sì gran romore, et ben dixe perchè <emph>fracasso</emph> significa quello, che in latino è decto "fragor", che significa suono facto per chose ropte, chome el tuono, <emph>che somiglò tonare</emph>: che segua el fulgore tosto et sobitamente, perchè sempre el tuono, che disubito viene dopo el fulgore, è maggiore. Et invero el fulgore et el tuono è a un tracto. Ma perchè el senso visivo è più veloce che l'audito, però prima si vede la luce del fulgore, che non s'ode el tuono. Et è da notare, che la hexortatione alla virtù debba essere soave, chome furono le tre voci disopra. Ma la deortatione dal vitio debba essere spaventevole.</p>
<p>[139-141] <emph>Io sono Aglauro che divenni saxo</emph>: fingono e poeti, che tre furono le figluole di Cecrope Re d'Athene. Herse, Pandraso, et Aglauro; queste vide Mercurio ne' sacrificii di Minerva, et allacciossi nell'amore d'Herse bellissima di tutte quelle tre sorelle. Et volendo andare alla camera d'Herse, gli fu mestiero passare pel luogo ove era Aglauro. Questa volle intendere la cagione della venuta di Mercurio. Manifestogli Mercurio la sua vogla, et con molti prieghi la confortò, che gli prestassi secreto aiuto. Ma l'avarissima et invidiosa sorella negò volergli favorire o tenergli celato, se da llui non havea gran pecunia. Era Minerva offesa da Aglauro, perchè poco avanti havea hauto ardire scoprir la cesta, sotto la qual era occultato Erithonio nato di Vulcano. Il perchè mossa a ira concitò la invidia, che in forma la stimolassi, che invidiassi l'amor di Mercurio alla sorella. Et non dessi la via a Mercurio. Il perchè Mercurio poi che nè con prieghi, nè con promesse la potè persuadere, la convertì in saxo. Adunque pone questo exemplo el poeta per spaventare gl'huomini da questo vitio. Quadra anchora in questo luogho la discription della casa della 'nvidia, la quale Ovidio non con minore doctrina che eloquentia discrive; <emph>et alhor per istrignermi al poeta</emph>: dimostra che andava innanzi a Virgilio, ma alhora per paura si tirò in drieto per accostarsi a llui. Il che dimostra, che spesso el senso trascorre per troppa ardente cupidità. Ma quando simili exempli lo spaventano, lui si riprieme et sottomectesi alla ragione.</p></div3>
<div3><head>vv.  142-151</head>
<lg><l>Già era l'aer da ogni parte queta,</l>
<l>et el mi dixe: "Quel fu duro camo</l>
<l>che dovrè' l'huom tener drent'a suo meta.</l></lg>
<lg><l>Ma vo' prendete l'escha sì che l'hamo</l>
<l>dell'antich'adversaro ad sè vi tira,</l>
<l>et però pocho val freno o richiamo.</l></lg>
<lg><l>Chiamavi 'l cielo e 'ntorno vi si gira,</l>
<l>mostrandovi le sue belleze etherne,</l>
<l>et l'occhio vostro pure a terra mira,</l></lg>
<lg><l>Onde vi bacte chi tutto discerne".</l>
</lg>
<p>[142-144] Questo che al presente dice Virgilio, già havea promesso di dire, quando dixe "lo fren vuol esser di contrario sono, Credo che l'udirai per mio aviso, Anti che vegni al passo del perdono"; <emph>et el mi dixe: "Quel fu duro camo</emph>: <emph>quel</emph>, <emph>i.</emph> la voce di Cayn, et quella di Aglauro, <emph>fu duro camo</emph>, <emph>i.</emph> duro freno. Onde el psalmista: "in camo et freno maxillas eorum constringe", perchè tali exempli debbono raffrenar ciaschuno, che non trascorra in questo vitio. Imperochè per Cayn si dimostra la morte, et per Aglauro, che fu saxo, la obstinatione. Debba adunque tal freno tener l'huomo <emph>drento a sua meta</emph>, <emph>i.</emph> drento a' termini della ragione, la quale vuol, che ami el proximo chome te medesimo; <emph>meta</emph> in latino è la extremità del corso de' cavagli, alla quale non solamente hanno a pervenire, ma pervenuti debbono circuirla con tanta arte, et ingegno, che o non s'appressino tanto che vi percuotino, o tanto si dilunghin, che gl'altri cavagli entrino tra loro, et la meta, et prima habbin facto el circuito.</p>
<p>[145-147] <emph>Ma voi prendete l'esca</emph>: interviene a l'huomo chome al pesce. Imperochè chome el pescatore porge l'esca al pesce nell'hamo, et chosì lo 'nganna, chosì el diavolo nostro anticho adversario ci aescha con quegli mondani piaceri, ne' quali è nascosto el vitio, che chome hamo ci pigla, et tira a dannatione; in forma che non <emph>vale freno o richiamo</emph>: cioè conforto o reprensione.</p>
<p>[148-151] <emph>Chiamavi al cielo</emph>: certamente decte Idio a l'huomo gl'occhi elevati, che potessi mirare gl'etherni corsi de' cieli, et le loro mirabili belleze et ornamenti. Acciochè desiderassino salire a quegli; et noi sempre riguardiamo le cose terrene; <emph>Onde vi batte</emph>: il perchè Idio, che <emph>tutto discerne</emph>, vi punisce, perchè giusta ira lo muove, non vi movendo voi per le belleze, che vi mostra.
</p></div3></div2>
<div2><head>XV</head>
<argument><p>CANTO XV DELLA SECONDA CANTICA DI DANTHE</p></argument>
<div3><head>vv.  1-15</head>
<lg><l>Quanto tra l'ultimar de l'hora terza</l>
<l>e 'l principio del dì par della spera</l>
<l>che sempr'a guisa di fanciullo scherza,</l></lg>
<lg><l>Tanto parea già inver la sera</l>
<l>esser al sol del suo corso rimaso,</l>
<l>vespr'era là, et qui meza noct'era.</l></lg>
<lg><l>E raggi ne ferien per mezo 'l naso,</l>
<l>perchè per noi girato era sì 'l monte</l>
<l>che già dritti andavan inver l'occaso,</l></lg>
<lg><l>Quando sentì' ad me gravar la fronte</l>
<l>allo splender assai più che di prima,</l>
<l>et stupor m'era le chose non conte.</l></lg>
<lg><l>Ond'io leva' le mani inver la cima</l>
<l>delle mie cigla, et fecemi solecchio,</l>
<l>che del soverchio visibil lima.</l>
</lg>
<p>Discrive el poeta chome dal secondo girone della 'nvidia, sale al terzo, dove si purga l'ira. Et prima discrive l'angelo, che gl'apparisce, et purgalo dall'invidia. Et dirizalo al cerchio dell'ira. Dipoi dichiara una sententia posta nel capitolo precedente; et a questa aggiugne una sua visione, et finalmente Virgilio la interpreta.</p>
<p>[1-3] <emph>Quanto era</emph>: discrive l'hora vespertina, dalla quale insino all'ochaso del sole, quando va sotto è tanto spatio di tempo, quanto è dal nascimento del sole insino a terza. Adunque nell'equinoctio secondo e nostri horiuoli sarebbe l'hora vigesima prima; <emph>della spera</emph>: cioè del sole, el quale nel suo continuo moto scherza a similitudine di fanciullo. El quale subito che è nato si muove sempre acquistando insino a mezo dell'età. Dipoi cala. Et chosì fa el sole, et in questo et nell'altro hemisperio.</p>
<p>[4-6] <emph>vespro era là</emph>: nell'hemisperio, dove è el purgatorio. <emph>Et qui</emph>, in Italia, <emph>era meza nocte</emph>. È secondo el poeta el monte del purgatorio opposito a linea ad Hierusalem. Il perchè se lui in quel'hora, che questo narrava, fussi stato in Hierusalem meza nocte, in purgatorio sarebbe stato mezo giorno. Ma perchè era in Italia, quando questo scrivea, però dice che quando là era vespro, in Italia era meza nocte, perchè non si fa dì et nocte equalmente in ogni parte.</p>
<p>[7-9] <emph>E raggi ne ferien per mezo el naso</emph>: et assegna la ragione. Imperochè andando loro salendo in circuito, conveniva, che non sempre fussin volti in una parte. Et alhora accadde, che fussino volti a ponente.</p>
<p>[10-12] <emph>gravar la fronte Allo splendore</emph>: gravagli prima la fronte lo splendore del sole, che lo feria dinanzi. Ma sopravenendo dipoi lo splendore dell'agnolo, molto più l'aggravò, che prima. Di che lui si maraviglava per <emph>le chose non conte</emph>, <emph>i.</emph> per non essergli manifesto l'apparition dell'angelo.</p>
<p>[13-15] <emph>Onde levai</emph>: vedendomi abaglare dal superchio splendore, io posi le mani sopra le cigla, et feci tecto agl'occhi, acciochè e razi dello splendore non gli ferissino; <emph>fecimi solecchio</emph>: <emph>i.</emph> diminuì di quel sole a' miei occhi. <emph>Solecchio</emph> significa piccol sole. Onde quando dandoci el sol negl'occhi, noi rimoviamo quegli razi da gl'occhi nostri con qualche obstaculo, chiamiamo tal remotione solecchio, perchè diminuiamo el sole; <emph>che</emph>, <emph>i.</emph> el quale solecchio, <emph>lima</emph>, <emph>i.</emph> rimuove et scema, <emph>del soverchio visibile</emph>: della troppa luce.</p></div3>
<div3><head>vv.  16-33</head>
<lg><l>Chome quando dall'acqua o dallo specchio</l>
<l>salta lo raggio all'opposita parte</l>
<l>saglendo su per lo mondo parecchio</l></lg>
<lg><l>Ad quel che scende, et tanto si diparte</l>
<l>dal cader della pietra in equal tracta,</l>
<l>sì chome mostra experientia et arte,</l></lg>
<lg><l>Chosì mi parve da luce rifracta</l>
<l>ivi dinanz'ad me esser percosso</l>
<l>perch'ad fuggir la mie vista fu rapta:</l></lg>
<lg><l>"Che è quel, dolce padre, a che non posso</l>
<l>schermir lo viso tanto che mi vagla</l>
<l>- dix'io - et parmi inver me esser mosso?".</l></lg>
<lg><l>"Non ti maraviglar s'anchor t'abagla</l>
<l>la famigla del cielo - ad me rispose -</l>
<l>mess'è che viene ad invitar c'huom sagla.</l></lg>
<lg><l>Tosto sarà ch'a veder queste chose</l>
<l>non ti fie grave, ma fieti dilecto</l>
<l>quanto natura a sentir ti dispose".</l>
</lg>
<p>[16-21] La sententia è che tale luce reflexa parve a Danthe, che gli percotessi la faccia, quale è el razo el quale scende dal sole nell'acqua o nello spechio, et riflectesi nella parte opposita, perchè ritorna in su per pari modo, che scese. Imperochè chome el raggio del sole scende sanza distantia di tempo, chosì sanza distantia sale questa reflexione; <emph>et tanto</emph>, cioè in tanto, <emph>si parte</emph>, <emph>i.</emph> è differente <emph>dal cader della pietra</emph>, imperochè la pietra cade con distantia, <emph>in equal tracta</emph>, <emph>i.</emph> in pari tracto. Imperochè se una pietra in pari tempo scendessi dal sole, che scende el razo, molto più tardi giugnerebbe la pietra, che el razo. El caso della pietra secondo Alberto, nel <emph>Libro della proprietà degl'elementi</emph>, è decta per certa translatione una linea indocta a piombo dal centro del sole sopra e nostri capi, perchè la pietra, che cade, viene al basso a piombo. Il perchè vuole nel medesimo libro, che gl'Ethiopi, che habitano tra 'l tropico estivo et lo equinoctiale, habbino due ardentissimi stati, perchè el sole passa due volte el caso della pietra sopra e lor capi. Adunque inferisce Danthe, che e razi dell'angelo a piombo gli vennono; <emph>chome mostra experientia</emph>, la quale è manifesta, <emph>et arte</emph>, <emph>i.</emph> la prospectiva, che di questo assegna la ragione. La prospectiva è parte di philosophia, et parte di geometria.</p>
<p>[22-24] Et non sanza cagione dice, che e razi della luce, che lo ferieno, erono per reflexione; imperochè vuol dimostrare, che la luce, la quale veniva dall'angelo in lui era razo, el quale dalla divina luce percotea l'angelo, et quivi riflexo percotea Danthe. Et noi intenderemo che questi angeli, e quali truova a ogni balzo, sieno le divine gratie, cioè la preveniente, la illuminante, la conperante, et la consumante. Mediante le quali l'huomo conosce la bruttura del peccato, et la belleza della virtù, et nascegli volontà di fuggir quella, et seguir questa, et in tal volontà diventa forte, et corroborato, et costante; et che Danthe faccia tecto agl'ochi con le mani, per poter sostener tanto splendore, che la sensualità si fa avanti con le buone opere, le quali son significate per le mani.</p>
<p>[28-30] Et le prime opere della sensualità è diventare obbediente alla ragione, et imparare da llei a conoscer quello, che l'ochio suo abaglato non può scorgere; et la ragione gl'insegna et amaestralo, che quello è l'angelo mandato da Dio, el quale invita al salire. Imperochè la gratia divina sempre c'exorta alle chose celesti.</p>
<p>[31-33] <emph>Tosto sarà</emph>: imperochè quando l'animo è purgato da' vitii, l'occhio della mente può sopportare la divina luce, <emph>i.</emph> può venire alla cognitione delle chose divine, non però interamente, ma per quanto è capace la natura humana.</p></div3>
<div3><head>vv.  34-42</head>
<lg><l>Poi giunti fumo et l'angel benedecto</l>
<l>con lieta voce dixe: "Entrate quinci</l>
<l>a un scaleo vie men che gl'altri erecto".</l></lg>
<lg><l>Noi montavamo già partiti linci,</l>
<l>et "Beati misericordes" sì ci fue</l>
<l>cantato drieto, et "Godi tu che vinci".</l></lg>
<lg><l>Lo mio maestro et io sol' ambedue</l>
<l>suso andavan, et io pensai andando</l>
<l>prode acquistar nelle parole sue,</l></lg>
<lg><l>Et diriza'mi a llui sì dimandando:</l>
<l>"Che volse dir lo spirto di Romagna,</l>
<l>et divieto et consorte menzonando?"</l>
</lg>
<p>[34-36] Parlò l'angelo, quando furon <emph>giunti</emph> a llui <emph>con voce lieta</emph>, perchè quanto più procede nella purgatione l'anima nostra, tanto più letitia gl'è mostra. O veramente con quella l'ammoniva l'angelo, quale lui dovessi diventare contro all'ira. <emph>Preterea</emph> erono le scale, le quali montavano meno erte che l'altre, che haveano montato disotto. Il che significa, che purgati già di due gran vitii, rimaneva più leggieri.</p>
<p>[37-39] <emph>"Beati misericordes" ci fu Cantato drieto</emph>: dice <emph>drieto</emph> a dimostrare che tal canto fu nel balzo della 'nvidia. El quale già lasciavano. Et questo significa che la misericordia viene partitosi la 'nvidia. Imperochè la misericordia si conduole del male d'altri, del quale la 'nvidia si rallegra. Adunque questa virtù è opposta alla 'nvidia; <emph>Beati misericordes</emph>: nello evangelio di Matheo è scripto: "beati misericordes quoniam ipsi misericordiam consequentur"; <emph>et "Godi tu che vinci"</emph>: e peccati purgandoti da essi, perchè nel medesimo evangelio è: "gaudete et exultate, quoniam merces vestra copiosa est in celis".</p>
<p>[40-42] <emph>soli andavamo</emph>: il che disegna contemplatione, nella quale l'appetito già congiunto alla ragione, desidera imparare da quella, et propogli una chosa particulare domandando quello, che volle dire Guido del Duca, quando dixe "o gente humana, perchè poni 'l cuore dove è mestiere di consorte divieto?". Et da questo particulare Vir., <emph>i.</emph> lo 'ntellecto, entra nell'universale.</p></div3>
<div3><head>vv.  46-57</head>
<lg><l>Perch'egli ad me: "Di sua maggior magagna</l>
<l>conosce 'l danno, et però non s'admiri</l>
<l>se ne riprende perchè men sem piagna.</l></lg>
<lg><l>Perchè s'appuntan e vostri desiri</l>
<l>dove per compagnia parte si scema,</l>
<l>invidia muove 'l mantaco a' sospiri.</l></lg>
<lg><l>Ma se l'amor della spera supprema</l>
<l>torcessi in suso 'l desiderio nostro,</l>
<l>non vi sarebbe al pecto quella tema,</l></lg>
<lg><l>Che per quanto si dice più lì "nostro",</l>
<l>tanto possiede più di ben ciaschuno</l>
<l>et più di carità arder quel chiostro".</l>
</lg>
<p>Sententia certamente conveniente all'intellecto volente amaestrare la sensualità. Imperochè gli mostra l'origine della 'nvidia, acciochè se ne guardi.</p>
<p>[46-48] Et risponde, che Guido <emph>conosce</emph> hora che è in purgatorio <emph>el danno</emph>, che gli segue <emph>della sua maggior magagna</emph>, <emph>i.</emph> peccato, che è la invidia, <emph>et però non s'admiri</emph>, <emph>i.</emph> non si maravigli. Imperochè essendo al presente in carità, lui riprende gl'altri. Et certo la invidia ha sempre seco la sua pena, perchè gl'altri peccati hanno qualche voluptà. È suave al superbo obtenere el principato. È suave all'avaro accumulare oro et argento. Rallegrasi el libidinoso godersi la chosa amata. Ma la invidia sempre tormenta el suo possessore.</p>
<p>[49-51] <emph>Perchè s'appuntano e nostri disiri</emph>: perchè le nostre vogle si fermano in possedere quelle chose, delle quali è necessario, che se ne scemi, et diminuisca, quando sono più compagni alla parte, perchè e beni temporali non possono essere posseduti da più, se non si dividono; vedendo adunque l'huomo, che quello, che ha altri, non può esser suo, si muove a invidia, et la <emph>invidia muove el mantaco a' sospiri</emph>, <emph>i.</emph> accende la cupidità nostra a volere el tutto. Onde ne sospiriamo.</p>
<p>[52-54] <emph>Ma se l'amore della suprema</emph>: ma se l'amor delle chose celesti, &lt;...&gt; chome quello delle temporali, tal paura non vi stringerebbe el pecto.</p>
<p>[55-57] Imperochè <emph>lì</emph> in cielo et ne' beni celesti, <emph>quanto più vi si dice "nostro"</emph>, <emph>i.</emph> quanto più sono quegli, che posseggono, tanto ciaschuno possiede più, perchè a ciaschuno crescie tanto più el gaudio, quanto più sono e compagni. Et tanto più s'accendono in carità. Onde Seneca: "nullius rei possessio iocunda est sine socio". Et Boetio: "omne bonum in comune deductum pulchrius elucescit". Et Augustino in libro <emph>De civitate Dei</emph>: "nullo modo fit minor accedente consocio possessio bonitatis, quam tanto latius, quanto concordius individua sociorum possidet caritas". Et Gregorio: "qui facibus invidie carere desiderat illam possessionem appetat, quam numerus possidentium non angustat".</p></div3>
<div3><head>vv.  58-63</head>
<lg><l>"I' son d'esser contento più digiuno</l>
<l>- dix'io - che si mi fussi pria taciuto,</l>
<l>et più di dubbio nella mente aduno.</l></lg>
<lg><l>Chom'esser puote ch'un ben, distributo</l>
<l>in più posseditor, facci più ricchi</l>
<l>di sè che se da pochi è posseduto?".</l>
</lg>
<p>[58-60] <emph>Io son più digiuno d'esser contento, Che s'io mi fussi taciuto</emph>: <emph>i.</emph> io dubitavo meno innanzi ch'io ti domandassi, ch'io non dubito al presente.</p>
<p>[61-63] Imperochè io non intendo chome possa essere, che un bene distribuito in molti, gli facci più ricchi, che se fussi d'un solo o di pochi. Et rectamente dubita la sensualità, perchè non potendo per se medesima intendere se non le chose subgecte a' sensi, et quelle essendo corporali, ne seguita tale dubitatione.</p></div3>
<div3><head>vv.  64-81</head>
<lg><l>Et egli a me: "Però che tu rificchi</l>
<l>la mente pure alle chose terrene,</l>
<l>da vera luce tenebre dispicchi.</l></lg>
<lg><l>Quello infinito et inneffabil bene</l>
<l>che lassù è, chosì corre ad amore</l>
<l>chom'ad lucido corpo raggio vene.</l></lg>
<lg><l>Tanto si dà quanto trova d'ardore,</l>
<l>sì cche quantunque carità s'accende</l>
<l>crescie sovr'essa l'etherno valore.</l></lg>
<lg><l>Et quanta gente più lassù s'apprende</l>
<l>più vi dà ben amor et più vi s'ama,</l>
<l>et chome specchio l'un all'altro rende.</l></lg>
<lg><l>Et se la mia ragione non ti disfama</l>
<l>vedrai Beatrice, et ella pienamente</l>
<l>ti torrà questa et ciaschun'altra brama.</l></lg>
<lg><l>Procaccia pur che tosto sieno spente</l>
<l>chome son già le due, le cinque piaghe,</l>
<l>che si richiudon per esser dolente".</l>
</lg>
<p>[64-66] Conveniente risposta alla ragione superiore illustrata da molte doctrine, pareva alla sensualità et alla ragione inferiore, che non fussi possibile, che un bene posseduto da molti, potessi essere tutto di tutti. Et questo dimostra Virgilio che precede, che la sensualità et la ragione inferiore, che si riflecte sopra quella, non ha cognitione, se non de' beni mondani, ne' quali è così facta conditione. Onde non pensando se non a' beni terreni, tal cognitione cercando la verità truova in luogo di quella errore et ignorantia, perchè considera e beni celesti secondo la natura de' beni terreni. Onde spicca tenebre, <emph>i.</emph> ignorantia dalla luce della verità.</p>
<p>[67-69] <emph>Quello infinito</emph>: ha dimostro onde nasce in noi la ignorantia, che ci fa havere falsa opinione del sommo bene. Hora per similitudine ci mostra esser vero, che 'l bene etherno, che è Idio, non si diminuisce per esser participato da' più; et dice Idio el quale è <emph>bene infinito</emph>, perchè non ha fine, nè in quantità, nè in tempo; <emph>et ineffabile</emph>, <emph>i.</emph> indicibile, perchè con parole non si può dire o exprimere, <emph>così corre ad amore</emph>, <emph>i.</emph> a chi l'ama, et in lui risplende, chome el razo solare risplende ne' corpi lucidi. Ha el sole sua luce naturale, e razi della quale ripercotendo le stelle, et gl'altri corpi lucidi, gl'illumina, et quanto più corpi lucidi trovassino e suoi razi, tanto più ne illuminerebbe. Nè sarebbe minor lume di questo, che di quello, perchè fussin più corpi, che havessino a ricever tali razi. Ma è maggiore o minore secondo che el corpo ricevente è più o meno apto. Il perchè risplende più lo specchio, che non fa un muro intonachato, benchè el sole parimenti si dia a ciaschuno. Così Idio solo et sommo bene risplende equalmente in tutte l'anime, et quelle le quali non sono obscurate et tenebrose pe' vitii, ma purgate da quegli, rimangono lucide, sono apte a ricevere tale splendore, tanto quanto è l'ardore et la carità, che hanno in loro verso di Dio et del proximo, et tanto crescie in loro l'etherno valore, la etherna bontà et gloria, quanto la carità è maggiore.</p>
<p>[73-75] <emph>Et quanta gente</emph>: non diminuisce la gloria nell'anime in cielo per esservene più, ma crescie. Imperochè chome veggiamo che ponendo molti specchi oppositi a' razi del sole, ciaschuno gli riceve equalmente, et equalmente risplende, se 'l manchamento non viene dallo specchio, et collocandogli in forma che e razi dell'uno riflectessino negli altri, multiplicherebbe lo splendore. Chosì e razi della divina gloria vengon all'anime beate, et fannole risplendere, et dipoi l'una riflecte e suo nell'altre. Imperochè l'una gode del ben dell'altra, et chosì crescie el contentamento.</p>
<p>[76-81] <emph>Et se la mia ragione non ti disfama</emph>: se la ragione per la quale ti mostro, che la beatitudine dell'anime non scema in loro, perchè di quella più ne piglino, <emph>non ti disfama</emph>, <emph>i.</emph> non ti satia, et non ti sodisfa, non perchè la ragione non sia vera in sè, ma perchè Virgilio, <emph>i.</emph> lo 'ntellecto humano, con le scientie gentili non lo può dimostrare, chome la doctrina theologica; tu <emph>vedrai Beatrice</emph>: <emph>i.</emph> leggerai queste chose ne' sacri theologi, et quegli appieno ti sadisfaranno. Et perchè molte volte habbiamo dimostro "in animam malivolam", cioè nell'anima peccatrice, et lorda da' vitii, non può entrare lo spirito della sapientia, <emph>i.</emph> non può havere vera cognitione delle divine chose, però <emph>procaccia, che tosto sieno spente</emph> in te <emph>le cinque piaghe</emph> che ti restono, cioè e cinque peccati, che ti restono, <emph>chome sono spenti e due</emph>, <emph>i.</emph> la superbia et la 'nvidia; <emph>che</emph>, <emph>i.</emph> le quali piaghe, imperochè ogni vitio è piaga d'anima, <emph>si richiuggono</emph>, si saldano, <emph>per esser dolente</emph>, per pentimento.</p></div3>
<div3><head>vv.  82-90</head>
<lg><l>Chom'io volevo dicer: "Tu m'appaghe"</l>
<l>vidimi giunto in su l'altro gyrone,</l>
<l>sì che tacer mi fer le luce vaghe.</l></lg>
<lg><l>Quivi m'apparve in una visione</l>
<l>extatica di subito esser tracto</l>
<l>et veder in un tempio più persone,</l></lg>
<lg><l>Et una donna in su l'entrar con acto</l>
<l>dolce di madre dicer: "Figluol mio</l>
<l>perc'hai tu così verso noi facto?</l></lg>
<lg><l>Ecco dolenti lo tuo padre et io</l>
<l>ti cercavamo", et chome qui si tacque,</l>
<l>ciò che parea prima dispario.</l>
</lg>
<p>[82-84] Voleva Danthe rispondere a Virgilio <emph>Tu m'appaghi</emph>, <emph>i.</emph> tu mi sadisfai. Ma perchè già era <emph>giunto</emph> al terzo <emph>girone</emph>, gl'occhi suoi <emph>vaghi</emph> cioè vagabundi nel vedere el nuovo luogho lo rimossono da tal risposta; et certo havendo inteso Danthe apieno le ragioni di Virgilio, se havessi havuto otio gli rispondeva. Ma occupato da chosa improvisa, pretermesse la risposta. Il che significa che le chose non necessarie, benchè habbino qualche officio in sè et in otio fussi bene a riferirle, nientedimeno quando occorre chosa nuova necessaria, le dobbiamo lasciare indrieto.</p>
<p>[85-87] <emph>Quivi mi parve in una visione Extasica</emph>: "extasis" significa elevamento di mente. Questo è quando la nostra mente non alienata da stupore alchuno di corpo, ma sciolta da quello, et in sè riccolta, et alienata da' sensi non per revelatione, ma per forte imaginatione, la quale in forma la rapisce tutta a sè, che niente altro opera, ma è sì legata da alchuna fixa cogitatione, et sì occupata in quella, che niente altro intende, et nessuna altra potentia dell'anima s'aopera, perchè tutta la mente è fixa in quel solo pensieri; in questa extasi gli parea esser tirato in un luogho, ove eron molte persone. Qui vuole dimostrare, che era tutto in quella cogitatione, nella quale pensava quando Cristo anchora fanciullo venne a predicare nel tempio in presentia di molta plebe de' sacerdoti, et degli scribi, et pharisei. Et la madre et Ioseph cercandolo stectono tre dì, che nol poteano trovare. Et però dice <emph>et vedere in un tempio più persone</emph>.</p>
<p>[88-90] Entrando nel gyrone, ove si purga l'ira, dimostra, che ci dobbiamo preporre nella mente gl'exempli della patientia, chome fu nella Vergine Madre, la quale patientemente sopportò. Et dolcemente riprese el figluolo dicendo: "quid fecisti nobis? Ego et pater tuus dolentes querebamus te". Et perchè al presente el poeta è montato nel cerchio dell'ira, richiede el luogho la diffinition di quella. Diremo adunque che ira è fiamma spirituale, et ribollimento di sangue intorno al chuore a fare vendecta. Onde el psalmista: "incenderunt igni sanctuarium tuum in terra". <emph>Item</emph> è ira furore d'animo, el quale dalle parti interiori corre all'exteriori. Et chome del fuocho naturale nasce fumo, che fa el luogho tenebroso, chosì da questo sale fumo al celebro, et acciecha lo 'ntellecto. Di qui Iob: "caligavit ad indignationem oculos meos". Et Aristotele: "due cose sono contro al consiglo. La frecta, et l'ira". Et el psalmista: "ascendit fumus in ira tua. Ignis a facie eius exarsit. Item supercecidit ignis, et non viderunt solem iustitie". Et altrove: "turbatus est a furore oculus meus". Et Paolo a gl'Ephesii: "non occidat sol super iracundiam vestram". L'ira debilita l'huomo. Fallo incrudelire. Corrompe e buon costumi, et abbrevia la vita.</p></div3>
<div3><head>vv.  94-99</head>
<lg><l>Indi m'apparve un'altra con quell'acque</l>
<l>giù per le gote che 'l dolor distilla</l>
<l>quando da gran dispecto in altru' nacque,</l></lg>
<lg><l>Et dire: "se tu se' sir della villa</l>
<l>del cui nome fra dei fu tanta lite,</l>
<l>et onde ogni scientia disfavilla,</l></lg>
<lg><l>Vendica te di quelle braccia ardite</l>
<l>ch'abbracciar nostra figla o Pisystrato".</l>
<l>E 'l signor mi parea benigno et mite,</l></lg>
<lg><l>Risponderli con viso temperato:</l>
<l>"Che faren noi a chi mal ne disira</l>
<l>se que' che ci ama è per noi condennato?".</l>
</lg>
<p>Dopo l'exemplo della patientia di Maria, pone la patientia di Pisistrato tyranno atheniese. Chostui fu huomo pieno di philosophia et d'eloquentia, et in forma si conciliò la plebe, che diventò tyranno d'Athene, et anni trentaquattro in quella regnò. Havea costui una figluola molto bella, la quale un nobile giovanetto acceso del suo amore non dubitò scontrandola baciare. Adirossene la madre, et desiderava concitare Pysistrato alla vendecta. Ma lui patientissimo sorridendo dixe: "Che faremo noi, a chi ci ha in odio, se voglamo nuocere a chi ci ama?". Et per queste due visione dimostra che chi si vuole purgare dell'ira, debba havere queste cogitationi fixe nella mente.</p>
<p>[94-96] <emph>Inde m'apparve un'altra</emph>, questa fu mogle di Pisistrato, <emph>con quelle acque</emph>, con quelle lacrime, <emph>che 'l dolore distilla</emph>. Poi pone le parole, che usò la donna per accendere el marito ad ira.</p>
<p>[97-99] <emph>sir della villa</emph>: l'uno vocabolo et l'altro è franzese, et <emph>sire</emph> in quella lingua significa signore, et <emph>villa</emph> significa ciptà, et Athene, la qual non nomina, ma discrive dicendo, <emph>dalla villa Del cui nome fu tanta lite</emph> et dissensione, et controversia <emph>fra dei</emph>, cioè tra Minerva et Neptunno. Scrivono che havendo Cecrope antiquissimo Re d'Athene restaurata la ciptà, pensava chome quella denominassi. Ma apparendo a un tempo due prodigii, imperochè in un luogho disubito gran copia d'acqua, et nell'altro nacque uno ulivo. Et perchè l'acqua è consecrata a Neptunno, et l'ulivo a Minerva, congregò el popolo per vedere chi havea più favore di questi dei. Et finalmente tutte le femmine dectono favore a Minerva, et e maschi a Neptunno; et perchè el numero delle femmine fu più una, obtenne Minerva, la quale e Greci chiamano Athena. Et per questo la ciptà fu decta Athene da llei. Dipoi per placare Neptunno, el quale gonfiando el mare, allagava la ciptà, feciono per publico decreto gl'Atheniesi, che per l'advenire le femmine non si ragunassino più a dare suffragii. Et nessuna potessi haver nome Athena. Et nessuna figluola potessi havere el nome della madre. Altri dicono, che in questa contentione Neptunno percosse la terra con la sua maza decta tridente, et subito ne nacque un cavallo; et Minerva percosse con l'asta et nacque uno ulivo. Et perchè el cavallo è animale bellicoso, et annuntia guerra, onde Virgilio: "bello armantur equi, bellum per armenta minantur". Et l'ulivo significa pace, piacque di nominare la ciptà dalla dia, che mostrava pace. El cavallo, che produxe Neptunno è decto da alchuno poeta Scythio, da alchuno Syrone, da alchuno Arione; <emph>et onde ogni scientia disfavilla</emph>: havea lecto in Cicerone Danthe: "omnium bonarum artium inventrices Athenis". Et certo fu questa ciptà comune domicilio a tutti e philosophi. Il che perchè è cosa notissima, non m'affatico dimostrare. Solo questo in laude sua diremo, che Platone tanto philosopho ringratiava Idio di cinque chose prima che fussi nato huomo et non bruto, maschio et non femmina, greco et non barbaro, Atheniese et non Thebano, et ne' tempi di Socrate.</p></div3>
<div3><head>vv.  106-111</head>
<lg><l>Poi gente accese vidi in foco d'ira</l>
<l>con pietre un giovinecto ancider, forte</l>
<l>gridando a sè pur: "Martyra martyra!"</l></lg>
<lg><l>Et lui vedea chinarsi per la morte</l>
<l>che l'agravava già, inver la terra,</l>
<l>ma de gl'occhi facea sempr'al ciel porte</l></lg>
<lg><l>Pregando l'alto syre in tanta guerra</l>
<l>che perdonassi a' suoi persecutori</l>
<l>con quello aspecto che pietà diserra.</l>
</lg>
<p>Questo è el terzo exemplo, el quale può rivocare dall'ira, et ridurre a placabilità ogni infiammato chuore; considerando che Stephano protomartire, benchè a gran torto fussi lapidato, et non solamente morto a torto, ma crudelmente morto. Nientedimeno pregava per chi l'uccidea. Stephano chome è ne gl'<emph>Acti de gl'appostoli</emph>, dopo la morte di Cristo pieno di gratia et di forteza, facea segni et miracoli in Hierusalem. Ma non potendo certi della synagoga resistergli nella disputatione, introduxono falsi testimonii, che l'accusassino, che era contro a Dio et Moysè. Alla quale accusatione benchè lui acremente, et con vera sapientia, si difendessi, et affermassi, che vedessi e cieli aperti, et Hiesù che stava alla dextra, nientedimeno per invidia lo tiroron fuori della synagoga; et lapidoronlo. Il perchè tanto huomo ingiustissimamente et con l'oratione da noi disopra posta, franchamente sostenne el martyrio, et fu el primo martyre dopo la passion di Cristo.</p>
<p>[106-108] <emph>accese in foco d'ira</emph>: ben dixe <emph>accese</emph>, perchè ira è accension di sangue intorno al cuore.</p>
<p>[107-111] <emph>Et vedevo lui chinarsi</emph>: chome aggravato per la morte; <emph>al ciel porte</emph>: sono gl'occhi porte et finestre dell'animo.</p></div3>
<div3><head>vv.  115-138</head>
<lg><l>Quando l'anima mia tornò di fori</l>
<l>alle chose che son fuor di lei vere</l>
<l>i' ricognobbi in me non falsi errori.</l></lg>
<lg><l>Lo duca mio, che mi potea vedere</l>
<l>farmi chom'huom che del somno si slega,</l>
<l>dixe: "Che hai che non ti puo' tenere</l></lg>
<lg><l>Ma se' venuto più che meza lega</l>
<l>velando gl'ochi et con le gambe avvolte,</l>
<l>a guisa di cui vino o somno piega?".</l></lg>
<lg><l>"O dolce padre mio, se tu m'ascolte</l>
<l>i' ti dirò - dix'io - ciò che m'apparve</l>
<l>quando le gambe mi furon sì tolte".</l></lg>
<lg><l>Et el: "Se tu havessi cento larve</l>
<l>sovra la faccia, non mi sarien chiuse</l>
<l>le tue cogitation quantunque parve.</l></lg>
<lg><l>Ciò che vedesti fu perchè non scuse</l>
<l>d'aprire lo cor all'acque della pace</l>
<l>che dell'etherno fonte son diffuse.</l></lg>
<lg><l>Non domandai "Che hai?" per quel che face</l>
<l>chi guarda pur con l'occhio che non vede</l>
<l>quando disanimato el corpo giace,</l></lg>
<lg><l>Ma dimandai per darti forza al piede;</l>
<l>chosì frugar conviensi e pigri, lenti</l>
<l>a usar lor vigilia quando riede".</l>
</lg>
<p>[115-117] Seguita dimostrando, che dopo questa extasi et fixa imaginatione l'<emph>anima</emph> sua, la quale era al tutto raccolta in se medesima, <emph>tornò fuori</emph>, <emph>i.</emph> si rivolse alle chose, le quali erono <emph>vere fuori di lei</emph>, che non è altro se non considerare alle chose; et riconobbi e miei errori non falsi: imperochè uscendo di quella fixa imaginatione, riconobbe, che l'anima sua era ita errando, <emph>i.</emph> discorrendo per chose vere. "Error" in latino significa progresso d'andare sanza certo fine.</p>
<p>[118-120] <emph>El duca mio</emph>: Virgilio l'havea veduto andare titubando, et vacillando, <emph>i.</emph> balenando et inciampando, chome fa chi è oppresso, o dal somno, o dall'ebrietà.</p>
<p>[121-123] Et hor le vedea quasi chome si destassi, domanda perchè sia ito <emph>più che meza lega</emph> a quel modo.</p>
<p>[124-126] Et Danthe s'apparechia a rispondergli.</p>
<p>[127-129] Ma Virgilio gl'interrompe le parole dicendo, che quando con <emph>cento larve</emph>, <emph>i.</emph> maschere, lui si volessi celare, non potrebbe occultargli una delle sue <emph>parve</emph>, <emph>i.</emph> piccole, <emph>cogitationi</emph>. Et questo è verissimo. Imperochè el senso et la ragione inferiore non può pensare chosa alchuna, che la ragion superiore non se n'accorga. Adunque nol dimanda Virgilio per sapere, ma per haver commodità d'excitarlo et sollecitarlo, et rimuover da llui ogni pigritia.</p>
<p>[130-132] <emph>Ciò che vedesti</emph>: questa vision ti venne, acciochè tu <emph>non scuse</emph>, <emph>i.</emph> non ricusi, <emph>aprire el cuore all'acque della pace</emph>, <emph>i.</emph> volere con l'acqua della pace spegnere el fuoco, che l'ira ha acceso nel cuore. Imperochè se l'ira è fuoco, la carità, che spegne l'ira, sarà acqua, la quale viene dal fonte di Dio. Imperochè Idio è carità, et chi sta in carità, sta in Dio, et Dio in lui.</p>
<p>[133-135] <emph>Non domandai</emph>: io Virgilio non domandai te Danthe, <emph>per quel</emph> rispecto, <emph>che face</emph>, cioè che fa domandare colui che <emph>guarda pur con l'occhio</emph> corporale, el quale <emph>non vede</emph> dopo la morte, <emph>quando el corpo giace disanimato</emph>, cioè sanza anima. La sententia è che chi guata solamente con l'occhio corporale, non può vedere le cogitationi del chuore. Et però domanda per sapere.</p>
<p>[136-138] Ma io non domandai per sapere, ma <emph>per darti forza al piede</emph>, <emph>i.</emph> per sollecitarti, perchè è cosa conveniente <emph>frugare</emph>, <emph>i.</emph> pugnere, chome si pugne el bue, che vada; <emph>a usar lor vigilia quando riede</emph>: quasi dica: tu se' stato quasi adormentato in questa tua visione, hora excitato et desto usa la <emph>vigilia</emph>, <emph>i.</emph> spendi et dispensa bene el tempo, nel quale se' desto, et non lo perdere. Et insomma perchè è optimo el salustiano precepto: "nam et antea consulto, et ubi consulueris mature, facto opus est". Dimostra che havendo lui per la visione optimo consiglo, debba hora con celerità adempierlo, et mecterlo ad executione.</p></div3>
<div3><head>vv.  139-145</head>
<lg><l>Noi andavamo ver lo vespro attenti</l>
<l>oltre quanto potean gl'occhi allungarsi</l>
<l>contr'a raggi serotini et lucenti.</l></lg>
<lg><l>Et ecco a ppoc'a ppoco un fumo farsi</l>
<l>verso di noi chome la nocte obscuro,</l>
<l>nè da quel era loco da cansarsi.</l></lg>
<lg><l>Questo ne tolse gl'occhi et l'aer puro.</l>
</lg>
<p>[139-141] <emph>Andamo</emph> inverso <emph>vespro</emph>, <emph>i.</emph> inverso occidente. Imperochè chome le parti orientali si chiamano matutine, perchè ivi apparisce l'aurora, la quale e Latini chiamano "matuta", chosì l'occidentali sono decte vespro, perchè vespro stella di Venere spesso la sera v'apparisce, et andavano attenti riguardandosi tanto innanzi, quanto portavan gl'occhi <emph>contro a' razi serotini</emph>, <emph>i.</emph> a' raggi del sole della sera.</p>
<p>[142-145] Et quanto più andavano, più s'appressavano a una nebbia più obscura che la nocte, la quale occupava sì quella parte del girone, che chi volea passarvi, non potea cansarsi da quella. Questa nebbia tolse gl'occhi a Dante, <emph>i.</emph> la facultà del vedere, et <emph>tolse l'aere puro</emph>, sanza el quale non si può vedere. Pone adunque el poeta, che in queste tenebre si purghino l'anime degl'irati perchè riconoschino che 'l furore dell'ira acciecha la mente, et leva el lume della ragione; onde quella rimane in tenebre. Adunque quando l'huomo iracundo considera questa obscuratione et tenebra, duolsi del suo peccato; et cerca uscirne seguitando la ragione, chome lui finge haver seguitato Virgilio. Et certo è non piccolo stimolo all'animo conoscere haver peccato, et haver lasciato la virtù, perchè l'uno lo induce a penitentia et odio del vitio, l'altro ad amore et cupidità della virtù. Et questo satisfà in luogo di pena a chi ci salvò dicendo nello evangelio: "nolo mortem peccatoris, sed ut convertatur et vivat". Per questo el superbo s'ahumilia sotto el peso. Et lo invidioso cuce gl'occhi per non vedere. Et lo iracundo riconosce la sua cecità.
</p></div3></div2>
<div2><head>XVI</head>
<argument><p>CANTO .XVI. DELLA SECONDA CANTICA DI DANTHE</p></argument>
<div3><head>vv.  1-15</head>
<lg><l>Buio d'inferno et di nocte privata</l>
<l>d'ogni pianeta, socto pover cielo,</l>
<l>quant'esser può di nuvol tenebrata,</l></lg>
<lg><l>Non fece al viso mio sì grosso velo</l>
<l>chome quel fumo ch'ivi ci coperse,</l>
<l>nè a sentir di così aspro pelo,</l></lg>
<lg><l>Che l'occhio stare aperto non sofferse,</l>
<l>onde la scorta mia saputa et fida</l>
<l>mi s'accostò, et l'humero m'offerse.</l></lg>
<lg><l>Sì chome ciecho va drieto a sua guida</l>
<l>per non smarrirsi et per non dar di cozo</l>
<l>in chosa che 'l molesti o forse ancida,</l></lg>
<lg><l>N'andava io per l'aer amaro et sozo</l>
<l>ascoltando el mio duca che diceva</l>
<l>pur: "Guarda che da me tu non sia mozo".</l>
</lg>
<p>Non muta materia in questo sextodecimo canto el poeta. Ma seguitando descrive l'obscurità della nebbia, nella quale entrò, et l'anime, che in quella si purgavano.</p>
<p>[1-3] <emph>Buio di nocte</emph>: era stato Danthe nelle tenebre infernali al tempo della nocte, et dove non si vede in cielo alchun pianeta. Ma ogni chosa è ricoperto di nuvoli. Onde 'l <emph>cielo</emph> è <emph>povero, Quanto esser può</emph>.</p>
<p>[4-6] Et nientedimeno chosì facte tenebre non feciono chosì <emph>grosso velo</emph> agl'occhi suoi, quanto el presente fumo; per le quali parole dinota, che nessun peccato induce tanta cecità di mente, quanto l'ira. Questo velo et coprimento de gl'occhi havea due inconmodi. Prima perchè era grosso, onde non potea essere diaphano et trasparente in forma, che la vista lo trapassasse, chome trapassassi un soctil velo. Dipoi era di peli aspri, e quali pugnevano gl'occhi, a chi gl'avessi aperti, chome adunque poteva vedere alchuna chosa, havendo agl'occhi grosso velo, et bisognando tenergli chiusi? Et certo l'ira al tutto acciecha la mente. Et gli stimoli, che in quella c'infuriano a piglar la vendecta, non ci lasciano aprir gl'occhi della mente a considerare la ragione.</p>
<p>[7-9] <emph>Onde la scorta mia saputa et fida</emph>: non può uscire Danthe di tal fumo, se non seguita Virgilio, perchè el senso et l'appetito non può uscire della cecità dell'ira, se non pigla per guida la ragione; <emph>saputa et fida</emph>: queste due chose si ricerchano in chi ci dà consiglo, prima doctrina et prudentia, per la quale sappia; dipoi fede, per la quale vogla bene reggerci; <emph>mi s'accostò</emph>: quando la ragione s'accosta all'appetito, non può errar l'appetito; <emph>et l'homero m'offerse</emph>: mi porse la spalla, acciochè appoggiandomi a llui, che vedea, io non percotessi; per la spalla intendi la forteza, perchè chome gl'homeri et la spalla sostiene ogni peso, chosì la forteza ci difende, che l'ira non ci vince. Et certo la ragione corrobora et affortifica l'appetito a resistere all'ira.</p>
<p>[13-15] <emph>guarda che da me tu non sia mozo</emph>: è admonito l'appetito dalla ragione, che lui guardi di non esser <emph>mozo</emph>, <emph>i.</emph> separato dalla ragione. Imperochè ogni sua cupidità diventa infinita et bestiale.</p></div3>
<div3><head>vv.  16-33</head>
<lg><l>Io senti' voci et ciaschuna pareva</l>
<l>pregar per pace et per misericordia</l>
<l>l'angel di Dio che le peccata leva.</l></lg>
<lg><l>Pur "Agnus Dei" eron le loro exordia;</l>
<l>una parola in tutt'era et un modo,</l>
<l>sì che parea tra essi ogni concordia.</l></lg>
<lg><l>"Quai son spirti maestro ch'io odo?"</l>
<l>dix'io; et egli a me: "Tu 'l vero apprendi,</l>
<l>et d'iracundia van solvendo el nodo".</l></lg>
<lg><l>"Hor tu chi se' che 'l nostro fumo fendi</l>
<l>et di noi parli pur chome se tue</l>
<l>partissi anchora lo tempo per calendi?".</l></lg>
<lg><l>Chosì per una voce decto fue,</l>
<l>onde 'l maestro mio dixe: "Rispondi,</l>
<l>et dimanda se quinci si va sue".</l></lg>
<lg><l>Et io: "O creatura che ti dimondi,</l>
<l>per tornar bella a colui che ti fece,</l>
<l>maravigla udirai se mi secondi".</l>
</lg>
<p>[16-18] Sentiva l'anime, le quali purgavano l'ira, <emph>pregare per pace, et per misericordia</emph>: le quali sono opposite all'ira, che sempre cerca guerra et vendecta.</p>
<p>[19-21] Et dicevono "Agnus Dei, qui tollis peccata mundi, miserere nobis", et così pregavano misericordia. Et "Agnus Dei, qui tollis peccata munti, dona nobis pacem", in questo modo pregando per la pace; <emph>una parola era in tutti et un modo</emph>: tutti dicevono le medesime parole et a un modo, il che dimostra essere in loro somma concordia, et con questa solvevano el nodo d'iracundia, la quale è tutta discordia.</p>
<p>[25-27] <emph>partissi anchor lo tempo per calendi</emph>: cioè chome se anchora fussi vivo. Imperochè l'anime spoglate del corpo, perchè sono inmortali, non senton discorso di tempo, ma noi, che viviamo, dividiamo el tempo per anni et mesi, et dì, et hore, et minuti. Et calende si chiamano in latino e primi dì del mese. Et perchè mi pare chosa non inutile, et assai gioconda intendere apuncto e dì del mese notati dagl'antichi, ripeteremo alquanto più di lontano con che ordine et numero di dì gl'antichi segnassino e loro anni. Tra tucti gl'huomini adunque gl'Egyptii hebbono ne' primi tempi l'anno perfecto et absoluto, imperochè essendo loro periti in astronomia, vidono che finiti trecento sexantacinque giorni, et la quarta parte d'un dì, el sole ha già discorso tutto el cerchio del zodiaco, et ritorna al primo grado dell'ariete, donde di principio s'era partito. Il perchè havevono l'anno loro di mesi dodici. Ne' quali distribuivono giorni .ccc.lx. dandone a ciaschun mese trenta. Dipoi ne collocavano tra agosto et septembre giorni cinque, che avanzavano, et de' quattro anni l'uno computavano nell'anno .ccc.lxvi. dì per consumare quella quarta parte, che avanzava ogni anno. Appresso de' Greci fu vario costume. Imperochè quegli d'Arcadia facevono gl'anni di tre mesi. Gl'Acarnani di sei. Gl'altri di trecento cinquanta quattro giorni. Romolo appresso de' Romani ordinò dieci mesi, cominciando el mese nel primo dì, che si vedeva la luna nuova. Et instituì, che el pontefice minore, veduta la luna nuova, lo dinuntiassi a un altro sacerdote chiamato re sacrificulo, et ambe due questi convocassino el popolo in Capitolio, et annuntiassino quanti dì v'avanzassino insino alle none. Adunque questo primo dì del mese chiamorono calende da quella invocatione del popolo, perchè "calare" significa chiamare et convocare. Et perchè interviene per certe cagioni, che la luna non si vede sempre in un tempo, intervenne, che nel primo anno, alquanti mesi furono di trenta dì, alquanti di trentuno. El quale ordine dipoi observorono ne' sequenti anni; furono adunque di .xxx. dì sei: aprile, giugno, agosto, septembre, novembre, et dicembre. Gl'altri quattro di .xxxi. El principio dell'anno era martio decto chosì da Marte. El quale Romolo affermava essere suo padre. Et in questo mese le vergini vestali rinnovavano el fuoco nell'altare di Vesta. Pagavansi e salari. Allogavansi le gabelle. Et le matrone facean convito a' servi per havergli poi più prompti a' servigi di tutto l'anno. El secondo mese chiamorono aprile da Venere, la quale fu madre d'Enea, onde hebbono origine e Romani, imperochè in greco Haphrodite significa Venere. Altri dicono che havendo Romolo denominato el primo mese da Marte ucciditore d'huomini, perchè è pianeta significatore di guerre, et da Homero detto "andriphonte", <emph>i.</emph> homicida, volle, che 'l secondo havessi nome da Venere, pianeto benivolo et apto a procreare, et a mitigare la malignità di Marte. Onde veggiamo che la natura ha ordinato, che anchora ne' dodici segni del zodiaco dopo ariete domicilio di Marte, seguiti el tauro domicilio di Venere. Et similmente innanzi allo scorpione di Marte è la libra di Venere, acciochè co' domicilii della benigna Venere si temperi el martiale furore; altri dicono, che non si chiama el mese haprile da Venere, ma aprile sanza .h., perchè in quello la terra innanzi congelata et ristrecta pel freddo s'apre a produrre novelli fiori et frondi. Onde gl'Atheniesi lo chiamano Anthesterion, quasi potente in fiori, perchè allora ogni chosa fiorisce. Dipoi havendo diviso Romolo el popolo in due parti, in maggiori, <emph>i.</emph> vecchi, et iuniori, <emph>i.</emph> giovani, el tertio mese da' maggiori fu chiamato maggio. Et el quarto da' iuniori fu chiamato giugno. Gl'altri mesi furono denominati dal numero, et dopo giugno quarto mese seguita quintile, sextile, septembre, octobre, novembre, et dicembre. Ma dipoi C. Iulio Cesare volle che quintile fusse chiamato da sè Iulio; et Augusto instituì, che sextile fusse nominato augusto. Questo adunque fu el primo anno composto di dieci mesi, et di .ccc.iiii. giorni. El quale numero non si concordava nè col solare nè col lunare corso. Onde spesso o la state veniva nel verno, o el verno nella state. Il perchè Numa Pompilio secondo Re, et successore di Romolo, o per naturale prudentia, o per greca doctrina, arrose al numero già posto .L. giorni. Et fece l'anno di trecento sexantaquattro dì, et aggiunse due mesi, e quali fece di ventinove giorni l'uno, toglendo e dì .L. arroti et sei dì da sei mesi, e quali erono di giorni .xxx. El primo di questi due chiamò Ianuario da Iano, el qual è idio de' principii delle chose, et volle che fusse principio dell'anno. El secondo chiamò Februo idio delle purgationi. Onde "februa" significa purgatione. Dipoi intendendo che el numero dispari è più perfecto che 'l pari, arrose un giorno a gennaio. Onde risultoron due chose. La prima, che l'anno hebbe tutto el numero inpari, <emph>i.</emph> caffo, cioè .ccc.lv. giorni. La seconda che tutti e giorni de' mesi furono in numero caffo, essendone quattro di .xxxi. et septe di ventinove. Et febbraio lasciò in numero pari, et minor che gl'altri, perchè essendo lui consacrato agli dii infernali, et faccendosi in quello sacrificii purgativi all'anime de' morti, giudicò che havessi et minor numero, et pari, che è men perfecto. Ridocto Numa l'anno in questa forma, benchè non perfecta, perchè non quadra al corso solare, el quale è di .ccc.lxv dì, et hore sei, seguitò la consuetudine de' Greci, a' quali avanzando ogni anno giorni undici, intercalavano in ciaschuno octavo anno giorni novanta. Ma nacque errore per quel giorno più arroto da Numa. Il perchè instituirono, che in ogni vigesimo quarto anno, che era la tertia intercalatione, s'interponessino non novanta, ma sexanta sei dì. Et in questo modo andava di pari numero col greco el romano anno. È nientedimeno dubio, chi trovassi questo intercalare, <emph>i.</emph> interporre, de' dì a Roma. Imperochè M. Licinio l'attribuisce a Romulo, Valerio Antias a Numa, Iunio a Servio Tullio Re. Tuditano a' dieci huomini delle leggi delle dodici tavole. Ma in processo di tempo adivenne, che tale intercalatione per alchuna loro relione alchuna volta s'intermesse. Alchuna volta si fece innanzi al tempo. <emph>Preterea</emph> non si tenne conto delle sei hore, le quali avanzavano ciaschuno anno. Onde in tre intercalationi trascorrevano sei giorni. Ma C. Iulio Cesare nel suo tertio consolato deliberando correggere gl'errori, prima consumò tutti e giorni trascorsi, et fece quello anno di quattrocento quaranta tre dì; dipoi ordinò che l'anno fussi di .ccc.lxvi. dì, et la quarta parte d'un dì, et riduxe e mesi in quel numero che sono al presente, et di quattro anni l'uno intercalò un giorno, per consumare quattro volte sei hore, che avanzano ogni anno, et tal dì collocò nel mese di febbraio, et dopo el vigesimo tertio dì, et instituì che 'l vigesimo quarto giorno, si contassi due volte, et perchè quello dì in latino è decto "calendas", et due volte si dice "bis", però lo chiamano "bis sexto". <emph>Preterea</emph> di tutti e dì del mese, tre solamente haveano proprio nome. El primo nome chiamavano calende, el quale è nel primo dì. El secondo chiamavono none, et era in quattro mesi, martio, maggio, luglo, et Octobre, el septimo dì del mese, negl'altri el quinto; dipoi otto giorni dopo le none erono "idus". Adunque ne' quattro erono nel quintodecimo. Et ne gl'altri nel tredecimo dì del mese. Et questo sia a sufficientia per la dichiaratione di questo luogho.</p>
<p>[31-33] <emph>maravigla udirai</emph>, imperochè ti sarà maravigla udire ch'io sia vivo, <emph>se mi secondi</emph>: se mi seguiti.</p></div3>
<div3><head>vv.  34-48</head>
<lg><l>"Io ti seguirò quanto mi lece</l>
<l>- rispose -, et se veder fummo non lascia</l>
<l>l'udir ci terrà giunti in quella vece".</l></lg>
<lg><l>Alhora i' cominciai: "Con quella fascia</l>
<l>che la morte dissolve men vo suso,</l>
<l>et venni qui per l'infernale ambascia.</l></lg>
<lg><l>Et se Dio m'ha in sua gratia richiuso,</l>
<l>tanto che vuol ch'i' vegha la suo corte</l>
<l>per modo tutto fuor del modern'uso,</l></lg>
<lg><l>Non mi celar chi fusti anzi la morte</l>
<l>ma dilmi, et dimmi s'io vo ben al varco,</l>
<l>et tue parole fien le nostre scorte".</l></lg>
<lg><l>"Lombardo fu', et fu' chiamato Marco;</l>
<l>del mondo seppi, et quel valore usai</l>
<l>del qual ha hor ciaschun disteso l'arco.</l></lg>
<lg><l>Per montar su dirittamente vai".</l>
<l>Chosì rispose et aggiunse: "Io ti pregho</l>
<l>che per me prieghi quando su sarai".</l>
</lg>
<p>[34-36] Risponde l'anima <emph>Io ti seguirò, quanto mi lece</emph>: <emph>i.</emph> m'è lecito. Imperochè non gl'era lecito seguirlo, se non quanto teneva el fumo, del quale non potea uscire prima che fussi purgato; <emph>et se 'l fumo non ci lascia veder</emph> l'un l'altro, et per questo ci potremo smarrire nell'andare, <emph>l'udire</emph> parlando insieme ci serviva a non ci smarrire; <emph>in quella vece</emph>: in quello scambio.</p>
<p>[37-39] <emph>Alhora incominciai</emph> a parlare et dixi; <emph>io men vo suso</emph> inverso 'l cielo <emph>con quella fascia, Che la morte dissolve</emph>, et corrompe. Et questo è el corpo, el quale per la morte si corrompe, et è fascia dell'anima, perchè la collega drento a sè. Onde e Greci chiamano el corpo "demas" quasi legame dell'anima, perchè "deo" significa lego.</p>
<p>[40-45] <emph>Et se Dio m'ha in sua gratia richiuso</emph>: dimostra che havendolo Idio tanto chiuso drento alla gratia sua, che gl'ha conceduto, che <emph>fuori del moderno</emph> et consueto <emph>uso</emph> possa andare in ciel col corpo, lui non gli debba <emph>celare chi fu</emph>, chome si chiama. La gratia, che el poeta finge haver havuta di salire in cielo vivo, allegoricamente è haver potuto vincere le lusinghe et illecebre de' vitii, et entrare nelle virtù purgatorie, et con quelle venire finalmente alle virtù dell'animo già purgato, dove acquistiamo el sommo bene, perchè diventiamo apti a fruire el divino conspecto.</p>
<p>[46-48] <emph>Lombardo fui</emph>, <emph>et fui chiamato Marcho</emph>: Marcho fu vinitiano, gentile huomo, et exercitato in disciplina militare, liberale et inimico dell'otio, et della vita de' poltroni, ma prono all'ira et <emph>maxime</emph> a quello sdegno, che suole essere in animo gentile; riferisce di costui l'Imolese, che essendo in prigione et aggravato da tagla impossibile a llui, pregò per lettere messer Ricciardo da Camino signor di Travisi suo anticho amicho, che non lo lasciassi marcire in carcere. Messer Ricciardo ordinava con molti signori di Lombardia, che ciaschuno conferisse per pagamento della tagla quella portione gli piacessi. Sentillo Marcho et mosso a sdegno riscripse a Ricciardo voler più tosto morire, che restare obligato a tanti. Vergognossene Ricciardo, et di sua propria pecunia pagò tutta la tagla; chostui prophetò al conte Ugolino tyranno di Pisa l'ira, che Idio havea a concepere verso di lui. Tenea chostui pratica con molti signori, nè altro studiava, che riconciliare et reintegrare l'amicitie; <emph>del mondo seppi</emph>: fui experto nelle chose civili, et active, le quali sono decte mondane, perchè sono momentanee et transitorie, non perchè non si possino, et debbino, governare virtuosamente con le virtù morali, et gran merito acquista appresso a Dio et a gl'huomini, chi s'exercita et affatica in constabilire la pace et la tranquillità. Il che è officio di carità, virtù richiestaci sopra ogn'altra virtù; <emph>et quel valore usai</emph>: quelle virtù morali, et quella liberalità <emph>dal qual</emph> valore hora <emph>ciaschuno</emph> huomo si parte et più non l'usa.</p></div3>
<div3><head>vv.  52-63</head>
<lg><l>Et io a llui: "Per fede mi ti lego</l>
<l>di far ciò che mi chiedi, ma io scoppio</l>
<l>dentro a un dubio, s'io non me ne spiego.</l></lg>
<lg><l>Prim'era scempio et hor è facto doppio</l>
<l>nella sententia tua, che mi fa certo</l>
<l>qui et altrove quello ond'io l'accoppio.</l></lg>
<lg><l>Lo mondo è ben chosì tutto deserto</l>
<l>d'ogni virtù, chome tu mi sone,</l>
<l>et di malitia gravido et coverto,</l></lg>
<lg><l>Ma priego che m'aditi la cagione</l>
<l>sì ch'io la veggi' et ch'io la mostri altrui,</l>
<l>che nel ciel uno, et un quaggiù la pone".</l>
</lg>
<p>[52-54] Promectegli la fede pregar per lui; et dipoi lo priega gl'absolva un dubbio, nel quale dice scoppiare, <emph>i.</emph> crepare. Et veramente chi è inviluppato in un dubio, nè se ne può sviluppare, ma quanto più ricerca, più vi si 'nviluppa, è simile a uno, che sia sì strecto, che non possa durare, che non scoppi; <emph>se io non me ne spiego</emph>: non explico me, <emph>i.</emph> non me ne sviluppo.</p>
<p>[55-57] <emph>Prima era scempio et hor è facto doppio</emph>: havea questa medesima sententia udita disopra da Guido del Duca, quando narrava degl'habitatori vicini ad Arno sì che era scempia. Hora udendola da Marco doventa doppia.</p>
<p>[58-63] <emph>Ma priego che m'aditi</emph>: <emph>i.</emph> apertamente mi mostri, chome colui, che col dito dimostra; <emph>è el mondo</emph>: <emph>i.</emph> tutti gl'huomini habitanti nel mondo, non solamente deserto, et destituito d'ogni virtù, ma anchora è ripieno d'ogni malitia; <emph>che nel cielo uno et un quaggiù la pone</emph>: perchè alchuno vuole, che la cagione de' nostri movimenti sia dalla 'nfluentia de' cieli, et alchuno <emph>la pone quaggiù</emph>, <emph>i.</emph> in noi et nel nostro libero arbitrio.</p></div3>
<div3><head>vv.  64-84</head>
<lg><l>Alto sospiro, che 'l duolo strinse in "hui",</l>
<l>misse fuor prima, et poi cominciò: "Frate</l>
<l>lo mondo è ciecho, et tu vien ben da lui.</l></lg>
<lg><l>Voi che vivete ogni ragion recate</l>
<l>pur suso al cielo, sì chome se tutto</l>
<l>movesse seco di necessitate.</l></lg>
<lg><l>Se così fussi in voi fora distructo</l>
<l>libero arbitrio, et non fora iustitia</l>
<l>per ben letitia, et per male haver lucto.</l></lg>
<lg><l>Lo cielo e vostri movimenti initia;</l>
<l>non dico tutti, ma posto ch'io 'l dica</l>
<l>lume v'è dato a bene et a malitia;</l></lg>
<lg><l>Et libero voler, che s'a ffaticha</l>
<l>nelle prime battagle col ciel dura,</l>
<l>poi vince tutto se ben si nutrica.</l></lg>
<lg><l>A maggior forza et a maggior natura</l>
<l>liberi sugiacete, et quella cria</l>
<l>la mente che 'l ciel non ha in sua cura.</l></lg>
<lg><l>Però se 'l mondo presente disvia</l>
<l>in voi è la cagione, in voi si cheggia,</l>
<l>et io te ne sarò hor vera spia.</l>
</lg>
<p>Marcho chome pieno di carità, et inverso l'humana generatione, si muove a compassione, chome un altro Heraclito, della cecità et ignorantia, la quale è in molti huomini, e quali si persuadono, che la influentia delle stelle, et de' cieli, possa tanto in noi, che siamo necessitati a fare ogni chosa, alla quale c'incliniamo; et niente possiamo fare sanza e movimenti di quegli. La quale opinione non solamente è heretica, et riprovata con verissime, et manifestissime ragioni da' christiani, ma anchora è contraria alla sententia di tutti e philosophi, auctori, et approvatori delle virtù morali, et della vita politica, et civile, e quali voglono, che in nostra podestà sia el bene e 'l male, et nessuna opera sia virtuosa o vitiosa, se non è volontaria et con nostra electione. Afferma Platone, che essendo l'anima humana creata <emph>inmediate</emph> da Dio sanza le seconde cause, è sopra e cieli. Et perchè la cosa superiore non può essere sotto la inferiore, seguita che nessuno influxo celeste può costrignere l'anima nè al vitio, nè alla virtù, chome più distesamente disopra habbiamo dimostro. Ma mentre che è nel corpo, et usa gli strumenti del corpo, ne' quali e cieli hanno arbitrio, può per questo accidente l'anima essere inclinata, ma non necessitata nè sforzata.</p>
<p>[64-66] Dolendosi adunque Marcho sospirò, et sospirando dixe <emph>hui</emph>, che è voce significatrice di dolore; <emph>lo mondo è ciecho</emph>: perchè cade in grandissime tenebre d'ignorantia, quando si crede, che le seconde cause che sono gl'influxi celesti, possin sopra all'anima nostra; <emph>et tu vien ben da llui</emph>: poi che se' in quella medesima opinione.</p>
<p>[67-69] <emph>Voi che vivete</emph>: questa è la ragione, che dimostra gl'huomini esser ciechi, conciosia che arrechino ogni cagione al cielo, <emph>i.</emph> attribuischino ogni cagione delle nostre operationi allo 'nfluxo celeste, chome se e cieli di necessità ci spignessino a fare, et non fare, et a operare o male o bene, secondo la natura di tale influxo, et noi non ce ne potessimo difendere. Il che se fussi sarebbe spento in noi el libero arbitrio. El quale non solo e teologi pongono, ma tutti e più excellenti philosophi lo confessano. Nè sarebbe virtù, la quale è habito electivo, nè vitio, se in nostra podestà non fusse potere eleggere el bene e 'l male.</p>
<p>[73-75] <emph>El cielo e vostri movimenti initia</emph>: secondo e theologi, et philosophi, et astrologi, e corpi celesti non hanno influentia, che necessiti l'anima rationale nè llo 'ntellecto, nè la volontà, nè el libero arbitrio, chome dimostra Ptolemeo nel <emph>Centiloquio</emph>, et Aristotile nel primo <emph>Perì Hermenias</emph>, et l'Aquinate <emph>Contro a' gentili</emph> afferma con l'auctorità d'Aristotile nel tertio <emph>Dell'anima</emph>, che e cieli non sono cagione delle nostre volontà, et electioni, <emph>de directo</emph>, ma possono inprimere ne' primi moti dell'animo, contr'a' quali possiamo resister con la ragione, et con libero arbitrio, col quale se eleggiamo bene, meritiamo, se male demeritiamo. Il che non è ne' primi moti. Perchè non sono in nostra podestà, ma influischono le stelle ne' moti corporei, e quali possono inclinare l'animo, ma non necessitare. Infiamma Marte la collora ad ira. Et questa muove l'animo. Ma lui per suo libero arbitrio può resistere. Similmente el sole col seme de l'huomo genera l'huomo. Ma non può infondervi l'anima rationale, la quale è solamente da Dio sanza mezo, la quale è più nobile che tutto el mondo sensibile, et le stelle sono corporali. Adunque non necessita el cielo l'anima. Il che se fusse, perirebbe el libero arbitrio. Et in somma è in noi primo l'appetito, dipoi la volontà rationale. L'appetito, chome primo ha el moto et inclinatione extrinseco dalla constellatione. La volontà ha el moto et inclinatione intrinseca dalla ragione. Et viene all'acto mediante el libero arbitrio. Et questa seconda volontà ci fa meritare o demeritare; <emph>ma posto ch'io 'l dica</emph>: benchè tutte le inclinationi nostre, et movimenti d'animo, procedessino da' cieli, nientedimeno <emph>lume v'è dato</emph>, <emph>i.</emph> v'è dato la ragione, et lo 'ntellecto, col quale conoscete el bene, et la virtù, et el male, et el vitio. Et certo è in voi libero arbitrio, et in vostra podestà eleggere quel voi volete. Adunque se <emph>s'affatica</emph> a resistere a que' primi movimenti, che e cieli principiano, epso <emph>dura</emph>, <emph>i.</emph> resiste, <emph>nelle prime battagle</emph>, che sono tra la inclinatione data dal cielo, et la ragione, la quale conoscendo quello essere male, desidera fuggirlo.</p>
<p>[76-78] <emph>poi vince tutto</emph>: imperochè se resiste al primo empito, diventa continente, et vince.</p>
<p>[79-81] <emph>A maggior forza et a maggior natura</emph>: l'animo humano è subgetto, non solamente a Dio, che è maggior forza et maggiore natura, che le seconde cause. Et niente dimeno è creata, ma rimane libera da Dio; <emph>et quella</emph>, maggior forza, <emph>crea La mente</emph> humana, la quale <emph>il cielo ha in sua cura</emph>: imperochè Idio non crea l'anima mediante le seconde cause, ma creala <emph>inmediate</emph>.</p>
<p>[82-84] <emph>Però</emph>: conchiude che <emph>se 'l mondo presente</emph>, <emph>i.</emph> le false opinioni, et depravati, et corropti appetiti, che havete nella virtù per la contagione, che dà el corpo all'anima, <emph>vi disvia</emph>, vi cava della recta via et della ragione, <emph>la cagione è in voi</emph>, havendo el libero arbitrio, <emph>in voi si cheggia</emph>: in voi si richiegga et si ricerchi.</p></div3>
<div3><head>vv.  85-96</head>
<lg><l>Escie di mano a llui che la vagheggia</l>
<l>pria che sia, a guisa di fanciulla</l>
<l>che ridendo et piangendo pargoleggia,</l></lg>
<lg><l>L'anima semplicetta che sa nulla,</l>
<l>salvo che mossa da lieto factore</l>
<l>volentier torna a cciò che la trastulla.</l></lg>
<lg><l>Di piccol ben prima sente sapore,</l>
<l>quivi s'inganna, et drieto ad esso corre</l>
<l>se guida o freno non torce suo amore.</l></lg>
<lg><l>Però convenne legge per fren porre,</l>
<l>convenne rege haver che discernesse</l>
<l>della vera ciptà almen la torre.</l>
</lg>
<p>[85-87] L'anima humana della quale habbiamo decto <emph>Escie di mano</emph>, è prodocta dalla potentia, <emph>di lui</emph>, d'esso Idio, el qual Idio <emph>la vagheggia</emph>: con piacere la considera, perchè chome dice nel <emph>Genesi</emph>: "viditque Deus omnia que fecerat, et erant valde bona". Imperochè Idio nella sua ethernità vede ciò che dipoi <emph>successive</emph> debba produrre nel tempo. Dico adunque, che l'anima humana <emph>escie di mano</emph> di Dio, <emph>i.</emph> è creata da lui; et non sanza cagione dixe <emph>escie</emph>, perchè si parte creata, non legata in forma, che non possa andare dove vuole, ma con libero arbitrio di poter tornare et non tornare; <emph>a guisa</emph>, a similitudine, <emph>di</emph> piccola <emph>fanciulla</emph> la quale <emph>pargoleggia</emph>, <emph>i.</emph> dimostra la sua pargola et tenera età, hor piangendo et hor ridendo. Imperochè chome la piccioletta fanciullina sanza prudentia mossa dall'appetito, et non dalla ragione, per piccola cosa piagne et ride. Et quasi dimostra che l'anima nostra naturalmente è disposta alle passioni et perturbationi.</p>
<p>[88-90] <emph>L'anima semplicetta, che sa nnulla</emph>: secondo l'opinione d'Aristotele, el quale vuole, che sia chome tavola biancha apta a ricevere ciò che vi s'imprime; <emph>salvo che mossa da lieto factore Volentier torna a cciò che la trastulla</emph>: è innato a ogni chosa creata somma cupidità di ritornare al suo principio, che è el creatore suo sommo bene. Adunque l'anima nostra creata da Dio, nel quale perchè è sommo bene, è somma letitia, naturalmente desidera congiugnersi con esso Idio. Ma cupida et desiderosa di questo sommo bene spesso s'inganna, perchè venuta novellamente nel corpo, non può anchora exercitare la ragione, la quale potrebbe conoscere el vero bene, et quello discernere dal falso. Usa adunque solamente e sensi et l'appetito col quale non può sentire sapore del sommo bene, che è Idio; ma sente sapore di piccolo bene, cioè de' beni temporali, et in quegli s'inganna. Imperochè e sensi aescati dalle voluptà, et da' piaceri delle chose terrene, stiman, che sia sommo quello, che o al tutto non è bene, o è molto piccol bene. Scrive rectissimamente Aristotile nel tertio <emph>Dell'anima</emph>: "bonum intellectus est ultima beatitudo". Et se el bene dello 'ntellecto è l'ultima beatitudine, seguita che sia Idio. Adunque questo cerca el nostro intellecto, se non è ingannato nello eleggere dal senso et dall'appetito. Conoscho che per dichiarare questo luogho sarebbe utile riferire molte chose, le quali narrai nel secondo libro delle nostre <emph>Disputationi Camaldulesi</emph>. Ma non patisce sì gran volume, che in ogni particulare sia molto prolipso.</p>
<p>[91-93] <emph>Di piccolo bene</emph>: non essendo anchora excitata la ragione, seguita el senso, che falsamente giudica, che e beni terreni dove è alchuno trastullo, sieno el sommo bene; <emph>se guida</emph>: se lo 'ntellecto nostro destandosi. Se doctrina o precepti di più docto huomo ammonendoci. Se la gratia di Dio illuminandoci; <emph>o freno</emph>, o legge divina et humana, <emph>non torce suo amore</emph>: non rivolge l'amore, che ha posto nelle chose terrene, et caduche, al celeste et sommo bene.</p>
<p>[94-96] <emph>Onde convenne legge per fren porre</emph>: fu necessità, che lasciandosi gl'huomini trasportare dall'appetito, et non reggendosi secondo ragione, raffrenare la superbia, et ambitione, et l'avaritia, et la libidine loro con le leggi, acciochè quegli, che non s'abstenevano da' vitii per amore, che portino alla virtù, se n'abstenessino per paura della pena: "nam oderunt peccare mali formidine pene", chome doctamente scrive Horatio; <emph>convenne rege havere</emph>: non basta havere le leggi, se non è o Re, o principe, o magistrato, che le difenda, et facciale observare. Et chostui bisogna che sia di tal vita et doctrina, et prudentia, che se non conosce la <emph>vera ciptà</emph> di vita etherna, almancho discerna <emph>la torre</emph>, <emph>i.</emph> la custodia di quella, che è la giustitia.</p></div3>
<div3><head>vv.  97-105</head>
<lg><l>Le leggi son, ma chi pon mano a esse?</l>
<l>Nullo, però che 'l pastor che precede</l>
<l>ruminar può, ma non ha l'unghie fesse,</l></lg>
<lg><l>Perchè la gente che sua guida vede</l>
<l>pure a quel ben fedire ond'ell'è ghiotta</l>
<l>di quel si pasce, et più oltre non chiede.</l></lg>
<lg><l>Ben puo' vedere che la mala condocta,</l>
<l>è la cagion che 'l mondo è facto reo,</l>
<l>et non natura che 'n voi sia corropta.</l>
</lg>
<p>[97-99] Sono certamente le leggi, ma non è chi ponga mano a quelle. Imperochè è innata nella mente nostra la legge naturale. Ma la concupiscentia vince la ragione. Nè fu mai natione o religione, che havessi leggi divine et humane, sì perfecte, chome ha el christiano. Hebbono e Lacedemonii Ligurgho. Gl'Atheniesi Dragone et Solone. E Crethesi Minos. Le cui leggi furono molte regolate a giustitia, quanto potea l'humana prudentia. Ma le leggi christiane hanno origine dalla divina verità. Ma che giova, se gl'aministratori di tali leggi sono e primi a corromperle? Adunque <emph>chi pone mano ad esse?</emph>: chi le regge? Nullo. Imperochè nè e pontefici pongono mano alle ecclesiastiche, nè e principi et magistrati laici difendono le temporali; <emph>pongono mano</emph>: <emph>i.</emph> operano secondo le leggi, imperochè nessuno non può correggere altri, se prima non corregge sè; <emph>el pastore</emph>: rectamente chiama ogni principe <emph>pastore</emph>, secondo quello che in altro luogho habbiamo decto; <emph>rugumar può ma non ha l'unghie fesse</emph>: leggesi nel <emph>Levitico</emph> che Idio comandò a Moysè, che mangiassino le carni d'ogni animale, che havessino l'unghie fesse, et ruminassino. Adunque non basta uno di due. Et per questo non era permessa la carne del porco, et del cammello, perchè non ruminano, benchè habbiano l'unghie fesse. Queste due chose sono necessarie a qualunque governa. Et per ruminare intendiamo diligente examina, et consultatione, in qualunche chosa hanno a fare a similitudine del bue et della pecora, e quali inghioctiscono l'herbe non masticate, dipoi con diligentia ricercandole, le ritornano alla bocca, et a parte a parte rugumando le masticano. Onde è in proverbio fiorentino "lui ha bene ragumata questa chosa", <emph>i.</emph> ben considerata et pensata. Adunque prima bisogna che ogni governatore, o clerico o laico che sia, consideri bene, et intenda quello, che ha a ffare. Dipoi pone l'unghie fesse per la discreptione, la quale distingue le chose temporali dalle spirituali. Et non debba el principe confonderle insieme. Ma el prelato curi lo spirituale, et el principe el temporale. Questi due principii, chome è scripto ne' decreti, sono da Cristo, chome da mediatore tra Dio et l'huomo. Però che Cristo fece certe chose, chome imperadore. Chome quando cacciò del tempio quegli, che vendevano et comperavono. Alchune fece chome sacerdote, chome quando se medesimo offerse per hostia; ma debbono essere in persone distincte. Il che si dimostra nel <emph>Paralipomenon</emph>. Imperochè volendo Ozia accendere lo 'ncenso all'altare, el sacerdote glel vietò. Ma perseverando lui nel proposito, Idio irato subito lo coperse di lebbra.</p>
<p>[100-105] <emph>Perchè la gente che sua guida vede</emph>: è maravigla quanto può l'exemplo, et buono et captivo de' principi in quegli, e quali gl'hanno a ubidire. Il perchè conchiude el poeta, che vedendo e popoli e pastori, e quali debbon guidargli a recto fine, a dirizarsi alle chose mondane, anchora essi si danno a quelle, perchè l'appetito ve gli tira; sicchè essendo la gente prona, et trovando chi gli guida, conviene che vada in precipitio; <emph>ben puoi vedere</emph>: conchiude <emph>che la mala condocta</emph>, <emph>i.</emph> la mala guida; <emph>è cagione che 'l mondo</emph>, <emph>i.</emph> gl'huomini, son facti rei, et non la natura.</p></div3>
<div3><head>vv.  106-114</head>
<lg><l>Soleva Roma, che 'l buon mondo feo,</l>
<l>due soli havere, et l'una et l'altra strada</l>
<l>facean vedere, et del mondo et di Deo.</l></lg>
<lg><l>L'un l'altro ha spento, et è giunta la spada</l>
<l>col pasturale, et l'un con l'altro insieme</l>
<l>per viva forza mal convien che vada,</l></lg>
<lg><l>Però che giunti l'un l'altro non teme,</l>
<l>se non mi credi, pon mente alla spigha</l>
<l>ch'ogn'herba si conosce per lo seme.</l>
</lg>
<p>[106-108] Loda el tempo nel quale la rep. christiana era recta dal papa nello spirituale, et dallo 'mperadore nel temporale, perchè ognuno curava la parte a llui conmessa, et non attendendo se non a una chosa, la potea fare con maggior diligentia; <emph>Soleva Roma</emph>: la re publica christiana, della quale è capo Roma; <emph>due soli</emph>: due principi, el papa veschovo di Roma et lo 'mperador Re de' Romani, et <emph>l'una et l'altra strada Facean vedere</emph>, chome el sole mostra tutte le vie et regioni del mondo, chosì questi principi mostravano <emph>l'una et l'altra strada</emph>, <emph>i.</emph> quella del mondo facea vedere lo 'mperadore, quella di Dio el pontefice.</p>
<p>[109-111] <emph>L'un l'altro ha spencto</emph>: imperochè per volere lo 'mperadore occupare le iurisditioni spirituali, e 'l papa le temporali, chome et ne' passati secoli, et ne' presenti per molte historie appare, l'una et l'altra degnità è venuta in declinatione; <emph>et è giunta la spada Col pasturale</emph>: et essendo insieme l'uno spegne l'altro, non perchè sia contrario l'uno all'altro, ma perchè è necessario che l'uno tema l'altro. Et debba lo 'mperadore punire con pena corporale, chi perturba la christiana rep.; e 'l papa con le censure spirituali. Onde David re si sottomecteva a Natham propheta.</p>
<p>[112-114] <emph>pon mente alla spiga</emph>: quasi dica: al fructo et all'effecto, che ne nasce. Imperochè chome ogni herba d'ogni biada si conosce al seme, chosì ogni operation si conosce al fructo suo. Onde la divina verità: "a fructibus eorum cognoscetis eos".</p></div3>
<div3><head>vv.  115-129</head>
<lg><l>In sul paese ch'Adice et Po riga</l>
<l>solea valore et cortesia trovarsi</l>
<l>prima che Federigo havessi briga;</l></lg>
<lg><l>Hor può sicuramente indi passarsi</l>
<l>per qualunche lasciassi, per vergogna,</l>
<l>di ragionar co' buoni et appressarsi.</l></lg>
<lg><l>Ben v'èn tre vecchi anchor in cu' rampogna</l>
<l>l'anticha età la nuova, et par lor tardo</l>
<l>che Dio a miglor vita gli riponga;</l></lg>
<lg><l>Currado di Palazo e 'l buon Gherardo</l>
<l>et Guido da Castel, che me' si noma</l>
<l>franceschamente el semplice Lombardo".</l>
<l>[lacuna: vv. 127-129]</l></lg>
<p>[115-117] Pare che per questi fiumi vogli discrivere la Lombardia et la Romagna, per le quali regioni passa Po chome mostrammo quando lo discrivemo. Et anchora la Marcha Trivigiana, onde passa Adice; <emph>solea valore et cortesia</emph>: valore in lingua toscana significa franca et prudente magnanimità, et diciamo valoroso quegli, che sono ornati di tali virtù; <emph>cortesia</emph>: è humana et gratiosa liberalità con dextri et moderati chostumi, decta chosì dalle corti de' buoni principi, ne' quali tale virtù sempre risplende; <emph>Federigo</emph>: Federigo secondo nipote di Currado imperadore incominciò a regnare dopo lui. Chostui insuperbito per la potentia di molti regni, et pe' figluoli, conculcava tutte le iurisditioni spirituali, il perchè fu excomunicato da Honorio papa, et septe anni stecte excomunicato. A Honorio successe Gregorio nono de Anania, el quale sedè anni .xiiii. Con chostui hebbe crudel guerra Federigo. Et dipoi passò in terra sancta, et privò del regno di Hierusalem Ioanni Brenense suo suocero. Et se ne fece coronare nell'anno della salute .M.CC.XXV. Ma Ioanni col favor del pontefice tolse el reame di Napoli a Federigo; ma Federigo disubito tornò in Italia, et ricuperò el regno. Et occupò el Patrimonio, el ducato di Spuleti, et la Marca d'Ancona, <emph>preterea</emph> prese molti prelati, e quali venivono al concilio, che Gregorio gl'havea ordinato contra. Ruppe e Melanesi, et prese gran parte di Lombardia, et di Romagna. Et Gregorio ne morì di dolore. Dicono che havea seco uno elephante. Successe a Gregorio Innocentio quarto della casa dal Fiesco da Genova, el quale fece concilio a Lione del Rodano, et di nuovo excomunicò Federigo, et e suoi dal Fiescho armorono .xx. galee. Riduxesi la guerra a Parma, la quale da' collegati della chiesa era difesa, et da Federigo assediata. E Parmigiani venuti a loro somma disperatione, et vedendo, che lo 'mperadore pocho gli stimava, appostorono, che andassi a uccellare, et assaltorono, et presono la bastia grande in forma di coptà facta da llui, et chiamata Victoria. Et tolsongli tucti e carriaggi insino alle gioie et alla corona. Et lui non sanza pericolo si fuggì a Cremona; fu la ropta el primo giorno di febraio .M.CC.XLVIII. L'anno sequente Arrigo suo figluolo fu preso da' Bolognesi nel modanese. Et dipoi el tertio morì Federigo.</p>
<p>[118-120] <emph>Hor puo' sicuramente indi</emph>: se fussi alchuno, che si vergognassi parlare con essi. Il che adviene a' tristi, et però fuggissi e luoghi habitati da quegli, non fugga questi paesi, perchè non ve ne sono, o forse è meglo trarre di questo texto una altra sententia. Imperochè lui ha facto mentione della liberalità, et e liberali invitano a casa loro e forestieri, che passano, et quasi per forza ve gli tirano. Onde spesso interviene, che chi è a cammino in terra forestiera, si vergogna andare a casa di chi non gl'è molto noto, et passano con riguardo et quasi di furto. Adunque diremo, che <emph>hora</emph> perchè non v'è più alchuno cortese <emph>si può passare indi sicuramente</emph>, da chi si vergognassi <emph>ragionare o appressarsi co' buoni</emph>, quasi dica: visitare et alloggiare.</p>
<p>[121-123] <emph>Ben v'èn</emph>: certo v'ènno, <emph>i.</emph> vi sono, tre vecchi. Quasi dica: in tutti que' paesi, e quali solevano abondare di molti magnanimi, et liberali, huomini, vi sono solamente tre di tali costumi; <emph>in cui</emph>, <emph>i.</emph> ne' quali tre vecchi, <emph>l'antica età rampogna</emph>, riprende, <emph>la nuova</emph>, et è la sententia che que' tre vecchi sono exemplo, pel quale si vede, quanto gl'antichi sieno stati miglori che e moderni; <emph>et par loro tardo</emph>, par che Idio s'indugi troppo di <emph>riporgli ad miglor vita</emph>, <emph>i.</emph> ad vita etherna, et è la sententia, che loro desiderano morire. Imperochè chome e tristi temono la morte per paura delle pene, chosì e buoni la desiderano, perchè hanno speranza andare a miglor vita, et desiderano levarsi dalla contagione de' tristi.</p>
<p>[124-126] <emph>Currado di Palazo</emph>: fu gentile huomo bresciano, et scrive l'Imolese havere udito, che havendo lui in battagla lo stendardo del suo popolo, et essendogli già taglate le mani, quello abbracciò, nè prima lo lasciò, che perdessi la vita. <emph>Gherardo</emph> da Travigi della famigla del Cammino, la quale spesso hebbe el principato in Trevisi. Chostui pe' suoi optimi consigli et virtù fu chiamato <emph>el buon Gherardo</emph>. <emph>Guido da Castello</emph> fu da Reggio di Lombardia, et di nobile famigla decta da Castello, prudente, buono, et amatore della libertà, nella quale in quegli tempi fioriva Reggio, et fu coetaneo di Danthe; <emph>che me' si noma Francescamente</emph>: e Franzosi chiamano tutti gl'Italiani Lombardi. Et era tanto la fama della integrità et della vita netta d'ogni fraude, et al tutto semplice, che per tutto era chiamato <emph>el semplice lombardo</emph>.</p>
<p>[127-129] <emph>dì hoggimai che la chiesa di Roma</emph>: conchiude, che perchè el pastore vuole confondere et mescholare in sè due reggimenti, temporale et spirituale, è cagione di tutti e mali.</p></div3>
<div3><head>vv.  130-145</head>
<lg><l>"O Marcho mio - dix'io - bene argomenti,</l>
<l>et hor discerno perchè dal retaggio</l>
<l>e figli di Levì furono exempti.</l></lg>
<lg><l>Ma quel Gherardo è quel che tu per saggio</l>
<l>di' ch'è rimaso della gente spenta</l>
<l>in rimprovero del secol silvaggio?".</l></lg>
<lg><l>"O 'l tuo parlar m'inganna o el mi tenta</l>
<l>- rispose ad me -, che parlandomi tosco</l>
<l>par che del buon Gherardo nulla senta.</l></lg>
<lg><l>Per altro sopranome i' nol conosco</l>
<l>s'io nol toglessi da sua figla Gaia.</l>
<l>Dio sie con voi, che più non vengo vosco.</l></lg>
<lg><l>Vedi l'albor che per lo fumo raia</l>
<l>già biancheggiar, et me convien partirmi,</l>
<l>l'angel è ivi, prima che 'l dì paia".</l></lg>
<lg><l>Chosì tornò et più non volle udirmi.</l>
</lg>
<p>[130-132] Appruova la sententia di Marcho, che e sacerdoti non si debbino inpacciare del temprale. Et produce in testimonanza lo exemplo della Bibbia, dove per le leggi di Moysè, e figluoli di Levi, uno de' figluoli di Iacob, perchè furono ordinati al sacerdotio et all'administratione delle cose sacre et divine, furono privati de' ben temporali, acciochè non havessino altra cura, che delle chose sacre, et vivevono delle decime.</p>
<p>[136-138] <emph>O 'l tuo parlare</emph>: quasi dica: essendo tu toschano non può essere che non conosca la fama di tanto huomo. Il perchè negando tu di conoscerlo, o tu m'inganni dicendo la bugia, o tu mi tenti.</p>
<p>[139-141] Ma perchè interviene che spesso non conosciamo uno per suo proprio nome, ma per esser denominato per qualche sopranome, io non so da che più nota chosa te lo possi denominare, che dire lui fu padre di Gaia. Questa per essere et bellissima et honestissima fu nominata per tutta Italia; <emph>Dio sia con voi</emph>: prende conmiato perchè erono tanto iti insieme, che erono giunti, dove terminava el fumo folto, et già cominciava a vedersi l'albore.</p>
<p>[142-145] Et lui non potea uscir delle tenebre. Ordina el texto: <emph>Vedi l'albore che raia</emph>, risplende et razzeggia, <emph>già biancheggiare. Ed ad me convien partirmi prima che 'l dì paia</emph>, i. prima, che si vegha la luce; <emph>l'angelo è ivi</emph>: quasi dica: non temere di smarrir la via, che l'angelo è ivi alla fine del fummo, et lui te la mosterrà; dell'angelo è già nota allegoria. Nè si muta expositione. Ma dinota che in qualche ingresso di nuova purgatione la gratia divina ne mostra la vera via.
</p></div3></div2>
<div2><head>XVII</head>
<argument><p>CANTO XVII DELLA SECONDA CANTICA DI DANTHE</p></argument>
<div3><head>vv.  1-12</head>
<lg><l>Ricorditi lector se mai nell'alpe</l>
<l>ti colse nebbia per la qual vedessi</l>
<l>non altrimenti che per pelle talpe,</l></lg>
<lg><l>Chome et quando e vapori humid'et spessi</l>
<l>a diradar comincionsi, la spera</l>
<l>del sole, debilemente entran per essi,</l></lg>
<lg><l>Et sia la tua imagine leggiera</l>
<l>in giugner ad veder chom'io rividi</l>
<l>lo sol in pria, che già nel colcar era.</l></lg>
<lg><l>Sì pareggiando e miei co' passi fidi</l>
<l>del mio maestro, usci' fuor di tal nube</l>
<l>a' raggi morti gìa ne' bassi lidi.</l>
</lg>
<p>Scende in questo .xvii. canto dell'ira el nostro auctore, et monta nel quarto balzo, ove si punisce l'accidia. Ma prima finge, che gl'apparissino certe imaginationi, le quali partite truova l'angelo, che lo mena alla scala del quarto balzo.</p>
<p>[1-3] <emph>Ricorditi lectore, se nell'alpe</emph>: in alchuno altissimo monte. Alpi propriamente sono e monti, che dividono Italia dalla Francia; ma da questi tutti gl'alti monti in lingua toscana, ma non in latina, sono decti alpi; <emph>nebbia ti colse</emph>: ti giunse nebbia foltissima, la quale suole esser più folta ne' monti, perchè è tirata dal sole in alto, et non salendo sopra le cinque migla ivi si condensa; <emph>per pelle talpe</emph>: perchè la talpa sempre habita sotto terra. Et certo ha gl'occhi, ma ricoperti di soctile pelle. Il perchè vede molto pocho. Ma che vegga alchuna chosa, è manifesto; prima perchè indarno gl'arebbe facti gl'occhi la natura, la quale niente fa in darno. Dipoi perchè subito, che uscendo della terra vede l'aria si muore. Di questa dice Plinio, che in molti modi è dannata dalla natura, et in perpetue tenebre viva sta sepolta.</p>
<p>[4-6] <emph>Chome et quando</emph>: admonisce el lectore prima che si ricordi della foltissima nebbia degl'alpi. Dipoi vuole, che imagini e vapori, e quali, perchè prima erono condensati per l'homore, non poteano essere penetrati da' razzi del sole. Ma poi che 'l sole dissolvendo l'homore, pel quale erono densi, gli fa rari, e razi cominciono a penetrare, ma debolmente. Imaginando adunque queste due chose, el lectore intende prima, qual fussi la tenebra del fumo, et chome dipoi appressandosi la fine del fumo, cominciò a vedere alchuno albore.</p>
<p>[7-9] <emph>Et sia la tua imagine leggiera</emph>: sia presta la tua phantasia a intender questo; sia questa potentia <emph>leggiera</emph>, quasi facile <emph>in giugnere</emph>, in congiugnere; <emph>rividi Lo sole in pria</emph>: <emph>i.</emph> prima che io fussi al tutto fuor della nebbia.</p>
<p>[10-12] <emph>morti</emph>: perchè già tramontando el sole, cominciavano a venir meno; <emph>Sì pareggiando</emph>: così appareggiando e miei passi co' passi fidi di Virgilio.</p></div3>
<div3><head>vv.  13-21</head>
<lg><l>O imaginativa che ne rube</l>
<l>tal volta sì di fuor, c'huom non s'accorge</l>
<l>perchè dintorno suonan mille tube,</l></lg>
<lg><l>Chi muove te se 'l senso non ti porge?</l>
<l>Muoveti lume che nel ciel s'informa</l>
<l>per sè o per voler che giù lo scorge.</l></lg>
<lg><l>Dell'empieza di lei che mutò forma</l>
<l>nell'uccel ch'a cantar pur si dilecta,</l>
<l>nell'imagine mia apparve l'orma,</l></lg>
<lg><l>Et quivi fu la mente mia sì strecta</l>
<l>drento da sè, che di fuor non venia</l>
<l>cosa che fussi anchor da lei ricetta.</l>
</lg>
<p>[13-15] <emph>O imaginativa che ne rube</emph>: vuole discrivere una imaginatione, et visione, che gl'apparve. Et muove tal dubbio. E sensi interiori e quali sono senso comune, imaginativa, phantasia, cogitativa, et memoria, sono mossi da' sensi exteriori, et questi sono viso udito olfato gusto et tacto. Altri philosophi pongono tre sensi interiori. Et nella prima parte del capo pongono una potentia, la qual chiamano apprensiva, o phantasia, o senso comune. Nella seconda pongon imaginativa, o cogitativa, o extimativa. La tertia memoria. Et in questo luogho pone el poeta la imaginativa per la extimativa, el cui officio è, aiutato dalla ragione, considerare le cose, che el senso comune ricevendole degl'exteriori, ha collocate nella imaginatione, che è el secondo senso, et giudicare se sono vere o false, o buone o ree. Et tale iudicio colloca nella memoria, chome più distesamente dimostrai nel mio tertio libro <emph>Dell'anima</emph>. Dimostra adunque el poeta che benchè la imaginativa, <emph>i.</emph> la extimativa, riceva da' sensi exteriori, nientedimeno alchuna volta ricogle in sè tutta l'anima in forma che quegli s'adormentano, nè gli possono porgere alchuna chosa. Et dipoi o per influxo celeste, o più tosto per lume mandato da Dio, considera et giudica quello, che sanza l'aiuto d'alchun senso gli porge el divino lume; et questo appare manifesto, perchè veggiamo alchuno tanto profondarsi nelle imaginationi, che benchè sia nel conspecto di varie persone, et dove molti suon et strepiti si sentino, nientedimeno niente vede o ode per la ragione già decta, et <emph>maxime</emph> aiutata dalla phantasia, el cui officio è comporre et dividere.</p>
<p>[16-18] <emph>Chi muove te se 'l senso non ti porge?</emph>: se l'ordine è questo ne' sensi, che prima la chosa pervengha agl'exteriori, chome <emph>verbi gratia</emph> vede l'occhio el nimicho, et porge tal visione al senso comune. Et quello lo ripone nella imaginatione. Et dipoi la cogitativa, la quale qui chiama imaginativa, voltandosi alla imaginatione, chome in specchio ve lo vede et giudica, che sia utile fuggirlo. Dopo el quale giudicio dato l'appetito subito si desta et muovesi a fuggirlo; adunque domanda el poeta se e sensi exteriori niente porgano alla cogitativa essendo consopiti, chi gle ne porge?, et risponde chome già habbiamo decto; <emph>et muoviti lume</emph>, intendi dello 'ntellecto agente, <emph>che nel cielo s'informa</emph>, <emph>i.</emph> pigla l'essere dall'influentie celesti, le quali ministrano giù actività, et operatione, a tale lume, o dalla divina volontà sanza mezo, o da volontà degl'angeli libere et confermate in gratia; <emph>che</emph>, el quale valor divino, o el quale angelo, <emph>giù lo sporge</emph>: <emph>i.</emph> guida l'actività di decto lume. Benchè lo 'ntellecto humano sia passivo, secondo che a llui ministrano e sensi exteriori, nientedimeno è activo in quanto lui opera nella chosa presentatagli da' sensi. Et alchuna volta opera sanza e sensi nelle cose solamente influxe da Dio sanza alchuno mezo, o da Dio col mezo delle seconde cagioni, che sono gl'angeli. Insomma trovò la cogitativa nella imaginatione, la quale a llei è specchio, dove vede le cose appresentate da' sensi.</p>
<p>[19-21] Ma la <emph>forma</emph> dell'<emph>uccello</emph> che dirà influxavi da Dio <emph>inmediate</emph> o pel mezo degl'angeli, questo è l'usignuolo, che tanto è cupido di cantare, che canta di dì et di nocte. Hora tornando alla fictione del poeta, chome disopra pose exempli exortativi alla temperantia, la quale è optimo freno a contenere l'ira, chosì al presente pone exempli, e quali ritraghi dall'ira, considerando per quegli in quanta crudeltà si cade, se ci lasciamo trascorrere nell'ira. Et però finge, che fusse in una fixa imaginatione della favola di Progne et Philomena, la quale per non essersi ritracta dall'ira usò inaudita crudeltà. La quale favola disopra distesamente narramo; <emph>dell'empieza di lei</emph>: ordina: <emph>apparve nella mia imagine</emph>, <emph>i.</emph> nella mia imaginativa, <emph>l'orma</emph>, cioè el vestigio, et <emph>la forma dell'empieza</emph>, cioè della impetuosa ira <emph>di lei</emph>, <emph>i.</emph> di quella, <emph>che</emph>, <emph>i.</emph> la quale, <emph>mutò forma sua Nell'uccello</emph>, <emph>i.</emph> di femmina diventò quello uccello, <emph>che si dilecta a cantare</emph>, più che gl'altri uccegli. Et benchè molti intendon qui di Philomena, nientedimeno perchè questa crudeltà, che procedette dall'ira, fu più in Progne, possiamo anchora intendere di lei. <emph>Maxime</emph> perchè anche la rondine molto volentieri canta.</p></div3>
<div3><head>vv.  25-36</head>
<lg><l>Poi piovve drento all'alta phantasia</l>
<l>un crocifixo, dispectoso et fero</l>
<l>nella sua vista, et cotal si moria;</l></lg>
<lg><l>Intorno ad esso era el grande Assuero</l>
<l>Hester sua sposa e 'l giusto Mardoceo,</l>
<l>che fu al dire et al far così intero</l></lg>
<lg><l>Et chome questa imagine rompeo</l>
<l>sè per se stessa, a guisa d'una bulla</l>
<l>cui mancha l'acqua sott'et tal si feo,</l></lg>
<lg><l>Surse in mia visione una fanciulla</l>
<l>piangendo forte, et dicea: "O regina</l>
<l>per che per ira ha' voluto esser nulla?</l></lg>
<lg><l>Ancisa t'hai per non perder Lavina,</l>
<l>hor m'hai perduta; i' son essa che lucto</l>
<l>madre la tua più che l'altrui ruina".</l>
</lg>
<p>[25-27] <emph>un crocifixo</emph>: questo fu Aman prefecto della militia d'Assuero Re. Assuero re de' Persi ripudiò la mogle, perchè non volle venire a lui nel convito. Dipoi di tutte le più belle elexe Hester figluola di Mardocheo huomo hebreo. Era in quegli tempi prefecto della militia Aman; costui adiratosi contra a Mardocheo, perchè non lo adorava chome gl'altri, persuadè al re che volessi uccidere tutti e Giudei, che erono nel suo regno, come natione contumace, et la quale non rendeva a lui e debiti honori. Credectegli el re; et dectegli l'anello acciochè dagl'altri fussi creduto, et ordinò con sue lectere, che per tutto el regno de' Persi, tutti e Giudei in un dì diterminato fussino uccisi. Adunque Hester inteso questo per ubidire al padre si messe alla morte. Et andò sanz'esser chiamata al re; il che era capitale. Et impetrò dal Re che chiamasse ad sè Aman, et Mardocheo nel convito; et Aman vedendo di nuovo che Mardocheo non l'honorava, fece rizare una trave alta .L. cubiti per crocifiggerlo. Ma dopo el convito la regina narrò al Re tutta la chosa, et impetrò la liberatione del popolo hebreo. Onde Aman fu crocifixo, dove voleva crocifiggere Mardocheo, et Mardocheo fu posto nella degnità, la quale prima teneva Aman. Et dieci figluoli d'Aman furono inpiccati, et e Giudei uccisono gran turba di quegli, che Aman havea ordinato, che uccidessino loro. Vedi adunque a che fine conduxe Aman la sua precipitata ira.</p>
<p>[31-33] <emph>Et chome questa imagine rompeo Sè</emph>: <emph>i.</emph> ruppe se stessa chome una bolla facta nell'acqua dalla piova, la quale per se medesima scoppia. Queste bolle o vero sonagli naschano nell'acqua, quando le gocciole della piova vi caggiono su. Assomigla adunque la imaginatione, che nella nostra cogitativa cade dallo influxo superno, alla gocciola, che cade nell'acqua, et fa sonaglo, el quale in piccol tempo si rompe; et chosì tale imagination o forma s'extingue nella cogitativa, et viene un'altra.</p>
<p>[34-36] <emph>una fanciulla</emph>: questa fu Lavina figluola di Latino. Et quando Enea venne in Italia Latino glene decte per mogle, la qual cosa fu tanto molesta ad Amata sua mogle, et madre della fanciulla, che ella s'appiccò per l'ira, che prese di questo, <emph>maxime</emph> perchè la volea dare a Turno suo parente. Onde seguirono le battagle tra e Troiani et e Latini discripte egregiamente da Virgilio.</p></div3>
<div3><head>vv.  40-51</head>
<lg><l>Chome si frange el somno ove di butto</l>
<l>nuova luce percuote el viso chiuso</l>
<l>che fracto guiza pria che mora tutto,</l></lg>
<lg><l>Chosì l'imaginar mio cadde giuso</l>
<l>tosto che 'l lume 'l volto mi percosse,</l>
<l>maggior assai che quel ch'è in nostro uso.</l></lg>
<lg><l>I' mi volgea per veder ov'io fosse</l>
<l>quando una boce dixe: "Qui si monta",</l>
<l>che da ogn'altro intento mi rimosse,</l></lg>
<lg><l>Et fece la mie vogla tanto prompta</l>
<l>di riguardar chi era chi parlava,</l>
<l>che mai non posa se non si raffronta.</l></lg>
<lg><l>Ma chom'a sole che nostra vista grava</l>
<l>et per soverchio sua figura vela,</l>
<l>chosì la mia virtù quivi manchava.</l>
</lg>
<p>Per convenientissima comperatione dimostra esser uscito delle sue imaginationi, le quali l'haveano adormentato da ogn'altra chosa, chome esce el somno, et destasi uno, el quale dormendo è percosso nel viso da subito splendore.</p>
<p>[40-42] Adunque <emph>Chome frange</emph>, <emph>i.</emph> si rompe, <emph>el somno, ove</emph>, quando, <emph>di butto</emph>, <emph>i.</emph> di subito, <emph>nuova legge percuote el viso chiuso</emph>, l'occhio chiuso, <emph>che</emph>, el quale somno, <emph>fracto</emph>, ropto, perchè comincia andarsene, <emph>guizza</emph>, fa guizzare et muovere l'huomo, <emph>pria che mora tutto</emph>, prima che el somno tutto si parta.</p>
<p>[43-45] <emph>Chosì di butto</emph>, <emph>i.</emph> di botto. Il che significa da subito; <emph>guiza</emph> quella chosa, che spesso et con velocità si muove, onde diciamo el pescie guiza nell'acqua; <emph>maggiore assai</emph>: era assai maggiore lo splendore, el qual procedea dall'angelo, che quello del sole, el quale è in nostro viso.</p>
<p>[46-48] <emph>quando una voce</emph>: dell'angelo, la quale potette tanto in me, <emph>che mi rimosse da ogni altro intento</emph>, <emph>i.</emph> da ogni altra cogitatione, che potessi tenere la mia mente attenta.</p>
<p>[49-51] Et questa voce <emph>fece la vogla mia tanto prompta</emph>, <emph>i.</emph> tanto sollecita et desiderosa di veder chi parlava, che essa non potea posare, <emph>se non si raffrontava</emph>, <emph>i.</emph> se non si scontrava in lui. Ma guatando l'angelo che parlava, la luce sua m'abbaglò, chome abbagla la troppa luce del sole. È la boce dell'angelo la doctrina speculativa theologica, la quale è sì soave, che uditala non possiamo posare nè acquiescere, se non veggiamo, onde viene, che è epsa etherna verità. Ma non la possiamo perfectamente vedere, perchè non è capace l'humana mente, ma possiamo bene udire la voce, quando dice "qui si monta", <emph>i.</emph> quando ci mostra la via di salire al cielo.</p></div3>
<div3><head>vv.  55-69</head>
<lg><l>"Questo è diricto spirito, che ne la</l>
<l>via d'ire in su ne driza sanza priego</l>
<l>et col suo lume se medesimo cela.</l></lg>
<lg><l>Sì fa con noi chome l'huom si fa sego,</l>
<l>che quale aspecta priego et l'uopo vede,</l>
<l>malignamente già si mette al nego.</l></lg>
<lg><l>Hora accordiamo a tanto invito el piede,</l>
<l>procaccian di salir pria che s'abbui</l>
<l>che poi non si porria, se 'l dì non riede".</l></lg>
<lg><l>Chosì dixe 'l mio duca, et io con lui</l>
<l>volgemo e nostri passi a una scala,</l>
<l>et tosto ch'io al primo grado fui,</l></lg>
<lg><l>Senti'mmi presso quasi un muover d'ala</l>
<l>et ventarmi nel viso et dir "Beati</l>
<l>pacifici, che son sanz'ira mala".</l>
</lg>
<p>[55-57] Dimostra che questo è quel angelo, che ci mena <emph>in su sanza priego</emph>, <emph>i.</emph> sanza esser pregato, <emph>et cela</emph>, <emph>i.</emph> nasconde, sè <emph>col suo lume</emph>.</p>
<p>[58-60] <emph>Si fa con noi chome l'huom si fa sego</emph>: chosì fa l'angelo con noi di sovvenirci sanza esser pregato; <emph>chome l'huomo</emph>, cioè la gente humana, <emph>si fa sego</emph>, fa seco, <emph>i.</emph> debba fare seco, <emph>i.</emph> l'uno huomo coll'altro, perchè dobbiamo sanza aspectare d'esser richiesti aiutar l'un l'altro; <emph>che quale</emph> huomo <emph>vede l'uopo</emph>, <emph>i.</emph> el bisogno dell'altro huomo, et <emph>aspecta prego, Già si mecte malignamente</emph> a negare.</p>
<p>[61-63] <emph>Hora accordiamo il piede a tanto invito</emph>, <emph>i.</emph> andiam dove lui c'invita a salire. Et perchè el piede significa l'affectione, la quale chosì muove l'animo chome el piede muove el corpo, sarà el piede di Virgilio la volontà, et quello di Danthe l'appetito. Dimostra che non si può montare se non di dì. Onde dixe: "ambulate dum lucem habetis". Ma questo habbiamo dichiarato disopra.</p>
<p>[64-69] Giunto Danthe alla scala, la quale partiva del presente girone, sentì ventillare la fronte con l'ale, perchè l'angel gli cancellò con l'ale el terzo peccato. Questo vento conmosso dall'ale dell'angelo, significa la inspiratione, che fa lo spirito sancto nella buona volontà, di chi è cupido di purgare el peccato, el quale inspirando leva el vitio; <emph>"beati pacifici"</emph>: parole di san Matheo: "Beati pacifici, quoniam filii Dei vocabuntur"; <emph>sanza ira mala</emph>: imperochè la pace è contraria all'<emph>ira mala</emph>, et non sanza cagione dixe <emph>mala</emph>, imperochè si può conmuovere in noi giusta et ragionevole ira per zelo di iustitia contro al peccatore, nella quale "non occidit sol", <emph>i.</emph> non si spegne el lume della ragione. Et questa è ira buona.</p></div3>
<div3><head>vv.  70-84</head>
<lg><l>Già eran sopra a noi tanto levati</l>
<l>gl'ultimi raggi che la nocte segue</l>
<l>che le stelle apparivon da più lati.</l></lg>
<lg><l>"O virtù mia, perchè sì ti dilegue?"</l>
<l>fra me stesso dicea, che mi sentiva</l>
<l>la possa delle gambe posta in triegue.</l></lg>
<lg><l>Noi eravam dove più non saliva</l>
<l>la scala su, et eravamo affixi</l>
<l>pur chome nave ch'alla piaggia arriva.</l></lg>
<lg><l>Et io attesi un poco s'io udissi</l>
<l>alchuna chosa nel nuovo gyrone,</l>
<l>poi mi rivolsi al mio maestro et dixi:</l></lg>
<lg><l>"Dolce mio padre, dì, quale offensione</l>
<l>si purga qui nel gyro dove semo?</l>
<l>S'e piè si stanno, non stia tuo sermone".</l>
</lg>
<p>[70-72] Dimostra esser montato in sul quarto gyrone quando el sole già andava sotto in quello hemisperio, et quando el sol va sotto, e razi non si spargano in terra anzi inalzano perchè gl'ultimi razzi dopo e quali viene la nocte, erono tanto levati perchè el sole andava sotto, che già si vedevono le stelle.</p>
<p>[73-75] <emph>O virtù mia</emph>: duolsi che gli manchi <emph>la possa</emph> del salire, perchè el sole sanza 'l quale non si può salire, andava sobto. Nè è necessario porre qui el senso allegorico, havendolo già posto nel versicolo "El buon Sordello in terra fregò el dito, Et dixe solamente questa riga Non passeresti dopo el sole partito". Et certamente sanza sole, <emph>i.</emph> sanza lume della divina gratia, non si può salire in alto. Dicevo fra me medesimo <emph>O virtù</emph>, o possanza mia, tu <emph>ti dilegue</emph>, <emph>i.</emph> ti dilegui, mutato .i. in .e. per la rima, et dileguare significa sparire, chome in altro luogo dicemmo; <emph>poste in triegue</emph>: riposarsi, traslatione dalla guerra, nella qual gl'huomini da ogni parte si posano, quando si fa triegua.</p>
<p>[82-84] <emph>di quale offensione Si purga qui</emph>: pare da investigare, perchè Danthe domanda, che vitio qui vi si purga, non havendo domandato degl'altri negl'altri gyroni. A che mi pare da rispondere, che essendo sempre stato questo poeta in assidua meditatione di gran chose, et molto exercitato nella vita activa, non era mai caduto nel vitio dell'accidia, della qual al presente si tracta. In forma che la potessi ben conoscere.</p></div3>
<div3><head>vv.  85-96</head>
<lg><l>Et egli ad me: "L'amor del bene, scemo</l>
<l>del suo dover, qui ritto si ristora,</l>
<l>qui si ribacte 'l mal tardato remo.</l></lg>
<lg><l>Ma perchè più aperto intendi anchora</l>
<l>volgi la mente a me, et prenderai</l>
<l>alchun buon fructo di nostra dimora".</l></lg>
<lg><l>"Nè creator nè creatura mai</l>
<l>- cominciò ei - figluol, fu sanza amore</l>
<l>o naturale o d'animo, tu 'l sai.</l></lg>
<lg><l>El naturale è sempre sanza errore,</l>
<l>ma l'altro può errar per male obietto</l>
<l>o per poco o per troppo di vigore.</l>
</lg>
<p>[85-87] Vuole dimostrare Virgilio, che in questo gyrone si purga el vitio dell'accidia, la quale non è altro, che non amare Idio, et le virtù, con quel fervore, che si conviene, et però dice: <emph>L'amore del bene scemo</emph>, <emph>i.</emph> del bene diminuito <emph>del suo dovere</emph>; <emph>qui si</emph> batte <emph>'l mal tardato remo</emph>: qui con la diligentia si ristora la negligentia, et usa translatione da cyurma di galea, la quale perchè vogava pigramente, è com battiture punita et constrecta a battere el remo, <emph>i.</emph> a vogare sì presto, che ristori la negligentia passata.</p>
<p>[91-93] <emph>Nè creatore, nè creatura mai</emph> è <emph>sanza amore</emph>, questo è vero, perchè nè Idio, el quale solo è creatore, è <emph>sanza amore</emph>, come nel paradiso dimosterremo, <emph>nè creatura</emph>: questo si può intendere generalmente d'ogni creatura, non solamente rationale, ma irrationale, nè solamente animata, ma inanimata, perchè tutte le creature hanno amore, cioè una inclinatione alla conservatione di se medesimo. Nientedimeno qui si strigne a l'huomo, el quale per gl'acti del libero arbitrio merita et demerita; <emph>o naturale o d'animo</emph>: amore quanto a questo luogho basta, è o naturale o d'animo. Naturale è quello, che è tra noi et Dio, et tra l'anima et el corpo, o tra la volontà et el bene, che è obiecto della volontà. L'amore dell'animo è quello, che in lui appetisce. Et questo anchora si subdivide. Imperochè alchuno amore è semplicemente buono, chome è l'amore dell'amicitia; alchuno non è semplicemente buono ma reo per cagione dell'obbiecto, imperochè chome la virtù è amore ordinato, chosì el vitio è amor disordinato. Et questo è se è o amore di male, o amore di bene, el quale sia o pocho o troppo, secondo due spetie di bene. Imperochè alchuno bene è piccolo, chome è el temporale et el corporale. Alchuno è grande, chome sono e beni della gratia et della gloria. Adunque l'amore del bene grande è inordinato se è pocho. Et tale è la radice dell'accidia. L'amore del ben piccolo è disordinato, se è troppo. Et questo è la radice di gola, di luxuria, et d'avaritia, benchè l'avaro ami tali beni per possedergli, e 'l goloso et libidinoso per piglare voluptà. L'amore disordinato della natura è amore dell'altrui male o del suo. Ma nessuno ama el proprio male, in quanto è male, ma in quanto lo giudica buono, l'amore del mal d'altri è radice di superbia, invidia, et ira. Perchè superbia è amor del proprio bene col male del proximo, amando la sua exaltatione con deprexione degl'altri. Invidia et ira sono amor del mal d'altri. Ma sono diversi tra loro. L'amore dell'ira nasce dal mal d'altri. Imperochè chi è irato contra me, mi vuole male, perchè riceve male da me. La invidia nasce da propria malitia, <emph>i.</emph> da superbia, et ama el male del proximo, che a llui non giova; ma acciochè non gli sia pari. Il perchè nella materia comunica coll'ira. Ma el fine procede da superbia. Ma repetendo brevemente quanto basta alla presente divisione, sono due spetie d'amore et di desiderio. Uno è naturale, el quale è infuso in tutte le creature, pel quale appetiscono quel bene pel quale si conservano nel lore essere; l'altro è animale, et questo procede dalla volontà, nella quale è electione et libero arbitrio.</p>
<p>[94-96] El naturale non erra mai. L'animale <emph>può errare</emph> in tre modi, o <emph>per obiecto</emph>, che è quando l'appetito non corropto da lume della ragione ama quello, che è male, in luogho di bene; <emph>o per pocho vigore</emph>: che è quando quello che merita esser amato sommamente, et sopra ogn'altra chosa, è amato pocho et freddamente, chome è Idio sommo bene, et l'honestà la quale contiene tutte le virtù. Onde ne' precepti dati da Moysè: "dilige Dominum Deum tuum"; <emph>o per troppo</emph>: quando e beni temporali, e quali o non si debbono riputar beni, o veramente infimi beni, sono amati da noi più che 'l bene etherno. Onde nascano e vitii già decti.</p></div3>
<div3><head>vv.  97-105</head>
<lg><l>Mentre che gl'è ne' primi ben directo</l>
<l>et ne' secondi se stesso misura,</l>
<l>esser non può cagion di mal dilecto,</l></lg>
<lg><l>Ma quando al mal si torce, o con più cura,</l>
<l>o con men, che non dee corre nel bene,</l>
<l>contro al factore adopra sua factura.</l></lg>
<lg><l>Quinci comprender puoi ch'esser convene</l>
<l>amor sementa in noi d'ogni virtute</l>
<l>et d'ogni operation che merta pene.</l>
</lg>
<p>[97-99] Questa è la conclusione et dice, adunque <emph>Mentre che</emph> questo amore animale <emph>è dritto nel primo bene</emph>, <emph>i.</emph> rectamente ama Idio, perchè l'ama quanto si conviene, et chome creatore. Et mentre che <emph>misura se stesso nel secondo</emph> bene, <emph>i.</emph> ama moderatamente le chose create, le quali chome factura di Dio debbono essere amate, perchè sono buone: "quia vidit Deus omnia que fecit, et erant valde bona". Et questo secondo amore si divide in due spetie, utile, et dilectevole; <emph>esser non può</emph>: questo amore chosì ordinato non può esser cagione di dilecto non honesto.</p>
<p>[100-102] Ma quando l'amore si torce al male, imperochè 'l male non s'ama <emph>ex directo</emph> per amare el male, ma <emph>ex obliquo</emph> o per fuggire incomodità, o per conseguitare commodità. Et già ha posto un modo di peccare; dipoi aggiugne el secondo dicendo <emph>o corre nel bene con più cura Che non debba</emph>, <emph>i.</emph> ama el secondo bene altrimenti, che non debba; <emph>o con men cura</emph>: et questo è el terzo modo del peccare, quando non amiamo el primo bene, quanto et chome si conviene; <emph>contra 'l factore</emph>: quando si pecca in questi modi l'huomo <emph>adopra</emph>, <emph>i.</emph> usa, <emph>sua factura contra 'l factore</emph>, <emph>i.</emph> adopera se medesimo, che è factura di Dio suo factore, contro a' suoi precepti, perchè lui vuole, che amiamo prima lui sopra tutte le chose, et dipoi le chose create secondo e gradi.</p>
<p>[103-105] <emph>Quinci comprender puoi</emph>: per le ragioni già dimostrate può conoscere, che l'<emph>amore</emph> è <emph>sementa</emph> et cagione delle <emph>virtù</emph>, quando è ordinato, et delle <emph>operationi, che meritano pene</emph>, i vitii, quando è disordinato.</p></div3>
<div3><head>vv.  106-114</head>
<lg><l>Et perchè mai non può da sua salute</l>
<l>amor del suo subgecto volger viso,</l>
<l>da l'odio proprio son le chose tute;</l></lg>
<lg><l>Et perchè intender non si può diviso</l>
<l>et per sè stante alchuno esser dal primo,</l>
<l>da quell'odiare ogni affecto è diciso.</l></lg>
<lg><l>Resta, se dividendo bene stimo,</l>
<l>che 'l mal che s'ama è nel proximo, et esso</l>
<l>amor nasce 'n tre modi in vostro limo.</l>
</lg>
<p>[106-108] Dimostra, che perchè l'amor non può <emph>volger viso</emph>, <emph>i.</emph> non si può partire <emph>dal suo subiecto</emph>, cioè da se medesimo, <emph>i.</emph> non può far, che non ami sempre se medesimo. Seguita, che ogni chosa è <emph>tuta</emph>, <emph>i.</emph> sicura, <emph>dall'odio proprio</emph>; adunque nessuno ha in odio se medesimo, perchè odiare è amare male alla chosa odiata.</p>
<p>[109-111] <emph>Et perchè intender non si può diviso</emph>: la sententia è che alchuna chosa, che habbia essere, non ha esser, se non in quanto Idio, che è el primo essere, lo conserva, non si può intendere che alchuno essere sia diviso dal primo essere, nè <emph>si può intendere alchuno essere per sè stante</emph>, <emph>i.</emph> non si può intendere, che alchun essere stia per se medesimo. Adunque naturalmente ogni chosa ama el suo essere, chosì ama Idio. Il perchè <emph>ogni affecto è diciso</emph>, <emph>i.</emph> diviso, <emph>da odiar</emph> quello Idio.</p>
<p>[112-114] <emph>Resta</emph> adunque, se l'huomo non può amare male a sè o a Dio, resta che ogni male che noi haviamo s'ami nel proximo; <emph>se bene stimo dividendo</emph>: cioè se io fo buona divisione, la quale è questa, se el bene, che s'ama, è o inverso di Dio o di noi, o del proximo, el male similmente è tripartito. Ma già è dimostrato, che non possiamo amare el male, nè in Dio, nè in noi, resta, che l'amiamo nel proximo; <emph>nasce in tre modi</emph>, si muove per tre cagioni, chome diremo disotto, <emph>in vostro limo</emph>: in vostro loto, quasi non per ragione, la quale è divina parte nell'anima, ma per sensualità, che procede dalla contagione del corpo chosa terrestre.</p></div3>
<div3><head>vv.  115-123</head>
<lg><l>È chi per esser suo vicin soppresso</l>
<l>spera excellentia, et sol per questo brama</l>
<l>che sia da suo grandeza in basso messo.</l></lg>
<lg><l>È chi poder honore et gratia et fama</l>
<l>teme di perder perch'altri su monti,</l>
<l>onde s'atrista sì che 'l contrario ama.</l></lg>
<lg><l>Et è chi per ingiuria par ch'adonti</l>
<l>sì cche si fa della vendecta ghiotto</l>
<l>et tal convien che male altrui impronti.</l>
</lg>
<p>Havea già dimostrato, che l'huomo non ama el male, se non è proximo. Hora dimostra che 'l male nel proximo s'ama in tre modi per tre fini. Imperochè nessuno ama el male per se medesimo, ma amalo a fine di bene, che aspecta che di tal mal nasca, perchè el bene è quello, che è amato.</p>
<p>[115-117] Adunque alchuno ama el male nel proximo, perchè spera per la sua oppressione diventar grande.</p>
<p>[118-120] Alchuno desidera che altri non salga ad maggior grado perchè <emph>teme</emph> che costui non gli tolga <emph>podere</emph>, <emph>i.</emph> possanza, <emph>honore, gratia, et fama</emph>, le quali chose lui ama più che non si conviene; et per questo ama che chostui non salga.</p>
<p>[121-123] Alchuno havendo ricevuto <emph>ingiuria</emph>, desidera <emph>vendecta</emph>, et per questo ama el suo male. Et così dimostra, che l'amor del male è cagione della superbia, invidia, et ira. Per tutte queste chose si conosce, che la volontà non può amare semplicemente el male. Ma lo male del proximo a fine del suo bene.</p></div3>
<div3><head>vv.  124-132</head>
<lg><l>Questo triforme amor quaggiù disotto</l>
<l>si piange; hor vo' che tu dell'altro intende</l>
<l>che corre al bene con l'ordine corropto.</l></lg>
<lg><l>Ciaschun confusamente un bene apprende</l>
<l>nel qual si cheta l'anima et disira,</l>
<l>perchè di giugner lui ciaschun contende.</l></lg>
<lg><l>Se lecito amor a llui veder vi tira</l>
<l>o a llui acquistar, questa cornice</l>
<l>dopo giusto pentire ve ne martira.</l>
</lg>
<p>Poi che ha tractato dell'amore, che torce nel male del proximo, el quale era tripartito in superbia, invidia, et ira, pone l'amore, che va al bene con men vigore, che non debba. El primo, che è tripartito, si punisce ne' tre gyroni già decti. Questo secondo perchè mancha del suo fervore, fa l'accidia et purgasi in questo quarto gyrone.</p>
<p>[124-126] <emph>Questo triforme quaggiù Si piange</emph>: disotto ne' quattro già passati gyroni, <emph>l'altro corre al bene con l'ordine corropto</emph>: el superiore tripartito torceva al male l'altro, cioè questo non torce al male, ma <emph>corre al</emph> sommo <emph>bene</emph>, Dio, et alle virtù, <emph>con ordine corropto</emph>, perchè non l'ama quanto si conviene, et prepogli nell'amore l'utilità et el piacere.</p>
<p>[127-129] <emph>Ciaschun confusamente un bene apprende</emph>: è nella mente di ciaschuno huomo una innata cupidità di conoscere el sommo bene, nel quale truova sì l'ultimo fine, che in quello s'appaga et in forma si contenta, che non cercha più avanti, adunque ogni mente <emph>contende</emph>, <emph>i.</emph> si sforza, di congiugnersi con quello.</p>
<p>[130-132] <emph>Se lecito amore vi tira a vedere o acquistare lui</emph>: se l'amore mancha del debito suo fervore, onde nasce l'accidia, <emph>questa cornice</emph>, questo gyrone, <emph>ve ne martyra</emph>, <emph>i.</emph> ve ne punisce, <emph>dopo giusto pentere</emph>.</p></div3>
<div3><head>vv.  133-139</head>
<lg><l>Altro bene è che non fa l'huom felice;</l>
<l>non è felicità, non è la buona</l>
<l>essentia, d'ogni ben fructo et radice.</l></lg>
<lg><l>L'amor ch'a esso troppo s'abbandona</l>
<l>disopra noi si piange per tre cerchi,</l>
<l>ma chome tripartito si ragiona</l></lg>
<lg><l>Tacciol, acciochè tu per te ne cerchi".</l>
</lg>
<p>Chome manchare d'amore inverso el sommo bene fa accidia, chosì el troppo amore inverso e ben mondani fa avaritia luxuria et gola, e quali tre peccati si purgano ne' cerchi più alti.</p>
<p>[133-135] <emph>Altro bene è che non fa l'huomo felice</emph>: questo contiene tutte le chose create, le quali sono bene. Ma sono bene inperfecto, et <emph>non è la buona essentia</emph>, perchè quella è Idio, el quale è <emph>fructo d'ogni bene</emph>. Imperochè el fructo et el premio delle nostre buone operationi è fruire esso Idio, et è radice d'ogni bene.</p>
<p>[136-139] <emph>L'amor che s'abbandona a esso</emph>: <emph>i.</emph> che corre in essa abbandonata mente, <emph>i.</emph> sanza freno et misura di ragione, per questo è troppo et excede el modo; <emph>per tre cerchi</emph>: imperochè nel primo, el quale è el quinto in ordine, si purga l'avaritia, la quale è disordinato amore inverso e beni della fortuna. Nel secondo, che è sexto, si purga la golosità. Nel tertio, che è septimo, si purga la luxuria; <emph>Tacciol acciochè tu per te ne cerchi</emph>: ha dimostro Virgilio el bene sommo et perfecto, el quale non cade se non nello 'ntellecto; hora nel bene sensibile può per se medesimo proceder Danthe, et però a llui lascia tale inquisitione.
</p></div3></div2>
<div2><head>XVIII</head>
<argument><p>CANTO .XVIII. DELLA SECONDA CANTICA DI DANTHE</p></argument>
<div3><head>7-15</head>
<lg><l>Posto havea fine al suo ragionamento</l>
<l>l'alto doctore, et attento guardava</l>
<l>nella mie vista s'io parea contento;</l></lg>
<lg><l>Et io cui nuova sete anchor frugava</l>
<l>di fuor tacea et drento dicea: "Forse</l>
<l>lo troppo adimandar ch'io fo lo grava"</l></lg>
<lg><l>Ma quel padre verace che s'accorse</l>
<l>del timido voler che non s'apriva,</l>
<l>parlando di parlare ardir mi porse.</l></lg>
<lg><l>Ond'io: "Maestro, el mio voler s'aviva</l>
<l>sì nel tuo lume, ch'io discerno chiaro</l>
<l>quanto la tuo ragion porti o discriva.</l></lg>
<lg><l>Però ti priego, dolce padre caro,</l>
<l>che mi dimostri amore a cui riduci</l>
<l>ogni buon operar et suo contraro".</l>
</lg>
<p>Seguita in questo capitolo in dichiarare l'amore, et dipoi dimostra chome si purga l'accidia.</p>
<p>[7-9] <emph>Ma quel padre</emph>: dimostra qual debba esser el preceptor inverso el discepolo. Et similmente lo 'ntellecto inverso la sensualità. Ma di questo molte volte habbiam già decto; nè sanza cagione lo chiama <emph>alto doctore</emph>, dipoi <emph>padre</emph>, et finalmente <emph>maestro</emph>: chiamalo <emph>alto doctore</emph> a dimostrare, che può dimostrare ogni gran chosa; <emph>maestro</emph> perchè è usato mostrarla; <emph>padre</emph> perchè debba essendogli lui figluolo; <emph>del timido parlar che non s'apria</emph>: perchè temendo io non gl'essere molesto nel parlare, non apriva la mia volontà, et lui con le parole <emph>mi porse ardire di parlare</emph>.</p>
<p>[10-12] <emph>El mio veder s'aviva Sì nel tuo lume</emph>: per questo dimostra che la parte sensitiva, et la ragione inferiore, pigla vigore, et fassi intelligente pel lume dell'intellecto. Et accende Virgilio allo 'nsegnare, perchè quanto el discepolo più facilmente imprende tanto più volentieri mostra el liberale preceptore; <emph>porti</emph>: in conoscere le cose in prima incognite; <emph>et discriva</emph>: in diffinire, et dividere.</p>
<p>[13-15] Per questo <emph>ti priego mi dimostri</emph>, che chosa sia amore, dal quale tu vuoi che proceda la virtù, et el vitio. Onde lui chosì narra.</p></div3>
<div3><head>vv.  16-36</head>
<lg><l>"Driza ver me - dixe - l'acute luce</l>
<l>dello 'ntellecto, et fieti manifesto</l>
<l>l'error de' ciechi che si fanno duci.</l></lg>
<lg><l>L'animo che è creato ad amar presto</l>
<l>ad ogni chosa è mobile che piace</l>
<l>tosto che del piacere in acto è desto.</l></lg>
<lg><l>Vostra apprensiva da esser verace</l>
<l>tragge intention, et drento a voi la spiega</l>
<l>sì che l'animo ad essa volger face;</l></lg>
<lg><l>Et se rivolto inver di lei si piega</l>
<l>quel piegar è amor, quel è natura</l>
<l>che per piacer di nuovo in voi si lega.</l></lg>
<lg><l>Poi chome 'l fuocho muovesi in altura</l>
<l>per la suo forma che è nata al salire,</l>
<l>là dove più in sua materia dura,</l></lg>
<lg><l>Chosì l'animo preso entra in disire,</l>
<l>che moto spirital giamai non posa</l>
<l>fin che la chosa amata el fa gioire.</l></lg>
<lg><l>Hor ti puote aparer quanto è nascosa</l>
<l>la verità alla gente che avera</l>
<l>ciaschuno amore in sè laudabil chosa,</l></lg>
<lg><l>Però che forse appar la sua matera</l>
<l>sempr'esser buona, ma non ciaschun segno</l>
<l>è buon, anchora che buona sia la cera".</l>
</lg>
<p>Dimostra, che chosa sia l'amore, et ripruova quegli philosophi, e quali voglon, che ogni amore sia laudabile.</p>
<p>[16-18] <emph>Diriza l'acute luci Dello 'ntellecto</emph>: perchè tale scientia richiede acume d'ingegno et diligentia; <emph>l'errore de' ciechi che si fanno duci</emph>: l'error di quegli, che non veggono il vero, et non sanno, et nientedimeno voglon dar doctrina. Adunque guidano el discepolo non altrimenti che 'l ciecho guidi, chi lo seguita. Questi dicono, che ogni amore è laudabile. Il che è falso.</p>
<p>[19-21] <emph>L'animo che è creato ad amar presto</emph>: imperochè l'animo humano è creato da Dio con la potentia concupiscibile, la quale potentia prestamente può arrechare in acto; imperochè quando o quel senso, che si chiama cogitativa, o la ragione, o lo 'ntellecto, ha giudicato alchuna chosa esser buona, subitamente dopo tale iudicio dato la potentia concupiscibile si desta et appetisce, chome <emph>verbi gratia</emph> vede l'occhio un cavallo et el senso comune riceve dal viso questa forma et ricevuta la colloca nella imaginativa. Et la cogitativa la considera nella imaginativa. Et giudica quello esser buono et bello, el quale iudicio facto excita disubito quella potentia dell'animo, la qual chiamamo appetito, ad amarlo, et desiderarlo.</p>
<p>[22-27] <emph>Vostra apprensiva da esser verace Tragge intentione</emph>: questa apprensiva, che giudica quello, che si debba eleggere, <emph>tra' la intentione</emph>, tira a sè l'appetito, <emph>da esser verace</emph>, cioè da quello, che è veramente bene. Et quello ama sì chome chosa buona. Et se non è buona, et nientedimeno l'ama, è perchè rimane ingannato. Nè l'ama, se non perchè crede esser buona; <emph>et spiega</emph>: apre et dimostra questa intentione all'<emph>animo</emph>, <emph>i.</emph> alla volontà, in forma, che essa si volge a quella, et se volgendosi si comincia a piegare et inclinare inverso quella, tale inclinatione alla chosa, che gli piace, <emph>è amore et natura</emph>, <emph>i.</emph> è amore naturale. Adunque diremo, che amore sia inclinatione d'animo inverso la chosa, la quale gli piace, poi che gl'è offerta; <emph>che per piacer di nuovo in voi si lega</emph>: imperochè tale inclination <emph>di nuovo</emph>, <emph>i.</emph> novellamente, facta dell'animo alla chosa, che gli piace, è una collegatione dell'animo con la chosa, che gli piace, et di qui nasce la concupiscentia e 'l desiderio; <emph>quel piegare</emph>, <emph>i.</emph> quella inclinatione, <emph>è amore, quell'è natura</emph>: <emph>i.</emph> è amore naturale.</p>
<p>[28-33] <emph>Poi chome 'l fuocho</emph>: ogni chosa creata è stata prodocta dal suo creatore con una innata inclinatione di quello, che a llei è sommo bene. Nè mai acquiesce insino che non lo seguita. Ma tale inclinatione innata nella creatura è da natura, o dal senso, o dalla ragione; da natura è nelle chose anchora inanimate, chome diremo del fuocho. Dal senso non solamente veggiamo negl'huomini, ma anchora ne' bruti. Imperochè veggendo l'uccello l'escha si muove a pascerne. La inclinatione dalla ragione è sola ne l'huomo, chome quando veggiamo Catone appetire e pericoli per liberare la patria. Adunque chome 'l fuocho ha dalla sua forma specifica, <emph>i.</emph> dal suo esser distincto dall'altre chose, di montare in alto, chome chosa leggieri, nè mai si posa, se non è impedito, insino che non torna nella sua regione, la quale è sopra l'elemento dell'aria, <emph>dove più in sua materia dura</emph>; <emph>Chosì l'animo</emph> nostro, <emph>preso</emph> da quello, che giudica esser buono et bello, <emph>entra in disire</emph>: in desiderio di conseguirlo; <emph>che moto spirital</emph>: el quale disire è moto spiritale, et non corporeo. Imperochè el desiderio muove lo spirito, et non el corpo, nè <emph>mai posa</emph> tal moto d'animo, <emph>fin che la chosa amata el fa gioire</emph>: <emph>i.</emph> insino che con gaudio non obtiene la chosa amata.</p>
<p>[34-36] <emph>Hor ti può</emph>: conchiude, che per quello, che è decto disopra, si vede, che quegli, e quali avverano, <emph>i.</emph> affermano, che ogni amore è laudabile, errono. Et l'error nasce, perchè argomentano in questa forma. La parte apprensiva non mette innanzi alla volontà, se non quello, di che giudica esser buono, et l'animo et volontà non s'inclina, se non in quello, che già l'apprensiva giudicò esser buono. Ma questa argomentatione seguirebbe di necessità, se quella potentia dell'anima, la quale giudica, non errassi. Ma perchè erra et porge per buono quello, che è reo, l'appetito s'inganna et innamorasi di quello, chome di buona chosa, la qual perchè sia buona, conciosia che ogni chosa creata da Dio è buona, nientedimeno fu giudicata miglore. Onde la morte fu maggiore, che non dovea.</p></div3>
<div3><head>vv.  40-48</head>
<lg><l>"Le tue parole e 'l mio seguace ingegno</l>
<l>- rispos'a llui - m'hanno amor discoverto,</l>
<l>ma ciò m'ha facto di dubiar più pregno,</l></lg>
<lg><l>Che s'amor è di fuori a noi offerto,</l>
<l>et l'anima non va con altro piede,</l>
<l>se dritta o torta va non è suo merto".</l></lg>
<lg><l>Et egli ad me: "Quanto ragion qui vede</l>
<l>dir ti poss'io, da indi in là t'aspecta</l>
<l>pure a Beatrice, che è opera di fede.</l>
</lg>
<p>[40-42] Ho inteso che chosa sia amore, risponde Danthe.</p>
<p>[43-45] Ma di qui nasce un dubbio. Imperochè se amor nasce da chosa, che è extrinseca, posta innanzi all'animo, <emph>et l'animo non va con altro piede</emph>, perchè non lo muove se non l'appetito, seguita, che nascendo questo movimento da chosa extrinseca, l'anima non merita nè premio del bene, nè pena del male.</p>
<p>[46-48] Et a questo risponde Virgilio che solverà tal dubbio quanto può comprendere. Ma perchè questo non basta, aspecta Beatrice, che significa la theologia. Imperochè quello, che non comprende la ragione humana, che non comprende se non le chose sensibili et intellectuali, secondo le sensibili la theologia insegna le chose spirituali, che s'apprendono per fede, et non per ragione, et però dixe, che <emph>Beatrice</emph> era <emph>opera di fede</emph>.</p></div3>
<div3><head>vv.  49-66</head>
<lg><l>Ogni forma substantial, che septa</l>
<l>è da materia et è con lei unita,</l>
<l>specifica virtù ha 'n sè collecta,</l></lg>
<lg><l>La qual sanz'operar non è sentita</l>
<l>nè se dimostra ma' che per effecto</l>
<l>chome per verde fronde in pianta vita.</l></lg>
<lg><l>Però là donde vegna lo 'ntellecto</l>
<l>delle prime notitie, homo non sape,</l>
<l>et del primo appetibile l'affecto,</l></lg>
<lg><l>Che sono in noi sì chome studio in ape</l>
<l>di far lo mele, et questa prima vogla</l>
<l>merto di lode et biasimo non cape;</l></lg>
<lg><l>Et perchè a questa ogn'altra si raccogla</l>
<l>innata v'è la virtù che consigla</l>
<l>che dell'assenso de' tener la sogla.</l></lg>
<lg><l>Quest'è 'l principio là onde si pigla</l>
<l>ragion di meritare in noi, secondo</l>
<l>che buoni e rei amor' accogle et vigla.</l>
</lg>
<p>[49-51] Forma è quella che dà essere alla chosa. Adunque la forma ne l'huomo è l'anima rationale, perchè solo per la ragione siamo differenti dagl'altri animali. Et el corpo è la materia. Il perchè dice che <emph>Ogni forma substantiale</emph>, che è l'anima, <emph>ch'è secta</emph>, la quale secata, <emph>i.</emph> divisa, <emph>da materia</emph>, <emph>i.</emph> ha el suo essere, poichè è separata dalla sua materia, che è el corpo. Et è anchora unita con la materia. Insomma ogni anima ha l'essere suo, chosì nel corpo, chome quando sarà seperata dal corpo. Il che non è nell'anime de' bruti, perchè separate da' corpi non hanno essere. Adunque l'anima humana è pura forma, perchè è divisa dalla materia. Et per questo ha in sè una potentia differente da tutte l'altre spetie, la quale constituisce la sua.</p>
<p>[52-54] Questa potentia non si vede nè si conosce, se non per l'effecto suo, chome nella pianta non si conosce se non è viva, se non per le fogle verdi.</p>
<p>[55-57] Et per questo non sa l'huomo <emph>onde vengha lo 'ntellecto Delle prime notitie</emph>, <emph>i.</emph> onde nel fanciullino sieno le prime notitie, come conoscer el padre et altre chose simili, et l'altre chose generali negl'huomini provecti. Nè sa onde proceda <emph>l'affecto</emph>, <emph>i.</emph> l'amore, <emph>del primo appetibile</emph>, <emph>i.</emph> del sommo bene, che è Iddio, el quale ogni huomo appetisce.</p>
<p>[58-60] Ma non sa perchè naturalmente sia nell'anima, chome nell'ape è el desiderio di far el mele. La quale prima cupidità non c'è attribuita nè a laude nè a vituperatione, perchè chome dice Aristotele e primi moti non sono in nostra podestà. Ma dipoi ne' secondi et tertii moti, et in tutti gl'altri, v'è epsa ragione.</p>
<p>[61-63] Imperochè non obstante che <emph>a questa</emph> prima vogla <emph>ogn'altra</emph>, che segue, <emph>si raccogla</emph>, cioè benchè e succedenti s'addirizino a questi primi moti, nientedimeno hanno merito et demerito. Il che non havevano e primi, perchè hanno innato in loro <emph>la virtù, che consigla</emph>, <emph>i.</emph> la ragione, la quale ci è data da Dio, perchè epsa tengha <emph>la sogla dell'assenso</emph>, <emph>i.</emph> sia signore di consentire o non consentire.</p>
<p>[64-66] Et da questa ragione la quale può consentire et ripugnare, chome gli pare, è principio, onde nasce nostro merto, se consentisce al bene, et non consentisce al male; et chosì el demerito se giudica in contrario.</p></div3>
<div3><head>vv.  67-75</head>
<lg><l>Color che ragionando andaro al fondo</l>
<l>s'accorson d'esta innata libertate</l>
<l>però moralità lassaro al mondo.</l></lg>
<lg><l>Onde pognan che di necessitate</l>
<l>surga ogn'amor che drento a voi s'accende,</l>
<l>di ritenerl'è in voi la potestate.</l></lg>
<lg><l>La nobile virtù Beatrice intende</l>
<l>per lo libero arbitrio, et però guarda</l>
<l>che l'habbi a mente se a parlar ti prende".</l>
</lg>
<p>Seguita Virgilio, dimostrando, che cagione mosse e philosophi a credere, che l'operationi virtuose in noi meritassino premio, et le vitiose pena.</p>
<p>[67-72] Adunque epsi <emph>ragionando</emph>, <emph>i.</emph> raciocinando, <emph>andorono al fondo</emph>, <emph>i.</emph> trovorono la verità, la quale è questa, che non obstante, che l'<emph>amore</emph>, <emph>i.</emph> l'appetito, insurga in noi <emph>di necessità</emph>, imperochè non può l'huomo, quando el senso gli porge una chosa voluptuosa, fare, che l'appetito non vi si dirizi, nientedimeno habbiamo in noi libero arbitrio, col quale possiamo seguitare, quanto ci decta la ragione, et raffrenare et contenere l'appetito; <emph>s'accorsono</emph> e philosophi <emph>d'esta innata libertate</emph>, <emph>i.</emph> del libero arbitrio, <emph>però moralità lasciorono al mondo</emph>: raffrenando el libero arbitrio, che non declinassi nel vitio, trovorono el vivere honesto secondo le virtù morali, et scripsono tali precepti per giovare a chi havea a ssuccedere.</p>
<p>[73-75] <emph>La nobile virtù Beatrice intende</emph>: admonisce qui Danthe, che quando Beatrice, <emph>i.</emph> la sacra theologia, nomina la nobile virtù, intende per quella el libero arbitrio. Onde nel quinto canto del paradiso "lo maggior dono che Dio".</p></div3>
<div3><head>vv.  76-84</head>
<lg><l>La luna quasi a terza nocte tarda</l>
<l>facea le stelle a noi parer più rade</l>
<l>facta chom'un secchione che tutt'hor arda,</l></lg>
<lg><l>Et correa contro al cielo per quelle strade</l>
<l>che 'l sol infiamma alhor che quel da Roma</l>
<l>tra Sardi e Corsi el vede quando cade.</l></lg>
<lg><l>Et quell'ombra gentil per cui si noma</l>
<l>Pictola più che villa mantovana</l>
<l>del mio carcare deposta havea la soma.</l>
</lg>
<p>[76-78] Dimostra secondo l'ordine d'astrologia, che già era passato la terza parte della nocte. Il che acciochè meglo s'intenda, la luna quando è tutta piena per essere in oppositione al sole, si leva, quando el sole va sotto. Et dipoi quando è passata la quintadecima, perchè scema, si leva ogni sera più tarda. Adunque essendo stata in oppositione, la nocte che 'l poeta si trovò smarrito nella selva, et essendo questa la quarta nocte, è ragionevole, che non si levasse, se non nella tertia parte d'epsa; <emph>più rade</emph>: perchè el lume della luna prevale tanto, che vince quello delle stelle minori. Onde non appariscono a llei se non le maggiori, perchè sempre el maggior lume offusca el minore; <emph>facta com'un secchione</emph>: perchè è già diminuta. Altri testi hanno <emph>scheggione</emph>.</p>
<p>[79-81] <emph>contro al cielo</emph>: tutti e pianeti vanno contro al cielo, perchè si muovono da occidente a oriente. Nientedimeno la velocità del cielo gli tira, chome in altro luogho habbiamo dimostro; <emph>alhor che quel da Roma</emph>: era uscita la luna della libra, dove havea facta l'oppositione, et anchora dello scorpione segno molto meridiano. Et quando el sole in questo segno è verso occidente, quegli, che sono in Roma, lo veggono, guardando tra l'isola di Sardigna et di Corsica, perchè quella parte è a occidente a Roma.</p>
<p>[82-84] <emph>per chui si noma Pictola</emph>: intende di Virgilio, el quale perchè nacque in una villa del mantovano chiamata ne' nostri tempi Pictola, interviene che questa villa è più nominata, che nessuna altra. Apud antiquos hec appellabatur Andes; <emph>del mio carcare deposta havea la soma</emph>: quando alchuno è adomandato <emph>maxime</emph> di chosa difficile, pare che simil domanda gli sia quasi una soma. Et similmente quando con la risposta ha satisfacto alla domanda factagli, gli pare essere scaricato, et havere posto giù tal soma.</p></div3>
<div3><head>vv.  85-96</head>
<lg><l>Perch'io, che la ragione aperta et piana</l>
<l>sopra le mie quistioni havea ricolta,</l>
<l>stava chom'huom che sonnolento vana.</l></lg>
<lg><l>Ma questa sonnolentia mi fu tolta</l>
<l>subitamente da gente che dopo</l>
<l>le nostre spalle ad noi era già volta.</l></lg>
<lg><l>Et quale Ismeno già vide et Asopo</l>
<l>lungo da sè di nocte furia et calca</l>
<l>pur ch'e Theban di Baccho havesser huopo,</l></lg>
<lg><l>Tal per quel gyron suo passo falca</l>
<l>per quel che vidi di color venendo</l>
<l>cui buon voler e 'l giusto amor cavalca.</l>
</lg>
<p>[85-87] Perchè già Danthe havea intese <emph>le ragioni aperte et piane</emph>, con le quali Virgilio havea absoluta sua quistione, lui rimaneva otioso, et quasi <emph>chome huomo sonnolento</emph>, <emph>i.</emph> pien di sonno vaneggiava. Quasi dica: rimaneva vacuo da ogni egregia cogitatione. Et per questo confessa l'accidia, della quale si dovea purgare in questo gyrone. La quale nientedimeno dimostra non essere stata, se non poi ch'ebbe inteso le ragioni. Et alhora a brieve tempo. Il che quadra a quel che dicemmo disopra dell'accidia del poeta, la quale per sua profonda, et assidua, cogitatione, et contemplatione, nelle profonde scientie fu piccola et rada.</p>
<p>[88-90] <emph>Ma questa sonnolentia mi fu tolta</emph>: pone la forma del purgare, et la pena che sopportavano gl'accidiosi, la quale è convenientissima, perchè ogni contrario si cura col suo contrario. Adunque la nigligentia, et pigritia, si purga con la celerità; et dimostra che anchora in lui fu excitato et desto, perchè in vero non che lui, ma ogni pigro huomo vedendo la celerità in altri, s'accende a ffar quel medesimo.</p>
<p>[91-93] <emph>Et quale ismeno</emph>: non con minore celerità andava questa gente che andavano e Thebani lungho Ismeno, et Asopo, fiumi di Boetia, dove è Thebe, quando sacrificavano a Baccho. Bacco chome fingono e poeti, fu figluolo di Iove, et di Semele, figluola di Cadmo Re di Thebe. Et fu sì molesto a Iunone questa coniunctione, che mutata in vecchia sobto spetie di carità, dixe a Semele: "Molti huomini ingannano le donne, fingendo essere idio, et non sono. Et forse questo medesimo interviene a te. Consigloti adunque che quando Iove ritorna, gli chieggia, che ti compiacerà di quello di che tu lo richiederai. Et dipoi chiedegli che in quel modo si congiunga techo che suole con Iunone". Credette la giovinecta alla fraude di Iunone. Et chiese a Iove fussi contento di compiacergli di quello, che essa gli chiedessi. Giurò Iove di farlo. Ma poi che intese la suo domanda, si pentì haver giurato. Ma non gl'essendo lecito non lo fare, andò al cielo, et tornò ornato di fulgure, et di saette, benchè toglessi delle minori. Non potè la mortale femmina sopportare tanto tumulto et ardore. Ma arse pe' doni adomandati. Era Baccho anchora nel ventre della madre. Nè era venuto el tempo del partorire. Ma Iove se lo legò al suo femore tanto che venissi el nono mese. Et perchè fu partorito da due, prima dalla madre, et poi dal padre, fu decto Dityrambos. Questo adoravano e Thebani perchè fu inventore del vino. Et ne' sacrificii erono le donne ripiene di furia. Et non ne' tempii, ma lungo e fiumi Asopo et Ismeno correvono con faccelline accese, et con aste rinvolte in pampani con grandissime voci invocando e nomi di Baccho, e quali erono molti. Adunque questi, che purgavano l'accidia con celerità, perchè prima erono stati in somma pigritia, hora correvano, et pel silentio altamente parlavano; <emph>havessero huopo</emph>: havessin bisogno dell'aiuto suo.</p>
<p>[94-96] <emph>suo passo falca</emph>: suo passo piega. Imperochè non uscivan del gyrone. Ma gyrando intorno del continuo piegavano, et torceano el cammino. Falcare significa piegare, dictione dirivata dalla falce, la quale è piegata et curva; <emph>cui buon volere</emph>, <emph>i.</emph> de' quali da buona volontà <emph>cavalca giusto amore</emph>: quasi dica: è portata da giusto amore.</p></div3>
<div3><head>vv.  97-105</head>
<lg><l>Tosto fur sopra noi, perchè correndo</l>
<l>veniva tutta quella turba magna,</l>
<l>e duoi dinanzi gridavon piangendo:</l></lg>
<lg><l>"Maria corse con frecta alla montagna,</l>
<l>et Cesare per sobgiogare Ilerda</l>
<l>punse Marsilia et poi corse in Ispagna".</l></lg>
<lg><l>"Rapto, rapto, che 'l tempo non si perda</l>
<l>per pocho amor - gridavon gl'altr'appresso -</l>
<l>che studio di ben far gratia rinverda".</l>
</lg>
<p>Non sanza gran prudentia induce el poeta, et questi due dinanzi usare exempli, che confortino alla celerità, et dipoi quegli di drieto dimostrare quanto nuoca la tardità. Imperochè e primi fanno, che lasciando la pigritia, l'huomo ritorni allo studio et al fervore. Et gl'ultimi ci ritengono, che di nuovo non caggiamo nella sonnolentia, et tedio, et pigritia.</p>
<p>[97-99] Adunque <emph>piangendo</emph>, che significa pentimento della passata accidia, et tardità nell'operare virtuosamente, <emph>gridavano</emph>, il che significa spronamento di mente. Imperochè chi vuole tornare al vero fervore, o ridurvi altri, riprende et desta proponendo et riducendo e memoria tutti gl'exempli, che ci possino spronare.</p>
<p>[100-102] <emph>Maria corse con frecta alla montagna</emph>: quando Herode per uccider Christo, el quale da' magi havea inteso esser nato, comandò che tutti e nati da due anni in giù fussino morti. Il perchè Maria avisata dall'angelo che fuggissi in Egypto, con somma celerità ne portò in su l'asino el figluolo Hiesù, correndo inverso e monti, et quegli disubito passando; <emph>et Cesare</emph>: partì con somma celerità da Roma, Cesare, per opprimere in Ispagna gl'exerciti di Pompeo, el quale havea già ropto in Tesagla, et volto in fuga verso l'Egypto. Et benchè Marsilia ciptà di Provenza tentassi ritardarlo, nientedimeno non soprastecte. Ma lasciovvi Bruto, che l'assediassi. Et <emph>corse in Ispagna</emph>, dove vinse Afanio et Petreo, et uno figluolo di Pompeo. Ilerda è ciptà nella Spagna.</p>
<p>[103-105] <emph>Rapto, rapto</emph>: dimostra quanta efficacia habbia el buono exemplo. Conciosia che per le parole de' primi due, tutti gl'altri gridano <emph>rapto rapto che 'l tempo non si perda</emph>. Breve è la nostra vita. Il perchè è necessario ricompensare la brevità di quella con la celerità nostra; <emph>per poco amore</emph>: per la tardità dell'accidia, la quale non è altro che manchamento d'amore, chome disopra è dimostro; <emph>che studio di ben fare</emph>, <emph>i.</emph> la sollecitudine, et la velocità, del far bene <emph>rinverda</emph> in noi, <emph>i.</emph> rinuovi, et faccia rinascere, et ritornare, la gratia di Dio, la quale pel peccato era secca in noi. Et certamente quanto più l'huomo si sforza di far bene, tanto più inclina Idio ad aiutarlo.</p></div3>
<div3><head>vv.  106-129</head>
<lg><l>"O gente in cui fervore acuto adesso</l>
<l>ricompie forse negligentia e 'ndugio</l>
<l>da voi per tepideza in ben far messo,</l></lg>
<lg><l>Questo che vive, certo io non vi bugio,</l>
<l>vuol andar su pur che 'l sol ne riluca</l>
<l>però ne dite ond'è presso el pertugio".</l></lg>
<lg><l>Parole furon queste del mio duca,</l>
<l>et un di quegli spirti dixe: "Vieni</l>
<l>dirieto a noi, et troverrai la buca.</l></lg>
<lg><l>Noi sian di vogla a muoverci sì pieni</l>
<l>che restar non poten, però perdona</l>
<l>se villania nostra giustitia tieni.</l></lg>
<lg><l>Io fui abate in san Zeno a Verona</l>
<l>sotto lo 'mperio del buon Barbarossa</l>
<l>di chui dolente anchora Melan ragiona.</l></lg>
<lg><l>Et tale ha già l'un piede drento alla fossa</l>
<l>che tosto piangerà quel monistero</l>
<l>et tristo fia d'avervi havuto possa,</l></lg>
<lg><l>Perchè 'l suo figlo, mal del corpo intero</l>
<l>et della mente peggio, et che mal nacque,</l>
<l>ha posto in luogho di suo pastor vero".</l></lg>
<lg><l>Io non so se più dixe o poi si tacque</l>
<l>tant'era già di là da noi trascorso,</l>
<l>ma questo intesi, et ritener mi piacque.</l>
</lg>
<p>[106-108] <emph>per tepideza</emph>: per accidia, che non è altro, che mancamento d'ardente carità.</p>
<p>[109-111] <emph>non vi bugio</emph>: non vi dico bugia; <emph>pur che 'l sol ne riluca</emph>: perchè chome habbiam dimostro, sanza 'l sole si può tornare indrieto, et aggyrarsi nel medesimo luogho ma non andare in su.</p>
<p>[118-120] <emph>Io fui abate</emph>: chostui fu coetaneo di Danthe, chiamato Alberto, huomo di buon chostumi, ma molto remisso. Zeno fu l'octavo vescovo in Verona, huomo di sancta vita, d'optimi chostumi, et di profonda theologia, chome manifesto appare in più volumi da lui scripti; <emph>Barbarossa</emph>: Federigo primo di Svevia, chiamato Barbarossa dal colore, tenne lo 'mperio anni .xxxvii. Prima amicho alla chiesa, dipoi inimico ad Alexandro tertio sanese, et da llui excomunicato; terribili guerre fece in Italia contro a' Lombardi favoreggianti al papa. Disfece Spuleto. Transmutò Lodi. Edificò Crema. Prese per assedio Melano, nell'anno della salute .M.C.LXIII., et tutta l'arse, et disfece. Arollo et seminovvi el sale. Et dicono, che .lxxxii. migliaia d'huomini di questa ciptà andorono dispersi. Grandissima strage fece de' Romani. Il perchè perterrefacto fuggì a Vinegia. Et el dogie in favore della chiesa, fece grande armata contro ad Arrigo figluolo di Federigo, preselo et menollo a Vinegia. Vedendo adunque Federigo la fortuna mutata, et el favore, c'havea Alexandro da Lodovico Re di Francia, et da Arrigo Re d'Inghilterra, et da Guiglelmo optimo Re di Sicilia, et da Vinitiani, et da Lombardi, diterminò humiliarsi al pontefice et chieder pace. Et venne a' piedi del papa. El quale premendogli la gola co' piedi dixe e versi del psalmista: "Super aspidem, et basyliscum ambulabo, et conculcabo leonem, et draconem". Alle quali parole rispondendo Federigo: "Non tibi, sed Petro", dixe el papa: "Et mihi et Petro". Dopo questa reconciliatione Federigo per satisfactione delle ingiurie facte alla chiesa, passò cogl'exerciti in Syria contro agl'infedeli. Ma essendo in Antiochia, et ne' gran caldi bagnandosi nel fiume affogò. Milano stecte disfacto cinque anni.</p>
<p>[121-126] <emph>Et tale ha già</emph>: questo proverbio s'usa in quegli che sono già vicini alla morte. Et intende di messer Alberto dalla Scala signor di Verona. El quale più per forza, che per via directa, fece abate del già decto monasterio un suo figluolo sciancato, et di captivi costumi, onde dice <emph>male intero del corpo, Et peggio della mente</emph>; <emph>et che mal nacque</emph>, perchè era nato d'adulterio, <emph>ha posto in luogho di suo pastor vero</emph>: imperochè l'abate debba esser vero pastore del monistero. Ma chostui avaro et rapace non era suo vero pastore, ma lupo.</p>
<p>[127-129] <emph>Io non so se più dixe</emph>: vuole dimostrare la gran velocità, che l'abate usò nel correr via. Imperochè in questo breve tempo nel quale parlò quanto habbiamo veduto, era già tanto lontano da Danthe, che non potea intender se parlava più, o se tacea.</p></div3>
<div3><head>vv.  130-138</head>
<lg><l>Et que' che m'era a ogni huopo soccorso</l>
<l>dixe: "Volgiti qua, et vedi due</l>
<l>venir dando all'accidia di morso".</l></lg>
<lg><l>Dirieto a tutti dicean: "Prima fue</l>
<l>morta la gente a cui el mar s'aperse</l>
<l>che vedesse Iordan l'heredi sue.</l></lg>
<lg><l>Et quella che l'affanno non soferse</l>
<l>fino alla fine col figluol d'Anchise</l>
<l>se stessa a vita sanza gloria offerse".</l>
</lg>
<p>Chome due precedevano la turba con exempli exercitandogli a celerità, chosì questi due venivano drieto con altri exempli, ritrahendogli dalla pigritia.</p>
<p>[130-132] <emph>Et quel che m'hera soccorso a ogni uopo</emph>: <emph>i.</emph> a ogni bisogno. Imperochè la ragione è quella, che soccorre a l'huomo; <emph>venir dando all'accidia di morso</emph>: <emph>i.</emph> la riprendevano, chome quella, che madre dell'otio, nutrice della libidine ritardatrice d'ogni buona opera, inimica della fatica, prieme l'animo, lega le membra, marcisce nella bructura. Improvida, ciecha, amica del sonno, serva della pigritia, et sanza alchuno studio.</p>
<p>[133-135] <emph>Prima fue Morta la gente a cui el mare s'aperse</emph>: la sententia è che el popolo d'Israel, al quale, fuggendo d'Egypto, s'aperse el mare Rosso, morì prima tutto, che arrivassino al fiume Iordano, del quale havevano a essere herede. Et pone qui Iordano fiume di terra di promissione per essa terra. Iordano è el quale divide la Iudea dall'Arabia, nobilitato, perchè in quello Christo nostra salute fu baptezato da Ioanni Baptista. Non fu popolo, che più peccassi in accidia, et più ingrato fussi contro al suo benefactore Idio, el quale l'havea liberato da durissima servitù di pharaone con manifestissimi miracoli, e quali mostrò per Moyse. Furono pasciuti di manna nel diserto .XL. anni, et molti altri beneficii riceverono. Et nientedimeno furono tanto maligni, che spesso per fuggire affanni et faticha, et per somma pigritia, vollono tornare in drieto, et spesse volte vollono uccidere el loro duca Moyse; <emph>la gente</emph>: la quale fu più che secento migliaia di maschi, al quale el mare s'aperse, et passorono in seccho; et dipoi seguitandogli per quella apritura pharaone col suo exercito, si richiuse, et tutti gl'annegò.</p>
<p>[136-138] <emph>Et quella che l'affanno non soferse</emph>: la sententia è <emph>et quella</emph> gente, la quale venendo <emph>col figluol d'Anchise</emph>, che fu Enea, <emph>non sofferse l'affanno</emph> del viaggio insino in Italia, et per questo <emph>offerse se stessa a vita sanza gloria</emph>. Nell'exequie, che Enea celebrò al padre in Sicilia, Iunone inimica a' Troiani si convertì in una vecchia chiamata Beroe, la quale era d'auctorità, et dolsesi coll'altre donne della infelicità di quel popolo, el quale già septe anni era ito errando per tanti mari. Et anchora non potea arrivare in Italia. Et con lunga oratione le persuase, che essendo in Sicilia, dove era Aceste suo compatriota, ardessino le nave. Acciochè e loro mariti non potendo riparare nuovi navili, ponessino loro sedie in quella isola, et qualche volta posassino. Ubbidirono le donne, et incesono le navi; soccorse Enea et gl'altri. Ma non poterono essere sì a tempo, che quattro non ardessino. Prese partito Enea lasciare parte de' suoi con Aceste. Il perchè rimasono e più pigri, et quegli che meno stimavono la gloria.</p></div3>
<div3><head>vv.  139-145</head>
<lg><l>Poi che furon da noi tanto divise</l>
<l>quell'ombre, che veder più non potersi,</l>
<l>nuovo pensier drento da me si mise,</l></lg>
<lg><l>Del qual più altri nacquero et diversi,</l>
<l>et tanto d'uno in altro vaneggiai</l>
<l>che gl'occhi per vagheza ricopersi</l></lg>
<lg><l>E 'l pensamento in sogno tramutai.</l>
</lg>
<p>[139-141] Partite l'anime alle quali pensava, entrò el poeta in nuovi pensieri. Et da questi primi ne nacquero molti altri, et diversi. Questo dice perchè havendo insino a qui investigato la purgation de' quatro già decti peccati, investigava quella degl'altri, et perchè la nostra investigatione va con raciocinatione, cioè con discorso di ragione, dimostra tale discorso di pensieri in pensieri.</p>
<p>[142-145] <emph>et tanto d'uno in altro vaneggiai</emph>: era anchora di nocte, et perchè habbiamo decto, che sanza sole non si può salire, che è acquistare alchuna nuova cognitione, dice che vaneggiava, <emph>i.</emph> vagava colla mente, di pensiero in pensiero, et nientedimeno tutti erono vani, perchè non trovava la verità, et per questo s'adormentò <emph>per vagheza</emph>, <emph>i.</emph> per quel discorso vagabondo. Imperochè ogni volta che dopo molto discorso noi non troviamo la verità, la faticha et el tedio genera somno. Et el pensieri, che era in noi veghiando, si convertì <emph>in sogno</emph>. Le quali tutte chose se bene noteremo, non sono aliene dall'accidia, della quale al presente si parla.
</p></div3></div2>
<div2><head>XIX</head>
<argument><p>CANTO .XVIIII. DELLA SECONDA CANTICA DI DANTE</p></argument>
<div3><head>vv.  1-15</head>
<lg><l>Ne l'hora che non può 'l calor diurno</l>
<l>intepidar più 'l freddo della luna,</l>
<l>vinto da terra o talhor da Saturno,</l></lg>
<lg><l>Quando e geomanti lor maggior fortuna</l>
<l>veggion in oriente innanzi l'alba</l>
<l>surger per via che pocho li sta bruna,</l></lg>
<lg><l>Mi venne in sogno una femmina balba,</l>
<l>negl'occhi guercia, et sopra 'l piè distorta,</l>
<l>con le man monche, et di colore scialba.</l></lg>
<lg><l>Io la mirava, et chome 'l sol conforta</l>
<l>le fredde membra che la nocte aggrava,</l>
<l>chosì lo sguardo mio gli facea scorta</l></lg>
<lg><l>La lingua, et poscia tutta la drizava</l>
<l>in pocho d'hora, et lo smarrito volto,</l>
<l>chome amor vuol chosì lo colorava.</l>
</lg>
<p>Ha tractato insino a qui di quattro vitii spirituali et diabolici, e quali procedono da malitia. Et sono superbia, invidia, vanagloria, et accidia. Hora seguitano tre, e quali nascano più dal senso che dalla ragione, et sono corporei et voluptuosi. Ma in questo decimonono canto pone el poeta una visione, che gl'apparve in sogno, et dipoi perviene alla scala, che monta nel quinto gyrone, nel qual si purga l'avaritia.</p>
<p>[1-3] Ma prima discrive el tempo dicendo: <emph>Ne l'hora che non può 'l calor diurno Intepidir più 'l lume della luna</emph>: dove è da notare, che la riflexione de' razi del sole, e quali percotendo la terra riverberano in su, riscalda l'aria. Dipoi venuta la nocte comincia l'aria a farsi fredda per la partita del sole, et pe' razi della luna, e quali son freddi, imperochè la luna non ha lume da sè, ma ricevelo dal sole, et essa riflecte in giù e razi ricevuti dal sole, et ogni riflexione alla 'ngiù fa freddo, chome alla 'nsù fa caldo. Nientedimeno insin a meza nocte l'aria ritiene del caldo del dì, ma dipoi e razi della luna vincono el caldo in forma, che quanto più in là va la nocte più cresce el freddo, perchè el calor diurno non ha più possa, et la luna è aiutata dalla terra, che è fredda et seccha, et talhora è aiutata da Saturno. Imperochè quando Saturno dà suo vigore alla luna, perchè è pianeta freddo et seccho, molto accrescie el fredo lunare. Onde Alano astrologo scrive di Saturno: "hic algore suo furatur gaudia veris. Furaturque decus pratis et sidera florum". Discrive adunque el tempo mattutino, che è presso al giorno, nel quale chome dimostrammo nella prima cantica e sogni son veri.</p>
<p>[4-6] <emph>Quando e geomanti</emph>: discrive el medesimo tempo per un altro modo. Imperochè e geomanti fanno la loro arte nel tempo mattutino, quando l'alba viene, perchè in quel tempo l'animo et el corpo humano è più obbediente alle inclination celesti. Et qui dobbiamo intendere, che l'huom può esser mosso da tre cagioni. Primo dalla propria volontà, la qual nasce da electione del libero arbitrio. Secondo da volontà mossa da alchuna passione, chome è per troppa repletione o vacuità di stomacho, o per troppa resolutione d'homori, o defecto di spiriti vitali. Tertio da inclinatione naturale, la quale cagiona e moti de' cieli. Et questa sola ha in sè divinatione. Onde 'l geomante volendo excluder l'altre due contro alla prima, vuole, che e puncti si faccino sanza contargli o pensarvi, acciochè non sieno per nostra electione, ma secondo la inclination celeste. Et contro alla seconda elegge el tempo della mattina, nella quale l'anima et el corpo sono più sobrii, nè troppo pieni, nè troppo voti. Geomantia è spetie di divinatione, la quale gl'orientali <emph>maxime</emph> exercitavano circa all'aurora in su e liti. Fannosi sedici righi non di linee, ma di puncti fortuiti, et non numerati da chi gli fa; poi si dividono in quattro parti, sì cche ogni parte ha quattro righi, et accoppiano e puncti del rigo in forma, che nell'ultimo rimane pari o caffo. Et d'ogni quaternario traggano l'ultime parti, et fanno una figura. E nomi delle figure sono Letitia, Tristitia, Fortuna maior, Fortuna minor, Acquisitio, Amissio, Albus, Rubeus, Coniunctio, Cancer, Populus, Via, Puer, Puella, Caput, Cauda; <emph>lor maggior fortuna</emph>: questa figura decta disopra è simile a una figura di stelle, la quale fanno el fine dell'aquario, et el principio del pesce. Adunque se el sole alhora surgeva su con l'ariete, seguita che la figura di fortuna maggiore, la quale è nel principio del pesce, et nasce circa a un'hora innanzi all'ariete, apparissi in oriente all'alba, che è circa a una hora innanzi al sole.</p>
<p>[7-9] <emph>Mi venne in sogno una femmina balba</emph>: perchè e tre vitii, che seguitano, sono per troppo, et inmoderato, amore ne' beni temporali, et non veramente beni, ma falsi. Vuole el poeta per questa visione dimostrare la falsa felicità, che indi ne viene. Il che finge, una femmina c'ha cinque mancamenti, et la quale distortamente parli, perchè è balba et tartagla, et distortamente vegga, perchè è guercia, et vada zoppa, et similmente faccia l'opere manuali imperfectamente, perchè è monca, et finalmente sia di brutto colore. La falsa felicità è in queste cinque chose: richeze, signorie, honori, fama, et voluptà corporea. È adunque <emph>balba</emph>, <emph>i.</emph> tartagla, et non parla expeditamente, perchè la fama di tali chose è imperfecta, et più tosto infamia. Per esser <emph>guercia</emph> significa la imperfection degl'honori; onde è contro a quel verso virgiliano: "et letos oculis afflarat honores". È sciancata a dimostrare, che gl'huomini, e quali si sostentano, et appoggiansi, con le richeze, sono simili a quegli, che sostentano el corpo in sul piè zoppo. Et perchè le signorie temporali hanno imperfecte, et vitiose, operationi, è monca, perchè habbiamo decto che le mani significano l'operationi. El colore scialbo et pallido dimostra le voluptà carnali, le quali <emph>maxime</emph> consistono ne' colori, et nelle belleze. Tracta adunque dell'amore inmoderato inverso el ben falso, nel quale, o è solo el desiderio, et alhora viene l'avaritia, o è el desiderio et l'opera, et è nel senso del gusto, et nascene la gola, o nel tacto et nascene luxuria.</p>
<p>[10-12] <emph>Io la miravo</emph>: la sententia, che mirando lui questa femmina, intervenne, che chome e razzi del sole confortano et adirizano le membra degl'animali et delle piante, le quali el freddo nocturno havea appassate, chosì el guatare di Danthe dirizava le mebra a quella femmina, et rendevagli el colore in forma, che restava bella femmina. Il che significa che Danthe, <emph>i.</emph> la sensualità, guardando questi beni mondani, giudica col suo falso giudicio quegli essere begli. Adunque la nostra falsa opinione gli fa begli.</p>
<p>[13-15] <emph>chome amor vuole</emph>: imperochè l'amore inordinato, che pognamo a questi beni, fa che paian quello, che non sono, et tali, quali vorremo. Et questo procede perchè sprezando le chose divine, pognamo ogni nostra cura nelle chose terrene. Onde el psalmista: "adhesit pavimento anima mea"; et Ioanni nell'<emph>Apocalypse</emph>: "ve habitantibus in terra". Et Luca nello evangelio, quando dimostra la infermità della donna, che non poteva guardare in su.</p></div3>
<div3><head>vv.  16-33</head>
<lg><l>Poi ch'ell'havea 'l parlar chosì disciolto</l>
<l>cominciava a parlar sì, che con pena</l>
<l>dalle' harei mio intento rivolto.</l></lg>
<lg><l>"Io son - cantava - io son dolcie syrena</l>
<l>ch'e marinari in mezo el mar dismago,</l>
<l>tanto son di piacere ad sentir piena.</l></lg>
<lg><l>Io volsi Ulixe dal suo camin vago</l>
<l>al canto mio, et qual mecho s'ausa</l>
<l>raro sen parte, infin tutto l'appagho".</l></lg>
<lg><l>Anchor non era sua boccha richiusa</l>
<l>quando una donna apparve sancta e presta</l>
<l>lunghesso me per far colei confusa.</l></lg>
<lg><l>"Virgilio, Virgilio, chi è questa?"</l>
<l>fieramente dicevo, et ei veniva</l>
<l>con gl'occhi ficti pure in quella honesta.</l></lg>
<lg><l>L'altra prendea, et dinanzi l'apriva</l>
<l>fendendo e drappi, et mostrandomi 'l ventre;</l>
<l>quel mi sveglò col puzo che n'usciva.</l>
</lg>
<p>[16-18] Poi che fu libera da ogni distortione la donna, et <emph>maxime</emph> hebbe la lingua expedita, cominciò a cantare in forma che 'l canto suo dilectava sì Danthe, che difficilmente harebbe potuto rimuovere el suo <emph>intento</emph>, <emph>i.</emph> la sua intentione et affectione da quella. Questo significa che poichè e ben temporali, e quali hanno tutte le difformità, delle quali è decto, piacciano al senso in forma, che gli paiono veri beni, nasce di loro tal voluptà, che difficilmente el senso se ne può ritrarre.</p>
<p>[19-21] Questa donna cantando dicea esser sirena. Il che acciochè apertamente s'intenda, fingono e poeti, che le sirene furono tre figluole d'Acheloo fiume, et di Calliope, chosì decte da un verbo greco, che significa collegare et ritenere, et non tirare chome molti dicono, perchè e poeti le pongono per le voluptà corporee, et pe' dilecti delle chose mondane, e quali in forma intrigano et legano e nostri sensi, che non ce ne sappiamo partire. Et benchè molta varietà sia nel numero di queste et ne' nomi, nientedimeno e più docti pongono tre sirene, Parthenope, Leucosia, et Ligia; voglono che habitassino in certi scogli in Sicilia appresso al monte Peloro, le quali cantavano sì dolcemente, che tiravano a sè e navicanti con la dolceza del canto; et dipoi gli divoravono in forma, che non ne rimaneva se non l'ossa. Et agiungne Homero che Ulixe navigando per que' mari, temendo che el canto non lo tirassi andare a lloro, si fece legare all'albero della nave, et per non udire si turò gl'orecchi con la cera. Et certo è vero, che e falsi dilecti delle chose mondane, et transitorie, con lor dolci lusinghe ci tirono ad amargli, et dipoi ci divorano, perchè tali voluptà ci tolgono le forze del corpo et e beni della fortuna, et la sapientia dell'animo. Il perchè ne rimagnamo mal sani, poveri, infami, sanza riputation, et sanza doctrina. Ma Ulixe, cioè l'huomo savio, acciochè le lusinghe di queste voluptà non lo tirino, si fa legare all'albero della nave, che significa la temperantia dell'animo, la quale lo ritiene, che non caggia nelle voluptà, et la cera con che si tura gl'orecchi, è la forteza, che l'arma contro agl'empiti furiosi della sensualità. Onde passa appresso alle sirene; nè è preso da lloro, perchè el savio havendo già facto habito nelle virtù non può essere coinquinato da' vitii. Vedi adunque perchè Danthe chiama questa sirena, et perchè cagione essendo questa brutta, quando Danthe, <emph>i.</emph> la sensualità, la guata, diventa bella; <emph>ch'e marinari in mezo el mar dismago</emph>: el mare ponemmo disopra per l'appetito; adunque e marinari sono quegli, che si lasciano trasportare dall'appetito, et questi son quegli, che e piaceri mondani lusingono et allectono a sè.</p>
<p>[22-24] <emph>Io volsi Ulixe</emph>: forse lo conmosse perchè e primi moti non sono in nostra podestà, et anchora e savi si dibactano alle volte, quando veggono alchuna chosa voluptuosa. Onde Salomon dixe: "vinum et mulier apostatat sapientem". Ma credo che el poeta induca la sirena a parlare el falso, perchè è natura di voluptuosi et intemperati huomini, quando voglon corrompere altri, indurre exempli d'huomini savi, et grandi. Et dicono Salomone, et David, et Hercole, et molti altri si lascioron vincere da una femmina. Et Alexandro magno dal vino; <emph>et qual mecho s'ausa</emph>: colui che s'ausa mecho, <emph>i.</emph> quegli, che fanno habito di piaceri de' beni terreni, rade volte se ne partano et sviluppano; <emph>infin tutto l'appago</emph>: <emph>i.</emph> tutto lo fo contento, in forma che più non pensi alle chose grandi et celeste. Il che è somma miseria. Imperochè chi è con le sirene, et nientedimeno non è contento a' loro canti, è da sperare, che quando che sia se ne partirà. Et cercherà più veri beni. Anzi ben verissimi, et partirassi da questi falsi.</p>
<p>[25-30] <emph>Anchor non era sua boccha richiusa</emph>: anchora la falsa felicità tirava a sè la sensualità, quando un'altra donna, che è la philosophia, venne in aiuto d'epsa per confutare e vani piaceri, et con fiere parole dicea a Virgilio "chi è questa?" quasi riprenda Virgilio, che non la cacci da Danthe, perchè è officio della ragione rimuovere ogni cupidità delle chose non virtuose dal senso.</p>
<p>[31-33] Et Virgilio, <emph>i.</emph> la ragione, riguardava la philosophia, et all'altra donna stracciava e panni. Sono le voluptà simili a un brutto corpo, el quale paia bello, perchè sia ornato di bellissimi vestimenti. Adunque la ragione stracciando e panni a questa voluptà mostra la sua bruttura, et aprendogli el ventre fa apparire el suo fetore. Perchè invero chi ricerca lo intrinseco di questi tre vitii, et d'ogni voluptà, non truova se non bructura, et corruptione.</p></div3>
<div3><head>vv.  34-51</head>
<lg><l>Io volsi gl'ochi et el mio maestr': "Almen tre</l>
<l>voci t'ho messe - et dicea - surgi et vieni,</l>
<l>trovian la porta per la qual tu entre".</l></lg>
<lg><l>Su mi levai, et tutti eron già pieni</l>
<l>dell'alto dì e gyron del sacro monte</l>
<l>et andavam col sol nuovo alle reni.</l></lg>
<lg><l>Seguendo lui, portava la mia fronte</l>
<l>chome colui che l'ha di pensier carca,</l>
<l>che fa di sè un mezo arco di ponte,</l></lg>
<lg><l>Quando io udi': "Venite, qui si varca"</l>
<l>parlando in modo suave et benigno</l>
<l>qual non si sente in questa mortal marca.</l></lg>
<lg><l>Con l'ale aperte, che parean di cigno,</l>
<l>volseci in su colui che sì parlone</l>
<l>tra due pareti del duro macigno.</l></lg>
<lg><l>Mosse le penne sue et ventilone</l>
<l>"qui lugent" affermando esser beati</l>
<l>c'haranno di consolar l'anime done.</l>
</lg>
<p>[34-36] <emph>almen tre Voci</emph>: possiamo intendere che la ragione desti la sensualità, excitando la memoria, che si ricordi. <emph>Item</emph> con lo 'ntellecto, che intenda, che sia huomo, et non bestia, con la volontà di fare quanto intende.</p>
<p>[37-39] <emph>Sì mi levai</emph>: dimostra che la sensualità excitata dallo intellecto gli diventa obbediente, et può surgere, et <emph>maxime</emph> potevono già levato el sole el quale illuminava tutti e gyroni del monte; <emph>et andavano col sol nuovo</emph>: quasi con nuova speculatione, perchè conoscevano, che da altra origine procedevono questi tre vitii, che seguitano, che e quattro passati.</p>
<p>[40-42] <emph>Et seguendo lui</emph>, <emph>i.</emph> Virgilio, <emph>portava la mia fronte</emph> alle reni di Virgilio. Il che significa, che lui chinava el capo quasi in su le reni di Virgilio, chome fa chi lo porta charico di pensieri. Et in questa forma dimostra, che la sensualità va sostentata dalla ragione.</p>
<p>[43-51] <emph>Quando io senti'</emph>: giunti alle scalee, donde si montava al quinto gyrone, trovorono l'angelo, che con suavissime parole dixe <emph>venite</emph> che <emph>qui si varca</emph>, et con l'ale gli ventillò la fronte assolvendol dell'accidia. Et dicea, secondo che è scripto in Matheo, "beati qui lugent quoniam ipsi consolabuntur", et questo era a conforto di quegli, che si purgavano. L'angelo et le due ale importano quello, che disopra habbiamo decto; andavan <emph>tra due pareti</emph>, <emph>i.</emph> muri, <emph>di macigno</emph>, perchè era già sì corroborata la sensualità, che andando pel mezo, <emph>i.</emph> per la via della virtù, havea da ogni parte obstacolo di non cadere in alchun de gl'extremi.</p></div3>
<div3><head>vv.  52-63</head>
<lg><l>"Che hai che par che 'nver la terra guati?"</l>
<l>la guida mia incominciò a dirmi</l>
<l>pocho ambe due dall'angel sormontati.</l></lg>
<lg><l>Et io: "Con tanta sospition fa irmi</l>
<l>novella vision ch'a sè mi piega</l>
<l>sì ch'io non posso dal pensier partirmi".</l></lg>
<lg><l>"Vedesti - dixe - quella antica strega</l>
<l>che sola sopra noi homai si piagne;</l>
<l>vedesti chome l'huomo da lei si slega.</l></lg>
<lg><l>Bastiti, et batti a terra le calcagne;</l>
<l>gl'occhi rivolgi al logoro che gyra</l>
<l>lo rege etherno con le rote magne".</l>
</lg>
<p>[52-54] Andava Danthe col capo chino a terra. Il che dinota, che la sensualità allectata dal canto de' mondani piaceri, benchè Virgilio gl'havessi monstro el suo puzolente ventre, et ritractolo da quella, nientedimeno aggravato dalla cupidità di tali beni, guardava <emph>la terra</emph>, <emph>i.</emph> havea e pensieri a' piaceri terreni.</p>
<p>[55-57] Il perchè a Virgilio sua guida, el quale ne lo riprendea, confessò, che quella novella visione, che era falsa apparentia di felicità, <emph>lo piega a sè</emph>. Et ben dixe <emph>piega</emph>, imperochè chome la virtù ci guida diritti, chosì per l'opposito questa ci piega, et fa che noi torciamo, et non possiamo spiccare el pensier da llei.</p>
<p>[58-60] <emph>Vedesti quella antica strega</emph>: streghe dicono e semplici che sono vecchie le quali si tramutano in varie forme d'animali, et dipoi succiono el sangue a' bambini. Il perchè chiama questa falsa felicità strega, perchè ci succia gli spiriti et e sensi, et conforta Danthe al salire, perchè ha passato e quattro maggior vitii, et solamente gli resta questa sola, la quale contiene avaritia, gola, et luxuria; <emph>vedesti chome l'huom da llei si slega</emph>: <emph>i.</emph> si scogli. Et questo gl'ha già dimostro Virgilio, quando gli stracciò la vesta.</p>
<p>[61-63] <emph>Bastiti</emph>: debbeci bastare a fuggire questa strega, che la ragione ci habbia dimostro, chome ci possiamo sciorre da essa; <emph>et batti</emph>: due precepti dà la ragione alla sensualità. Prima che <emph>batta a terra le calcagna</emph>, <emph>i.</emph> che proceda nella virtuosa operatione, o veramente che calpesti le cupidità. Dipoi dà el secondo dicendo <emph>gl'occhi rivolgi</emph>: volgi e pensieri et le cogitationi al rivocamento che Idio ci fa, inspirandoci della sua gratia. Et è translatione da' falconieri, e quali gyrando el logoro chiamano el falchone. Volgi adunque <emph>gl'occhi al logoro</emph>, el quale lo etherno Dio <emph>gyra Con le ruote magne</emph> de' cieli, e quali gyrandosi ci dimostrano l'etherne belleze.</p></div3>
<div3><head>vv.  64-75</head>
<lg><l>Quale 'l falcon che prima a' piè si mira</l>
<l>indi si volge al grido et si protende</l>
<l>per lo disio del pasto che lo tyra,</l></lg>
<lg><l>Tal mi feci io, et tal quanto si fende</l>
<l>la roccia per dar via a chi va suso</l>
<l>n'andai insino dove 'l cerchiar si prende.</l></lg>
<lg><l>Chom'io nel quinto gyro fui dischiuso</l>
<l>vidi gente per esso che piangea</l>
<l>giacendo in terra tutta volta in giuso.</l></lg>
<lg><l>"Adhesit pavimento anima mea"</l>
<l>senti' dir loro con sì alti sospiri</l>
<l>che la parola a pena s'intendea.</l>
</lg>
<p>[64-69] Prima usò la translatione dal falconieri, hora usa la comparatione, et dice, che chome el falcone quando sente le grida del falconieri, che gli mostra el logoro, prima si guata a' piedi, et poi si distende inverso el logoro, perchè crede, che sia pasto, el quale desidera, chosì feci io alle parole di Virgilio, et andai <emph>quanto la roccia si fende</emph>, <emph>i.</emph> quanto el masso s'apre, per fare scala a chi vuol montare in sul quinto gyrone, et andai insino al fine, et alla sommità di tale scala <emph>dove si prende el cerchiare</emph>, cioè dove comincia el gyrone, el quale fa cerchio.</p>
<p>[70-75] <emph>Et come io fui dischiuso nel quinto gyro</emph>, <emph>i.</emph> subito che io usci' delle scalee et entrai nel gyro, <emph>vidi gente</emph>, in quello, <emph>che piangea</emph>, pentendosi con contritione de' suoi peccati, et giacea <emph>in terra</emph> bocconi, <emph>i.</emph> col viso volto in giù. Et per questo dinota la pena dell'avaro, che per cupidità delle chose terrene è privato dell'aspecto et visione delle cose superne, le quali sono el vero bene. Queste piangendo riconoscevano l'error suo, et dicevano <emph>Adhesit pavimento anima mea</emph>: questo è uno verso, et significa ‘l'anima mia rimane appiccata al pavimento’ et al suolo della terra, <emph>i.</emph> l'anima mia, che si dovea elevare all'amore delle cose celesti, è rimasa appiccata all'amore de' ben terreni.</p></div3>
<div3><head>vv.  76-87</head>
<lg><l>"O electi da Dio, li cui soffriri</l>
<l>iustitia et speranza fa men duri,</l>
<l>drizate noi verso gl'alti saliri".</l></lg>
<lg><l>"Se voi venite dal giacer sicuri</l>
<l>et volete trovar la via più tosto,</l>
<l>le vostre dextre sempre sien di furi".</l></lg>
<lg><l>Chosì pregò 'l poeta, et sì risposto,</l>
<l>pocho dinanzi a noi, ne fu, perch'io</l>
<l>nel parlare avisai l'altro nascosto,</l></lg>
<lg><l>Et volsi gl'occhi agl'occhi al signor mio,</l>
<l>ond'egli m'assentì con lieto cenno</l>
<l>ciò che chiedea la vista del disio.</l>
</lg>
<p>[76-78] Cominciò Virgilio a parlare all'anime, che si purgavano, dicendo <emph>O voi electi da Dio</emph>, poichè sete in via di salute. Imperochè "multi sunt vocati, pauci vero electi", <emph>li cui soffriri</emph>, le cui sofferenze et passioni, <emph>la giustitia, et la speranza, fa men duri</emph>: imperochè chi è ridocto in stato di gratia sopporta in pace la pena, la quale gl'è data giustamente, et per quella spera purgato che sia diventar beato.</p>
<p>[79-81] <emph>Se voi venite dal giacer sicuri</emph>: risponde una dell'anime "se voi venite liberi dal giacere, chome giaciamo noi, et volete salire più avanti, <emph>le vostre dextre sien sempre di furi</emph>, <emph>i.</emph> di fuori". La sententia è: volgetevi in su la man dextra, et chosì el monte vi rimarrà sempre a sinistra, et la dextra rimarrà dalla parte extrinseca.</p>
<p>[82-84] Chosì adunque domandò Virgilio, et chosì rispose l'anima. Il perchè io m'<emph>avisai</emph>, <emph>i.</emph> compresi, <emph>l'altro</emph> essergli <emph>nascosto</emph>, cioè ch'io fussi vivo. O veramente io m'avidi che a llui era nascosto l'altro, che io desideravo di sapere, cioè chi era, et perchè quivi si purgava.</p>
<p>[85-87] <emph>Et volsi gl'occhi a gl'occhi</emph>: la sententia è che Virgilio s'accorse, guatandomi, quel ch'io desideravo, che era di parlare con quella anima, et io guardando lui intesi, che era contento, ch'io gli parlassi; <emph>ciò che chiedea la vista del disio</emph>, <emph>i.</emph> ciò che el desiderio, che sanza parole m'appariva, et vedevasi, nel mio volto.</p></div3>
<div3><head>vv.  88-93</head>
<lg><l>Poi ch'io pote' far di me a mio senno</l>
<l>trassimi sopra quella creatura</l>
<l>le cui parole prima notar mi fenno,</l></lg>
<lg><l>Dicendo: "Spirto in cui pianger matura</l>
<l>quel sanza 'l quale a Dio tornar non possi,</l>
<l>sosta un pocho per me tua maggior cura.</l></lg>
<lg><l>Chi fusti et perchè volti havete e dossi</l>
<l>al su mi dì, et se vuoi ch'io t'impetri</l>
<l>chosa di là ond'io vivendo mossi".</l>
</lg>
<p>[88-90] <emph>Poi ch'io pote' far di me a mio senno</emph>: è secondo vera ragione l'appetito sottoposto allo 'ntellecto, nè può distendersi più a una che a un'altra chosa sanza el giudicio di quello. Onde seguita che non possi fare di sè a suo modo, se non quando lo 'ntellecto glel concede.</p>
<p>[91-93] <emph>in cui pianger matura</emph>, nel quale el pianger <emph>matura</emph>, <emph>i.</emph> affrecta, quello, cioè la penitentia et la purgatione, <emph>sanza la quale non puossi</emph>, <emph>i.</emph> non si può <emph>tornare a Dio</emph>.</p></div3>
<div3><head>vv.  97-111</head>
<lg><l>Et egli ad me: "Perchè nostri deretri</l>
<l>a sè rivolga el cielo saprai, ma prima</l>
<l>scias quod ego sum successor Petri.</l></lg>
<lg><l>Intra Siestri et Chiavari s'adima</l>
<l>una fiumara bella, et del suo nome</l>
<l>lo titol del mio sangue fa sua cima.</l></lg>
<lg><l>Un mese et pocho più prova' io chome</l>
<l>pesa 'l gran manto a chi del fango 'l guarda,</l>
<l>che men mi sembian tutte l'altre some.</l></lg>
<lg><l>La mia conversione omè fu tarda,</l>
<l>ma chome facto fui roman pastore</l>
<l>chosì scopersi la vita bugiarda.</l></lg>
<lg><l>Vidi che lì non si chetava 'l core,</l>
<l>nè più salir potiesi in quella vita,</l>
<l>perchè di questa in me s'accese amore.</l></lg>
<lg><l>Fin a quel puncto misera et partita</l>
<l>da Dio anima fui, del tutto avara,</l>
<l>hor chome vedi qui i' son punita.</l>
</lg>
<p>[97-99] <emph>Perchè e nostri deretri</emph>, et e nostri dossi, et le nostre reni; <emph>scias quod ego sum</emph>: sappia ch'io sono; <emph>successor Petri</emph>: successor di Piero, <emph>i.</emph> papa. Chostui fu messer Ottobuono da Fiescho gentilhuom di Genova, et quegli da Fiescho furono conti di Lavagno, chosì decti da un fiume, el quale corre in riviera di Genova tra Siestri et Chiavari. Fu facto papa Adriano quarto nell'anno della nostra salute .M.CC.LXXVI., et vixe nella sedia appostolica mese uno et dì nove.</p>
<p>[103-105] <emph>Un mese et pocho più provai chome Pesa el gran manto</emph>, <emph>i.</emph> la degnità ponteficale, <emph>a chi dal fango el guarda</emph>: <emph>i.</emph> a chi la mantiene sanza vitio. Et non sanza cagione induce queste parole in Adriano. Perchè lui solea dire, che la sedia di Pietro era piena di pruni. Et el suo manto pesava tanto, che rompea ogni robustissima spalla. Et certo el pontificato è a chi ben lo regge sommo honore, gravissimo peso, misera servitù, extrema fatica. Et a chi lo regge male, è sommo pericolo d'anima, et somma infamia; <emph>che più m'assembra tutte l'altre some</emph>: che più m'assimigla et rappresenta tutte l'altre some.</p>
<p>[106-108] <emph>Ma chome facto fui roman pastore, Chosì scopersi la vita bugiarda</emph>: innanzi ch'io fussi papa io speravo, se mai venissi a tal grado, havere a esser contento, et satio delle richeze.</p>
<p>[109-111] Dipoi desiderando anchor più, et non potendo <emph>salir più</emph> alto, chonobbi questa nostra vita esser bugiarda, perchè dà speranza all'avaro, che quando che sia si possi contentare, et dipoi non si contenta. Et per questo lasciata la cupidità de' beni terreni, mi rivolsi a' celesti.</p></div3>
<div3><head>vv.  115-126</head>
<lg><l>Quel ch'avaritia, fa qui si dichiara</l>
<l>in purgation dell'anime converse,</l>
<l>et nulla pena ha 'l monte più amara.</l></lg>
<lg><l>Sì chome l'occhio nostro non s'aperse</l>
<l>in alto, fiso alle chose terrene,</l>
<l>chosì iustitia qui a terra el merse.</l></lg>
<lg><l>Chome avaritia spense a ciaschun bene</l>
<l>lo nostro amore, onde operar perdessi,</l>
<l>chosì iustitia qui strecti ne tiene</l></lg>
<lg><l>Ne' piedi et nelle man legati et presi,</l>
<l>et quanto fia piacer del giusto syre,</l>
<l>tanto stareno immobili et distesi".</l>
</lg>
<p>[115-117] Dimostra la pena che sopportano gl'avari. Nè è absordo decto, che <emph>el monte</emph> del purgatorio non habbia <emph>più amara pena</emph>.</p>
<p>[118-120] <emph>Sì chome</emph>: ordina el texto: <emph>sì chome l'occhio nostro fixo alle chose terrene non s'aperse in alto, chosì iustitia lo merse</emph>, <emph>i.</emph> affondò, <emph>qui a terra</emph>.</p>
<p>[121-126] <emph>Chome avaritia spense el nostro amore</emph>, <emph>i.</emph> ogni fervore, che l'animo ha a ben fare, <emph>onde operar perdessi</emph>, <emph>i.</emph> onde si perde et spegne ogni bene operare, <emph>chosì iustitia ci tiene strecti qui con le mani et co' piedi legati</emph>: nè mi distendo qui nella vituperatione dell'avaritia, perchè nello 'nferno molte chose in varii luoghi ne scripsi.</p></div3>
<div3><head>vv.  133-138</head>
<lg><l>Io m'ero inginocchiato et voleo dire,</l>
<l>ma chom'io incominciai et e' s'accorse,</l>
<l>solo ascoltando, del mio riverire:</l></lg>
<lg><l>"Qual cagion - dixe - in giù chosì ti torse?".</l>
<l>Et io a llui: "Per vostra dignitate</l>
<l>mia conscientia dritta mi rimorse".</l></lg>
<lg><l>"Driza le gambe, levati su, frate</l>
<l>- rispose - non errar; conservo sono</l>
<l>teco et con gl'altri a una potestate.</l></lg>
<lg><l>Se mai quel sancto evangelico sono</l>
<l>che dice "neque nubent" attendesti,</l>
<l>ben puo' saper perchè così ragiono.</l>
</lg>
<p>A questo solo fine scripse e quattro disopra posti ternari, che ciaschuno intenda, che per la morte cessa ogni degnità humana. Nè più vale essere stato papa, che mercennaio, quanto alla degnità.</p>
<p>[133-135] <emph>conservo sono</emph>: pigla queste parole dell'<emph>Apocalypse</emph>, dove è scripto, che inginochiandosi Ioanni evangelista a' piedi dell'angelo, ricusò l'angelo tale honore dicendo: "vide ne feceris, conservus tuus sum et fratrum tuorum habentium testimonium Hiesu".</p>
<p>[136-138] <emph>"neque nubent" attendesti</emph>: pruova per uno altro exemplo, che nell'altra vita cessa ogni humana degnità, chome pone Matheo evangelista nel .xxii. capitolo, che domandando e discepoli, la femmina, la quale harà havuto più mariti, a chi di quegli s'accosterà nell'altra vita, rispose Christo: "erratis nescientes scripturas nec virtutem Dei. In resurrectione enim neque nubent, neque nubentur. Sed erunt sicut angeli in celo". Et per questo significò, che nella futura vita sareno tutti equali.</p></div3>
<div3><head>vv.  139-145</head>
<lg><l>Vattene homai, non vo' che più t'arresti;</l>
<l>che la tuo stanza mio pregar disagia</l>
<l>col qual maturo ciò che tu dicesti.</l></lg>
<lg><l>Nipote ho io di là c'ha nome Alagia</l>
<l>buona da sè, pur che la nostra chasa</l>
<l>non faccia lei per exemplo malvagia,</l></lg>
<lg><l>Et questa sola m'è di là rimasa".</l>
</lg>
<p>[139-141] <emph>Vattene homai</emph>: parea allo spirito più utile spendere el tempo nelle sue prece, che in più sermoni. Et però licentia el poeta. Il che potea fare sanza iniuria, havendo già satisfacto a sua domanda; <emph>matura quel che in me dicesti</emph>: perchè disopra dixe "spirito in cui pianger matura, Quel sanza 'l quale a Dio tornar non puossi".</p>
<p>[142-145] <emph>Alagia</emph>: dimostra che benchè molti consorti havessi della chasa del Fiescho, nientedimeno perchè non erono sanza vitii, non gli rimanea se non Alagia; questa sua nipote fu mogle del marchese Marcello Malespina. Et dal marito et dalla mogle fu liberamente, et non sanza honore, tractato nel suo exilio el nostro poeta, chome già è decto.
</p></div3></div2>
<div2><head>XX</head>
<argument><p>CANTO .XX. DELLA SECONDA CANTICA DI DANTHE</p></argument>
<div3><head>vv.  1-15</head>
<lg><l>Contr'a miglor voler voler mal pugna,</l>
<l>ond'io contr'al piacer mio, per piacerli,</l>
<l>trassi dell'acqua non satia la spugna.</l></lg>
<lg><l>Mossimi, e 'l duca mio si mosse per li</l>
<l>luoghi expediti pur lungho la roccia</l>
<l>chome si va per luogho strecto a' merli,</l></lg>
<lg><l>Che la gente che fonda a goccia a goccia</l>
<l>pe gl'occhi el mal che tutto 'l mondo occupa</l>
<l>dall'altra parte in fuor troppo s'approccia.</l></lg>
<lg><l>Maladecta sie tu, antica lupa,</l>
<l>che più che gl'altr'animali hai in preda</l>
<l>per la tuo fame sanza fine cupa.</l></lg>
<lg><l>O ciel, nel cui gyrar par che si creda</l>
<l>le condition di quaggiù trasmutarsi,</l>
<l>quando verrà per chi questa disceda?</l>
</lg>
<p>Seguita in tractare dell'avaritia, et nel principio dimostra, che benchè fussi cupido d'udir più chose, nientedimeno si partì dallo spirito, el quale l'havea accomiatato.</p>
<p>[1-3] <emph>Contro a miglor voler voler mal pugna</emph>: quando sono due diverse volontà, quella, che è men buona, <emph>male pugna</emph>, <emph>i.</emph> mal combate, et resiste contro alla miglore. Et però lui, la cui vogla era di sapere dallo spirito quello, che non importava molto, volle cedere alla volontà dello spirito, la quale era miglore, perchè desiderava purgarsi dal vitio dell'avaritia; seguita adunque questo precepto. Et qualunque volta sareno vincti da miglor ragione, sempre faremo ogni nostra vogla della vogla d'altri; <emph>trassi dell'acqua non satia la spugna</emph>: optima translation a dimostrare, che huomo si parta anchora sitibundo di quello, che desidera sapere.</p>
<p>[4-9] <emph>Mossimi</emph>: partendo dallo spirito, <emph>e 'l duca mio</emph>, el quale m'aspectava, et erami inanzi, <emph>si mosse</emph>, precedendomi, <emph>per li Luoghi expediti</emph>, <emph>i.</emph> non occupati dall'anime, che giaceano, <emph>lungho la roccia</emph>, lungo el masso, strecto ad esso masso, <emph>chome va strecto a' merli</emph>, chi va su per le mura, et questo facevano, perchè l'anime, che piangevano el peccato dell'avaritia, el quale <emph>occupa tutto el mondo</emph>, <emph>s'approcciavano</emph>, <emph>i.</emph> s'approximavano, <emph>troppo</emph>.</p>
<p>[10-12] <emph>Maladecta sia tu antica lupa</emph>: l'avaritia cominciò nel mondo insin da Cain. Costui secondo el Maestro dell'historie trovò e pesi, et le misure. Et fu più intento al guadagno, che non si richiedeva; et nelle primitie, che offeriva a Dio si dimostrava l'avaritia sua. Adunque è antichissima l'avaritia. Nè diremo della lupa qui, havendone decto a sufficientia nella prima cantica, dove dimostra che de' tre animali, lonza, leone, et lupa, questa è la piggiore, et più nuoce. Et per questo ci ha in preda più che gl'altri animali.</p>
<p>[13-15] <emph>O cielo nel cui gyrare</emph>, <emph>i.</emph> nelle cui revolutioni, <emph>par che si creda</emph>: voglono e mathematici che e moti celesti dieno movimento et influentia a tutte le chose create sotto di loro. Adunque l'anime nostre create da Dio sanza el mezo delle seconde cause sole restono libere da tali influentie. Nientedimeno possono gl'influxi celesti inclinarci a giustitia. Et trasmutare e regni, et gl'imperii, a debita forma d'administratione; <emph>quando verrà per chi questa disceda</emph>: quando verrà el veltro decto nella prima cantica.</p></div3>
<div3><head>vv.  19-33</head>
<lg><l>Noi andavam co' passi lenti et scarsi,</l>
<l>et io attento all'ombre, ch'io sentia</l>
<l>piatosamente piagnere et lagnarsi,</l></lg>
<lg><l>Et per ventura udi' "Dolce Maria"</l>
<l>dinanzi a noi chiamar chosì nel pianto,</l>
<l>chome da donna che in partorir sia;</l></lg>
<lg><l>Et seguitar: "Povera fusti tanto,</l>
<l>quanto veder si può per quello hospitio</l>
<l>dove posasti el tuo portato sancto";</l></lg>
<lg><l>Sequentemente intesi: "O buon Fabritio,</l>
<l>con povertà volesti anzi virtute</l>
<l>che gran richeze posseder con vitio".</l></lg>
<lg><l>Queste parole m'eron sì piaciute,</l>
<l>ch'io mi trassi oltra per haver conteza</l>
<l>di quello spirto, onde parean venute.</l></lg>
<lg><l>Esso parlava anchor della largheza,</l>
<l>che fece Nicolao alle pulzelle</l>
<l>per condurre a honor lor giovineza.</l>
</lg>
<p>Convenientissima chosa è che chi è cupido purgarsi del vitio dell'avaritia, la quale niente altro è che cupidità di thesori, si propongano nella mente gl'exempli di quegli, che sono stati contenti al pocho.</p>
<p>[19-21] Adunque prima dimostra che gli spiriti di questo luogho a un medesimo tempo invocavano el nome di Maria, chome fa donna, che sia per partorire.</p>
<p>[22-24] Et ricordavonsi quanto allegramente sopportò la povertà, et dicevano: tu <emph>fusti tanto povera, quanto</emph> dimostra l'<emph>ospitio</emph>, nel quale partoristi Nostra Salute.</p>
<p>[25-27] <emph>O buono Fabritio</emph>: in tutte le purgationi di questi peccati pone exempli non solamente christiani, ma gentili, perchè el morale è comune et alla nostra, et alla loro religione. <emph>Preterea</emph> potrebbe el peccator scusarsi d'impossibilità, perchè ognuno non è sollevato alla gratia, a che fu sollevata Maria, et molti sancti huomini. La quale scusa non può produrre nello exemplo de' gentili. Fabritio fu in extrema povertà. Nè mai cercò richeze. Ma essendogli presentati amplissimi doni da' Sanniti, popoli molto infensi a' Romani, et pregandolo, che gli ricevessi per le sue necessità, rispose che mentre che potea usare e membri suoi, niente gl'havea a mancare. Et che e Romani non cercavono oro, ma essere superiori a chi possedea l'oro.</p>
<p>[31-33] <emph>Nicolao alle pulzelle</emph>: questa historia chome notissima pretermetto.</p></div3>
<div3><head>vv.  34-54</head>
<lg><l>"O anima che tanto ben favelle</l>
<l>dimmi chi fusti - dixi - et perchè sola</l>
<l>tu queste degne lode rinnovelle.</l></lg>
<lg><l>Non fien sanza mercè le tue parole</l>
<l>s'i' ritorno a compiere lo cammin corto</l>
<l>di quella vita ch'al termine vola".</l></lg>
<lg><l>Et egli: "Et io dirò, non per conforto</l>
<l>ch'io attenda di là, ma perchè tanta</l>
<l>gratia in te luce pria che sie morto.</l></lg>
<lg><l>Io fui radice della mala pianta</l>
<l>che la terra christiana tutta aduggia</l>
<l>sì cche buon fructo rado se ne schianta.</l></lg>
<lg><l>Ma se Doagio Guanto Lilla o Bruggia</l>
<l>potesser, tosto ne sare' vendecta</l>
<l>et io la chiegho a quel che tutto giuggia.</l></lg>
<lg><l>Chiamato fui di là Ugo Ciappetta,</l>
<l>di me son nati e Philippi e i Luigi</l>
<l>per cui novellamente è Francia retta.</l></lg>
<lg><l>Figluolo fui d'un beccar di Parigi;</l>
<l>quando li regi antichi vennor meno</l>
<l>tutti, fuor d'un ridocto in panni bigi,</l></lg>
<lg><l>Trova'mi strecto nelle mani il freno</l>
<l>del governo del regno, et tanta possa</l>
<l>di nuovo acquisto, et sì d'amici pieno,</l></lg>
<lg><l>Ch'alla corona vedova promossa</l>
<l>la testa del mie figlo fu, dal quale</l>
<l>comincior di costoro le sacrate ossa.</l>
</lg>
<p>[34-39] Io Danthe <emph>dixi: O anima, che favelle</emph>, <emph>i.</emph> favelli, <emph>tanto bene, et rinovelle</emph>, <emph>i.</emph> rinnuovi riducendo a memoria, le <emph>degne lode</emph>, perchè lodi Maria et Fabritio et Nicolao degnamente, <emph>dimmi chi fusti</emph>, et se mel dirai <emph>le tue parole non fien sanza merzè</emph>, <emph>i.</emph> sanza premio. Imperochè io ti darò fama, <emph>se io torno a compiere el cammin corto</emph>, <emph>i.</emph> a finire la mortal <emph>vita</emph>, la quale è brieve et vola al fine.</p>
<p>[40-42] <emph>Et egli</emph>, esso Ugo intendi, rispose, <emph>io dirò</emph>, quello che tu dimandi, <emph>non per conforto Che di là attenda</emph>, perchè chi è nelle virtù purgatorie non cura la fama mortale, <emph>ma perchè Gratia luce in te pria che sie morto</emph>: quasi dica: ma perchè la gratia, che io veggo rilucere in te, fa, ch'io ti reputo degno, al quale io risponda.</p>
<p>[43-45] <emph>Io fui radice della mala pianta</emph>: fui principio della stirpe nuova de' re di Francia, la qual chiama <emph>mala pianta</emph>, perchè vuole dimostrare, che in quella schiatta furono molti captivi Re; <emph>che la terra christiana tutta aduggia</emph>: uggia è ombra la quale nuoce.</p>
<p>[46-48] <emph>Ma se Doagio Guanto Lilla o Bruggia</emph>: queste sono terre in Fiandra oppresse da' re di Francia; <emph>giuggia</emph>: giudica.</p>
<p>[49-51] <emph>Ugo Ciappetta</emph>: in Francia secondo alchune cronice, le quali nè appruovo nè danno, regnorono molti secoli e successori dell'inclito Carlo, el quale per molti egregii facti fu denominato magno. Et l'ultimo dicono che fu Lodovico, el quale lasciò un suo figluolo di pocha età in tutela d'Ugo Ciappetta nato di beccaio in Parigi, ma gran siniscalco. Ugo accecato dalla cupidità del regnare curò di tor via el fanciullo, et constituì Re el figluolo. Altri dicono, che Lodovico quinto morì sanza successore. Et per questo volevon molti trasferire el regno a Carlo duca di Lotteringa suo zio. Ugo occupò el regno col favore della fortuna et de gl'amici. Et fece morire Carlo et e figluoli. Io ingenuamente confesso tale historia essermi incognita. Ma se Philippo nominato Bello pessimo de' re di Francia nel .M.cc.lù.i. ingiustamente occupò nel contado di Fiandra, Bruggia, Lilla, et Gaia, et dipoi nel .m.ccc. venendo a llui el conte di Fiandra lo 'ncarcerò insieme con due figluoli, et tolse loro el resto del contado; ma due anni dopo ne seguì la vendecta, la quale al presente Ugo desidera. Imperochè e Fiamminghi si ribellorono con grandissima strage dell'exercito di Philippo. Con Ugo regnò Ruberto suo figluol anni .xi. Dipoi regno Ruberto solo .xxxiiii., huomo humano et licterato; <emph>Philippi et Luigi</emph>: perchè molti de' suoi successori furono di questi nomi.</p>
<p>[52-54] <emph>quando li regi antichi venner meno</emph>: nell'anno .d.cccc.lxxxii.; <emph>fuor ch'uno in panni bigi</emph>: non perchè fussino dell'ordine di san Francescho, perchè non era anchora in quegli tempi, ma fu monaco et vestiva bigio.</p></div3>
<div3><head>vv.  61-69</head>
<lg><l>Mentre che la gran dote provenzale</l>
<l>al sangue mio non tolse vergogna</l>
<l>pocho valea, ma pur non facea male.</l></lg>
<lg><l>Lì cominciò con forza et con menzogna</l>
<l>la suo rapina, et poi per admenda</l>
<l>Pontì et Normandia prese et Guascogna.</l></lg>
<lg><l>Carlo venne in Italia, et per admenda</l>
<l>vittima fè di Curradino, et poi</l>
<l>ripinse al ciel Thomaso per admenda.</l>
</lg>
<p>[61-63] Lodovico el quale dipoi fu sancto, et Carlo suo fratello al quale pervenne el regno di Sicilia, hebbono in mogle due figluole di Ramondo Beringeri da Tolosa. Et sotto nome di dota occuporon tutta la Provenza, chome diremo più apertamente nel canto sexto del paradiso; adunque <emph>la gran dote provenzale</emph> fece, che questa casa d'Ugo non si vergognò più d'essere di vile legnaggio.</p>
<p>[64-66] <emph>et per admenda</emph>: parla hironico, perchè male s'ammenda, chi dipoi fa peggio che prima.</p>
<p>[67-69] <emph>Carlo</emph> già decto <emph>fece victima di Curradino</emph>: Curradino fu vincto da Carlo, et per consiglo d'Alardo fuggì in ispiaggia romana per ire in Sicilia. Ma preso da Giovanni Frigipani romano fu condocto a Napoli, et qui Carlo gli fece taglare la testa in piaza et simile al duca d'Austria et a molti baroni, et vietò che fussino sepelliti in luogho sacro. Et è da notare, che benchè el poeta ponga dipoi questo Carlo in paradiso, chome franco difensore della chiesa, nientedimeno non vuole preterire e suoi vitii, e quali furon molti; <emph>ripinse al cielo Thomaso</emph>: somma scelerateza, et degna di somma abhominatione di tutti e secoli. Fu Thomaso d'Aquino huomo per vita et chostumi a nessuno optimo inferiore; fu thesoro d'ogni spetie di doctrina, per le quali due chose giustamente si potea chiamare più che huomo; adunque quanto lui s'innalzò sopra l'humana natura, tanto Carlo per questa scelerateza si sommerse in vita efferata et bestiale. Andava questo vaso d'innocentia et di sapientia al concilio generale in Lione di Francia sanza alchun sospecto. Ma el sospectoso re et conscio de' suoi vitii temendo, che Thomaso chome buono et libero non manifestassi e suoi manchamenti, dette opera, che un physico familiare di Thomaso l'avvelenò. Il perchè morì l'ornamento della nostra religione alla badia di Fossa Nuova veramente martyro, perchè fu ucciso per la verità, havendo lui proposto non tacere l'impio governo di Carlo. Ma non lasciò el sommo iudice sanza vendecta la ingiusta morte, imperochè volle che el gonfiato Re per molte victorie vedessi la ribellion di Sicilia, et la presura del figluolo. Onde morì di dolore.</p></div3>
<div3><head>vv.  70-75</head>
<lg><l>Tempo veggio, non dopo molto anchoi,</l>
<l>che trahe un altro Carlo fuor di Francia</l>
<l>per far conoscer meglo sè e ' suoi.</l></lg>
<lg><l>Sanz'arme n'escie solo et con la lancia</l>
<l>con la qual giostrò Giuda, et quella ponta</l>
<l>sì ch'a Firenze fa scoppiar la pancia.</l></lg>
<lg><l>Quindi non terra, ma peccato et onta</l>
<l>guadagnerà, per sè tanto più grave</l>
<l>quanto più lieve simil danno conta.</l>
</lg>
<p>[70-75] <emph>Carlo</emph> di Valoes decto Carlo sanza terra fratel di Philippo bello, el qual mandato da Bonifatio sotto spetie di comporre et ridurre lo stato fiorentino ad concordia, fu seme di molti mali. Ma di costui dicemmo nel sexto canto dello 'nferno. Dipoi con Ruberto figluolo di Carlo secondo apparechiò grande armata contro a Sicilia; et in pocho tempo ne tornò con ignominiosa pace. Adunque venne a Firenze per pace, et portonne guerra. Andò in Sicilia per honorevol guerra, et arreconne ignominiosa pace; dixe <emph>la pancia a Firenze</emph>, perchè in que' tempi la nostra rep. era refertissima di molti ciptadini, et di somme richeze. Et lui fu cagione d'evacuarla dell'uno et dell'altro, per molte occisioni et exilii.</p></div3>
<div3><head>vv.  79-81</head>
<lg><l>L'altro, che già uscì preso di nave,</l>
<l>veggio vender sua figla et patteggiarne</l>
<l>chome fanno e corsali dell'altrui schiave.</l></lg>
<lg><l>O avaritia, che puo' tu più farne</l>
<l>poscia c'hai el mio sangue a te sì tracto</l>
<l>che non si cura della propria carne?</l>
</lg>
<p>[79-81] Carlo minore primo genito di Carlo primo et decto Carlo secondo, temerariamente combattè con Ruggieri di Lori admiraglo del Re Piero. Era ito el padre in Provenza per condurne validissima armata contra Sicilia. Et già ritornava pel pisano mare. Adunque l'admiraglo cupido di prevenire navigò in sino nel porto di Napoli; et con contumeliose parole provocava alla battagla, ammoniti prima e suoi, che se uscissin fuori, non attendessino se non a superare la galea del Re. Uscì fuori el temerario giovane, et <emph>tandem</emph> fu preso et condocto in Sicilia, et in Messana. Et certo sarebbe stato morto, se Constantia regina non l'havessi prohibito. Ma vide uccidere più di dugento de' suoi nobili in vendecta di Curradino. Ma lui fu con pochi riservato. Fu questa battagla nel .M.cc.lxxxiiii. El padre el sequente giorno giunse a Caeta. Carlo secondo morto el padre tornò a Napoli, et sposò la figluola ad Azzone tertio marchese di Ferrara, dal quale per tali nozze hebbe grandi doni.</p></div3>
<div3><head>vv.  85-93</head>
<lg><l>Et perchè paia el mal futuro e 'l facto,</l>
<l>veggio in Alagna entrar lo fior d'aliso</l>
<l>et nel vicario suo Christo esser capto.</l></lg>
<lg><l>Veggiolo un'altra volta esser deriso,</l>
<l>veggio rinovellare l'aceto e 'l fele</l>
<l>et tra vivi ladroni esser ucciso.</l></lg>
<lg><l>Veggio 'l nuovo Pilato sì crudele</l>
<l>che ciò non satia, ma sanza decreto</l>
<l>porta nel tempio le cupide vele.</l></lg>
<lg><l>O Signor mio, quando sarò io lieto</l>
<l>a veder la vendecta che nascosa</l>
<l>fa dolce l'ira tua nel tuo segreto?</l>
</lg>
<p>[85-90] Et per non tacere un'altra scelerata chosa arroge tale historia. Era indegnato Philippo bello Re di Francia contro a Bonifatio, perchè quando chiamò Carlo suo fratello a comporre la fiorentina rep. gli promisse lo 'mperio, et dipoi non glene observò. Il perchè cominciò el re a sullevare Stephano della Colonna nimico del papa. Et conferiva e benefici del reame contro alla vogla ponteficale. Bonifatio chiamò a concilio e prelati franciosi, et Philippo, et finalmente chome contumace lo scomunicò, et irritogli contro e Fiamminghi, et invitava in Italia Alberto già electo; Philippo per consiglo di Stephano mandò in Toscana un suo legato con messer Musatto Franzesi cavalier fiorentino. Dimororono costoro in Staggia castello di Musatto. Et sotto spetie di tractare della pace, attendevano a far piglare Bonifatio. Et <emph>tandem</emph> Sciarra colonnese con .ccc. cavagli, et molti amici a piè, con le bandiere di Francia entrò in Anagna patria del pontefice, dove a llui parea esser sicuro. El papa vedendo non havere scampo parato in sedia ponteficale l'aspectò. Sciarra mosso dalla riverentia del papale amanto non tocchò Bonifatio; ma tennelo in honesta prigione, et saccheggiò e suoi thesori. El tertio dì poi Luca cardinale del Fiescho col seguito del popolo, el quale era già pentito dell'errore, prese Sciarra. Ma Biondo nella sua <emph>Italia illustrata</emph> scrive, che Sciarra ne menò preso el papa a Roma. Pensò Bonifatio vendicarsi del re, ma parendogli troppo potente vi 'nfuriò drento; il perchè verificò la prophetia, la quale Celestino fece di lui, predicendogli, che enterrebbe nel papato chome volpe, regnerebbe chome leone, morrebbe chome cane. Morì nell'anno .M.ccc.iii. a due dì d'octobre.</p>
<p>[91-93] <emph>Veggio nuovo Pilato</emph>: chiama questo Philippo Pilato, perchè con licentia di Clemente quinto fece ingiustamente uccidere molti cavalieri frieri, et rubargli. Ma di questi diremo nel decimo octavo canto del paradiso.</p></div3>
<div3><head>vv.  97-120</head>
<lg><l>Ciò ch'io dicea di quella unica sposa</l>
<l>dello Spirito sancto et che ti fece</l>
<l>verso me volger per alchuna chiosa,</l></lg>
<lg><l>Tanto è disposto a tutta nostra prece</l>
<l>quanto 'l dì dura, ma quando s'annocta</l>
<l>contrario suon prendiam in quella vece.</l></lg>
<lg><l>Noi ripetiamo Pigmaleone allotta,</l>
<l>cui traditor ladrone et paricida</l>
<l>fece la vogla sua dell'oro ghiotta;</l></lg>
<lg><l>Et la miseria dell'avaro Mida</l>
<l>che seguì alla sua domanda ingorda</l>
<l>per la qual sempre convien che si rida.</l></lg>
<lg><l>Del folle Acor ciaschedun si ricorda</l>
<l>chome furò le spogle, sì che l'ira</l>
<l>di Iesuè qui par ch'ancor lo morda.</l></lg>
<lg><l>Indi accusian col marito Zaphira,</l>
<l>lodian li calci c'hebbe Eliodoro,</l>
<l>et in infamia tutto 'l monte gyra</l></lg>
<lg><l>Polynestor ch'ancise Polydoro;</l>
<l>ultimamente sì gridiamo "O Crasso</l>
<l>dì tu che 'l sai, di che sapore è l'oro?".</l></lg>
<lg><l>Talhor parlian l'un alto et l'altro basso</l>
<l>secondo l'affection ch'ad ir ci sprona</l>
<l>hor a maggiore et hor a minor passo,</l></lg>
<lg><l>Però al ben che 'l dì ci si ragiona</l>
<l>dianzi non ero io sol, ma qui dappresso</l>
<l>non alzava la voce altra persona".</l>
</lg>
<p>[97-99] <emph>quella unica sposa Dello Spirito sancto</emph> è Maria Vergine, la quale unica e sola di tutte le donne, fu sposa dello Spirito sancto perchè di quello concepette la nostra salute Hiesù Salvatore.</p>
<p>[100-102] <emph>Tanto è disposto a tutta nostra prece, Quanto el dì dura</emph>: la sententia è che quanto dura el dì, tanto sono occupate queste anime in riferire gl'exempli di Maria et de gl'altri liberali, et sprezatori delle richeze; <emph>ma quando s'annotta</emph>, <emph>i.</emph> quando vien la nocte, noi <emph>prendiamo contrario suono</emph>, et parlare, et <emph>in vece</emph>, et luogho, di referire questi sancti exempli, riferiam gl'exempli di quegli, che furon avari. Nè è sanza allegoria questo luogho. Imperochè come piaccion gl'exempli già decti a chi si purga dell'avaritia, chosì gli dispiacciono quegli, che al presente si pongon. Et alchuni sono allectati a questa purgatione per premii, che hanno conseguiti le sancte anime per la liberalità. Alchuni vi vanno deterriti dalle pene degl'avari. Et però e primi exempli cantono di dì, perchè in quegli fu vera cognitione. E secondi di nocte, perchè tali scelerateze procedono da ignorantia.</p>
<p>[103-105] <emph>Pigmaleone</emph>: fu figluolo di Belo, uccise a tradimento Sicheo sacerdote d'Hercole, et mentre che sacrificava, el quale era suo zio et marito di Didon sua sirocchia. Nè l'uccise provocato da alchuna ingiuria, ma per usurpare le sue richeze, le quali nientedimeno non potè havere, perchè Didone con quelle si fuggì in Affrica, et edificò Cartagine.</p>
<p>[106-108] <emph>Mida</emph>: fu figluolo di Gordio, el quale fece lo insolubil nodo, che dipoi Alexandro magno taglò; chostui impetrò da Baccho che ciò che toccava diventassi oro; il perchè si conduxe ad extrema fame, perchè e cibi, che volea mangiare, toccandogli diventavano oro. Fingono questo e poeti, perchè fu huomo tanto avaro, che <emph>etiam</emph> delle chose necessarie al victo si difraudava per trarne pecunia.</p>
<p>[109-111] <emph>Acor</emph>: quando Iesuè venne in terra di promissione, et vinse la ciptà di Hierico, et comandò, secondo el precepto di Dio, che nessuno tocchassi della preda, ma Acor mosso da avaritia furò una veste, et ariento, et oro, et sotterrollo nel suo padiglone. Iddio adirato fece, che essendo dipoi e Giudei accampati ad un'altra ciptà decta Hay, furono messi in fuga. Dolevasi Iesuè. Ma inteso per revelatione divina el furto d'Achor, lo fece lapidare.</p>
<p>[112-117] <emph>Zaphira</emph>: leggesi negl'<emph>Acti degl'Appostoli</emph> .ca. .v. che in Hierusalem un certo Anania, et Zaphira sua mogle, volendo seguitare la legge appostolica venderono le loro substantie per seguitar gl'appostoli; ma non appresentorono a Pietro se non parte. Il perchè acremente gli riprese Pietro. Et quegli disubito gli caddon morti a' piedi; <emph>lodiamo li calci c'hebbe Eliodoro</emph>: costui fu mandato da Seleuco Re d'Asia in Hierusalem a torre molti thesori del tempio, e quali el re haveva inteso da Appolline non esser necessarii a' sacrificii. Ma essendo nel tempio Eliodoro, gl'apparve uno huomo armato in su terribile cavallo, dal quale era assalito co' calci. Il perchè impaurito Eliodoro humilmente chiese perdono a Dio. Et lasciò e thesori. Et tornato in Asia riferì el miracolo a Seleuco; <emph>et in infamia tucto el monte gyra Polinestor</emph>: è in tutto questo monte in somma infamia Polinestore per la sua crudele avaritia. Chostui fu Re di Thracia. Et Priamo Re di Troia vedendosi in gravissimo pericolo per la guerra de' Greci, gli mandò uno de' suoi figluoli decto Polydoro con gran parte de' thesori suoi. Acciochè se lui et gl'altri perissino, almancho rimanessi Polydoro, et havessi con che sostentarsi. Ma morto Priamo Polynestore, per somma avaritia, contro alla fede data, uccise el giovane, et rapì e thesori; <emph>O Crasso</emph>: fu .M. Crasso richissimo di tutti e Romani, et avarissimo di tutti gl'huomini. Et mandato consolo contro a' Parthi decte gran segni d'avaritia. Il perchè gli nimici molto astuti fingendo paura rifuggirono lasciando el paese abondantissimo d'ogni spetie di preda, ma pieno d'aguati, incorse cieco della cupidità del predare incautamente negl'aguati Crasso. Et atorniato da' nimici perdè con grande infamia tutto l'exercito, et non pervenne vivo nelle mani de' barbari, si fece uccidere da un suo servo. Fugli dipoi taglato la testa, et messo in uno otro d'oro structo, et dectogli: "oro setisti, oro bei". Di qui el Petrarca: "et vidi Cyrrho di sangue più avaro, Che Crasso d'oro et l'un l'altro n'hebbe, Tanto ch'alfine a ciaschun parve amaro".</p>
<p>[118-120] <emph>Talhor parliamo l'uno alto et l'altro basso</emph>: dinota che benchè molti cercando purgarsi dell'avaritia, cominciono ad haverla in odio, nientedimeno chi più et chi meno v'è fervente, et similmente maggiore exclamatione usano ne' maggiori exempli, che ne' minori.</p></div3>
<div3><head>vv.  124-135</head>
<lg><l>Noi eravam partiti già da esso</l>
<l>et brigavam di soperchiar la strada</l>
<l>tanto quanto al poter n'era permesso,</l></lg>
<lg><l>Quand'io senti', chome chosa che cada,</l>
<l>tremar el monte, onde mi prese un gelo</l>
<l>qual suol prender colui ch'a morte vada.</l></lg>
<lg><l>Certo non si scotea sì forte Delo</l>
<l>pria che Latona in lei facessi 'l nido</l>
<l>a partorir li due occhi del cielo.</l></lg>
<lg><l>Poi cominciò da tutte parti un grido</l>
<l>tal, che 'l maestro inver di me si feo</l>
<l>dicendo: "Non dubbiar mentre io ti guido".</l></lg>
<lg><l>"Gloria in excelsis - tutti - sia a Deo"</l>
<l>dicean, per quel ch'io da vicin compresi,</l>
<l>onde intender lo grido si poteo.</l>
</lg>
<p>[124-126] Erano già Virgilio et Danthe partiti da esso Ugo, et <emph>brigavano</emph>, <emph>i.</emph> s'affatichavano, et sforzavano, <emph>soperchiare</emph>, <emph>i.</emph> vincere, <emph>la strada</emph>, <emph>i.</emph> passarla.</p>
<p>[127-132] Quando Danthe sentì tal tremore nel monte quale suole essere d'una chosa, che habbi a rovinare, la qual prima triema, et poi cade. Et usa questa comparatione, che Delo non tremava sì forte quando era conmossa da' tremoti, innanzi che Latona madre d'Appolline et di Diana, <emph>i.</emph> del sole et della luna, vi partorissi <emph>e due occhi del cielo</emph>, imperochè la luna et el sole sono chome due occhi del cielo. Delos è isola una delle Cyclade, della quale è tale favola. Amò Iove Asterie; lei lo fuggiva, et impetrò dagl'idii di trasformarsi in coturnice. Ma Iove volendo epsa passare el mare la mutò in pietra, onde cadde nell'acqua, et andò al fondo, dove lungo tempo stecte. Dipoi Iove pe' prieghi di Latona sua sorella, la quale di lui concepè Phebo et Diana, la ridusse a galla, et fecela isola, ma mobile. In questa isola partorì Latona el sole et la luna. Onde el sole chome sua patria volle, che più non si movessi. Et conlegolla con Gyara, et con Mycono, isole vicine. El vero voglon che sia, che questa isola era spesso scossa da' tremoti. Il perchè gl'habitatori andorono all'oracolo d'Appolline a domandare rimedio. Et lui comandò che si facessino certi sacrificii; et per l'advenire non vi si sotterrassino e morti; adunque Apollo la fece immobile, et che la legassi a Gyara et a Mycono, significa, che gl'huomini di quelle isole l'habitorono. Fu chiamata prima Asterie, dipoi Delo. Il che in greso significa chiaro et manifesto, perchè tornando a galla si manifestò; o vero perchè Apollin dava quivi manifeste risposte.</p>
<p>[133-135] <emph>Poi cominciò da tutte parti un grido, Tal che 'l maestro inver di me si feo</emph> : Danthe sentì tremare el monte, et dopo tal tremore sentì, che tutti gli spiriti di quel luogho a una voce cantavano "Gloria in excelsis Deo", el qual canto usa la chiesa, quando con allegreza et letitia noi rendiamo gratia a Dio. Fu dagl'angeli cantato questo hymno nella natività del salvatore.</p></div3>
<div3><head>vv.  139-151</head>
<lg><l>Noi restavamo inmobili et sospesi</l>
<l>chome ' pastor che pria udir quel canto</l>
<l>fin che 'l tremar cessò et ei compiesi.</l></lg>
<lg><l>Po' ripiglammo el nostro cammin sancto</l>
<l>guardando l'ombre che giacean per terra</l>
<l>tornate già in su l'usato pianto.</l></lg>
<lg><l>Nulla ignorantia mai cotanta guerra</l>
<l>mi fè desideroso di sapere,</l>
<l>se la memoria mia in ciò non erra,</l></lg>
<lg><l>Quanta mi parve alhor, pensando, havere;</l>
<l>nè per la frecta domandare ero oso,</l>
<l>nè per me lì potea chosa vedere.</l></lg>
<lg><l>Chosì m'andavo timido et pensoso.</l>
</lg>
<p>[139-141] <emph>Noi restavamo immobili</emph>, noi ci fermamo sanza andare più avanti, <emph>et sospesi</emph>, dubbii nell'animo, <emph>chome e pastori che pria udiro</emph>: chosì eravamo stupefacti, chome furono e pastori, a' quali gl'angeli cantando questo cantico nuntiorono Christo esser nato. Onde epsi scendendo d'e monti lo vidono nella mangiatoia tra 'l bue et l'asino; <emph>fin che 'l tremar cessò</emph>: infino che non restette el tremare del monte; <emph>et quei compiesi</emph>: et insino che non si compiè tutto quel cantico.</p>
<p>[142-144] Dipoi <emph>ripiglamo nostro cammino</emph>, et l'anime ritornorono all'<emph>usato pianto</emph>.</p>
<p>[145-147] <emph>Nulla ignorantia mai cotanta guerra Mi fè</emph>: perchè naturalmente ogni huomo desidera di sapere, interviene, che la <emph>ignorantia</emph> della chosa, <emph>i.</emph> il non saperla, fa <emph>guerra</emph> a l'huomo, perchè lo stimola, et combactelo a cercare di saperla.</p>
<p>[148-151] Non <emph>ero oso domandare</emph> Virgilio, <emph>nè per me</emph> lo potea intendere, <emph>lì</emph>, <emph>i.</emph> in quel luogho. È facile a ciaschuno, nel quale è ingegno almancho mediocre, accorgersi, quanto questo luogho richiede, che molte et varie chose dicessi in detestatione dell'avaritia. Perchè se potessimo liberare l'humane menti da sì pernitioso morbo, troppo sarebbe felice la vita de' mortali, et cesserebbe ogni dissensione domestica et civile, et ogni guerra externa. Nè molte laboriose cure, al tutte inutile, prenderemo, le quali ci spoglano d'honore et di quiete, et privanci di quello ocio, el quale potremo spendere in chose apartenenti alla nostra salute. Ma se raccogleremo quello, che se n'è decto in diversi luoghi di questo volume, forse che in parte si sentirà satisfacto l'auditore.
</p></div3></div2>
<div2><head>XXI</head>
<argument><p>CANTO .XXI. DELLA SECONDA CANTICA DI DANTHE</p></argument>
<div3><head>vv.  1-15</head>
<lg><l>La sete natural che mai non satia</l>
<l>se non coll'acqua, onde la giovinetta</l>
<l>sammaritana adomandò la gratia,</l></lg>
<lg><l>Mi travaglava, et pungeami la fretta</l>
<l>per la 'mpacciata via drieto al mie duca,</l>
<l>et condoleami alla giusta vendecta.</l></lg>
<lg><l>Et eccho, chome ne descrive Lucha,</l>
<l>che Christo aparve a' due ch'eron in via,</l>
<l>già surto fuori della sepulchral bucha,</l></lg>
<lg><l>Ci apparve un'ombra, et drieto a noi venia</l>
<l>dal piè guardando la turba che giace;</l>
<l>nè ci addemo di lei, sì parlò pria,</l></lg>
<lg><l>Dicendo: "Fratre miei, Dio vi dia pace".</l>
<l>Noi ci volgemo subito, et Virgilio</l>
<l>rendègli il cenno ch'a cciò si conface.</l>
</lg>
<p>Nobile materia, et nobilmente, tracta in questo .XXI. canto. Nel quale pone, chome seguendo lor cammino furono rigiunti da una anima, dalla quale intesono la cagione dello scuotere del monte, et del canto dell'anime. Et finalmente conobbon chostui essere stato poeta, nè sanza somma voluptà riconobbe lui Virgilio.</p>
<p>[1-3] <emph>La sete natural</emph>: dimostrammo poco disopra essere innata sete et cupidità ne l'huomo di sapere. Et perchè la cognitione delle chose divine è quella, per la quale siamo beati, nè questa perfectamente possiamo havere per nostra industria, nè per via naturale, se non siamo illuminati dallo Spirito sancto; il che dinotò Christo nel vangelio di sancto Ioanni .IIII. ca., quando domandando bere alla samaritana al pozo di Iacob, et ella dinegandoglene, allegando, che e Giudei non usano co' Samaritani, esso soggiunse: "Se tu sapessi, chi è quello che t'adimanda bere, tu ne dimanderesti a llui, et esso ti darebbe bere d'una acqua d'una fonte, che sagle in vita etherna". La giovinecta adunque dopo molte parole l'adomandò, et Christo la riempiè di Spirito sancto. Il perchè sapientissimamente al presente dimostra el poeta, che <emph>La sete naturale</emph>, <emph>i.</emph> la naturale cupidità del sapere, et conoscere, <emph>non</emph> si <emph>satia mai, Se non con l'acqua, onde la giovinetta Samaritana adomandò la gratia</emph>, <emph>i.</emph> la gratia dello Spirito sancto.</p>
<p>[4-6] <emph>Mi travaglava</emph>: è traslatione dalle biade già battute, le quali acciochè restino purgate et monde si travaglano, <emph>i.</emph> si fanno passare di vaglo in vaglo, chosì l'animo nostro volendo ritrovare el vero si va purgando di tempo in tempo; <emph>et pungeami la fretta</emph>: dimostra, che a un medesimo tempo l'animo era cupido d'investigar la cagione dello scuoter del monte et del canto dell'anime. Et el corpo havea accellerarsi nel seguitare suo viaggio. Ma Statio sopragiugnendo dichiara quello, che nè Danthe, <emph>i.</emph> la sensualità, nè Virgilio, <emph>i.</emph> lo 'ntellecto humano, benchè illuminato di molta doctrina, per sè potea intendere. Ma Statio, el quale per essere assueto a tali chose, le dichiara. Et pone Statio per lo intellecto humano, el quale si stende a comprendere quello, che per via di ragione non si può comprendere.</p>
<p>[7-9] Et per comparatione dimostra secondo che scrive Luca al .xxiiii. cap. chome Christo di proximo risucitato, et <emph>già surto</emph>, <emph>i.</emph> elevato, <emph>fuori della buca sepulcrale</emph>, <emph>i.</emph> del sepolcro, apparendo in via a due discepoli, e quali andavano in Emau, sotto forma di peregrino, dichiarò molte chose della sacra scriptura. Chosì Statio dimostrò a Danthe le cagioni degl'accidenti già decti.</p>
<p>[13-15] <emph>Dio vi dia pace</emph>: salutatione optima, perchè niente si può adomandare meglo che la pace, nella quale consiste el sommo nostro bene. Onde et Christo: "pacem meam relinquo vobis".</p></div3>
<div3><head>vv.  16-33</head>
<lg><l>Poi cominciò: "Nel beato concilio</l>
<l>ti ponga in pace la verace corte</l>
<l>che me relega nell'etherno exilio".</l></lg>
<lg><l>"Chome - dix'egli - et perch'andate forte?</l>
<l>Se non siete ombre che Dio su non degni</l>
<l>chi v'ha per le sue schale tanto scorte?"</l></lg>
<lg><l>E 'l doctor mio: "Se tu righuardi e segni</l>
<l>che questi porta et che l'angel profila,</l>
<l>ben vedra' che co' buon convien ch'e' regni.</l></lg>
<lg><l>Ma perchè lei che dì et nocte fila</l>
<l>non gl'havea anchor tracta la conocchia</l>
<l>che Clotho impone a ciascuno et conpila,</l></lg>
<lg><l>L'anima sua, che è tua et mia sirocchia,</l>
<l>venendo su non potea venir sola</l>
<l>però ch'al nostro modo non adocchia.</l></lg>
<lg><l>Ond'io fu' tracto fuor dell'empia gola</l>
<l>d'inferno per mostrargli, et mosterrogli</l>
<l>oltre, quanto 'l potrà menar mie scola.</l>
</lg>
<p>[16-18] <emph>Nel beato concilio</emph>: nella beata chongregatione de' salvati; <emph>la verace corte</emph>: la corte celestiale la quale è verace perchè quello è vero regno, <emph>che</emph>, la qual corte, <emph>rilega</emph>, confina perchè non fui christiano.</p>
<p>[19-21] <emph>Chome - dixe egli</emph>: intendi Statio; <emph>se voi non sete ombre che</emph>, <emph>i.</emph> le quali, <emph>Iddio non degni su</emph>, <emph>i.</emph> non reputi degne di stare in cielo, <emph>chi v'ha tanto scorte</emph>: <emph>i.</emph> tanto sicuramente condocti. Nè dovea non si maraviglare Statio che ombre relegate nello inferno potessino salire a salvatione; et anchora moralmente chi ha facto habito del vitio difficillimamente può venire alle virtù purgatorie.</p>
<p>[22-24] <emph>Se tu ragghuardi</emph>: questi sono e septe .P. e quali l'angelo gl'havea scholpito nella testa.</p>
<p>[25-27] <emph>Ma perchè lei che dì et nocte fila</emph>: ma perchè la vita el cui corso del chontinuo dì et nocte passa nè mai si ferma, et intende <emph>lei</emph> Lachesis. Nella prima cantica ponemo tre fate. Clotho che tiene la roccha et significha el principio della vita. Lachesis fila et dinota el tempo che si vive. Atropos rompe le fila facte. Et questa è la morte; l'altre chose troverrai nel luogho già decto.</p>
<p>[28-30] <emph>L'anima sua che è tua et mia sirocchia</emph>: perchè sono d'una medesima spezie ben che tu sia confirmato in gratia et io dannato. Et lui anchora in dubio; <emph>venendo su non potea venir sola</emph>: quanto alla letterra è vero che l'anima anchora constituta nel corpo non sa andare pel paese a llei incongnito. Et quanto alla allegoria non può l'anima anchora inviluppata nel corpo contenplare le cose incorporee chome quella che già è seperata dal corpo. Et però dice <emph>perchè non adocchia</emph>, non vede et non guata, <emph>al nostro modo</emph>, <emph>i.</emph> chome quegli che sono seperati dal corpo.</p>
<p>[31-33] <emph>Ond'io fu' tracto fuor de l'anpia gola D'inferno</emph>: che così ha finto disopra. Et alleghoricamente intendi che questa doctrina mortale la quale tracta della virtù et de' vitii si trasse da' gentili; <emph>quanto 'l potrà menar mia scola</emph>: imperò che la philosophia d'i gentili può menare per lo 'nferno et purgatorio, <emph>i.</emph> gli può dare cognitione de' vitii, et della loro dannatione. Et anchora può dimostrare in che modo possa l'huomo da quegli purgarsi. Ma non conduce al cielo, <emph>i.</emph> non dà quella vera cognitione delle divine et celesti chose che dà lla christiana theologia. Adunque perchè a conseguire el sommo bene bisogna prima purgar l'animo da ogni imunditia, dipoi con quello chosì purgato et puro andare alla speculatione delle divine cose, la gentile philosophia fa el primo, ma non può fare el secondo a perfetione.</p></div3>
<div3><head>vv.  34-42</head>
<lg><l>Ma dinne se tu sai per che tai crolli</l>
<l>diè dianzi el monte, et perchè tutto ad una</l>
<l>parve gridar insino a' sua piè molli".</l></lg>
<lg><l>Sì mi diè domandando per la cruna</l>
<l>del mio disio, che pur con la speranza</l>
<l>si fece la mia sete men digiuna.</l></lg>
<lg><l>Quei cominciò: "Chosa non è che sanza</l>
<l>ordine sencta la religione</l>
<l>della montagnia, et che sia fuor d'usanza.</l></lg>
<lg><l>Libero è qui da ongni alteratione,</l>
<l>di quel che 'l cielo in sè da sè riceve</l>
<l>esser ci puote, et non d'altra, cagione.</l></lg>
<lg><l>Perchè non pioggia, non grando o neve</l>
<l>[lacuna vv. 47-48] .....</l></lg>
<p>[34-36] Domandò Virgilio che Statio gli dicessi per che el monte era tremato <emph>insino a' suo piè molli</emph>, <emph>i.</emph> insino alle sua radici le quali per che escon del mare son molli.</p>
<p>[37-39] Et domandando di questo toccò apunto quello che desiderava sapere Danthe; et però per translatione dice che <emph>diè per la cruna Del suo disio che pur con la speranza</emph>: interviene a l'huomo che quando ha grandissimo desiderio d'intendere alchuna cosa se gli nasce ferma speranza di poterlo adempiere tale sete et cupidità in buona parte si mitiga, et però dice che <emph>la sete si fece men digiuna</emph>.</p>
<p>[40-42] <emph>Que' cominciò</emph>: rispose Statio dicendo: qui <emph>non è cosa che la religione della montagna</emph>, <emph>i.</emph> che epsa montagna piena di religione, <emph>senta sanza ordine et che sia fuor d'usanza</emph>: il che dimostra la sententia, che l'alterationi et varii moti e quali da vapori elevati dal sole &lt;......&gt;.</p></div3>
<div3><head>vv.  46-54</head>
<lg><l>Non nube spesse n'appaian nè rade,</l>
<l>nè corruscar, nè figla di Taumante,</l>
<l>che di là cangia sovente contrade;</l></lg>
<lg><l>Secco vapor non surgie più avante</l>
<l>ch'al somo de' tre gradi c'hor parlai</l>
<l>du' ha 'l vicario di Pietro le piante.</l>
</lg>
<p>[46-48] Quivi si gienerano mentre possono in quel monte dell'entrata del purgatorio in su. Vuole adunque Danthe che 'l moto non passi <emph>più su</emph>, che insino a dove son e <emph>tre gradi</emph>. Et quanto alla lettera intenderemo che la parte del monte ove sono e tre gradi sia sì elevata, che passa da cinque migla in altitudine. Ma allegoricamente dicemo che l'animo che arriva sia fuori d'ogni passione et perturbatione humana, et che a quello non arrivi nuvolo di merore nè grandine di furore nè fulgore d'ira. Ma confermati in gratia solamente attendino a ppurgar le vecchie macchie. <emph>Pioggia</emph>: che è da vapori freddi et humidi congregati in nuvola. <emph>Grandine</emph>: è gocciola di piova per vigore di frigidità et di vento congelata nell'aria. Fassi di vapore freddo et humido stropicciato nelle parti interiori del nuvolo. <emph>Neve</emph>: è inpressione generata di freddo non excessivo et d'humido perchè tal freddo è minore che quel che genera la piova et la grandine; et ha in sè alquanto di caldo. <emph>Rugiada</emph>: è inpression in aria generata di freddo et humido non rappreso. Et secondo Aristotele non si fa rugiada se non quando soffia austro. <emph>Brina</emph>: è aria congelata nel mezo dell'aria.</p>
<p>[49-51] <emph>La figlia di Taumante</emph>: l'archo celeste decto Iris, la quale e poeti fingono essere figliuola di Thaumante et d'Electa figluola dell'Occeano.</p>
<p>[52-54] <emph>Seccho vapor</emph>: <emph>i.</emph> vento el quale si genera di vapore seccho et caldo.</p></div3>
<div3><head>vv.  55-75</head>
<lg><l>Trema forse più giù pocho o assai,</l>
<l>ma per vento che 'n terra si naschonda</l>
<l>non so chome, quassù non tremò mai.</l></lg>
<lg><l>Triemaci quando alchuna anima monda</l>
<l>sentesi, sì che surga o che si mova</l>
<l>per salir su, et tal grido seconda.</l></lg>
<lg><l>Della monditia el sol voler fa prova</l>
<l>che tucto libero a mutar convento</l>
<l>l'alma sorprende, et di voler gli giova.</l></lg>
<lg><l>Prima vuol bene, ma non lassa 'l talento</l>
<l>che divina iustitia, contro a vogla,</l>
<l>chome fu al peccar pone al tormento.</l></lg>
<lg><l>Et io che son giaciuto a questa dolgla</l>
<l>cinquecento anni et più, pur mo sentii</l>
<l>libera volontà di miglor sogla.</l></lg>
<lg><l>Però sentisti el terremuoto e ' pii</l>
<l>spiriti per lo monte render lode</l>
<l>a quel signor, che tosto su li 'nvii".</l></lg>
<lg><l>Chosì ne dixe, et però che si gode</l>
<l>tanto di ber quanto è grande la sete,</l>
<l>non saprei dir quanto mi fece prode.</l>
</lg>
<p>[55-57] Assengna Statio la cagion del tremar del monte et del canto dell'anime. Et dice che forse el monte da tre scaglon in giù triema alle volte o <emph>pocho o assai Ma per vento che 'n terra si nasconda</emph>: <emph>i.</emph> per terremuoto, el quale nascie da vento rinchiuso sotto terra, et non ha uscita, ma <emph>non so chome</emph>, non so se forte o piano, <emph>quassù non tremò mai</emph>: intendi per vento sutterraneo.</p>
<p>[58-60] Ma <emph>triemaci quando alcuna anima monda</emph>: <emph>i.</emph> purgata de' suoi peccati. Adunque qui triema quando alchuna anima si sente sì monda, <emph>che surga</emph>, al cielo, <emph>o si muova</emph>: da un girone dove ha purgato un peccato all'altro dove habbia a purgar uno altro peccato; <emph>et tal grido</emph>, seguita, et tal canto quale habbiamo decto, <emph>seconda</emph>, <emph>i.</emph> seguita, lo scuoter del monte; et non sanza somma sapientia finge questo tremare el poeta. Imperò che chome quando el vapor secco tirato su dalla forza del sole si converte in vento, et muove la terra per uscir fuori, et salire in alto, chosì l'anima tracta dal sole superno, <emph>i.</emph> dal divino amore, seperandosi dal peccato et dalle cose terrene et montando a Dio l'aria et la terra ne mostra segno. Il che finge anchora Virgilio quando induce la Sibilla a ffare sacrificio pel descenso d'Enea: "ecce autem primi sub lumina solis et ortus, Sub pedibus mugire solum et iuga cepta moveri".</p>
<p>[61-63] <emph>Della monditia</emph>: dice che alhor s'accorge l'anima esser monda quando in lei nascie volontà di partirsi; ma perchè alchuno potrebbe dir sempre nell'animo nostro è volontà di fuggir el male et la miseria et la pena, et conseguire el bene et la felicità; nè è chi disideri male se non sotto spetie di bene. Adunque debba l'anima che è nelle pene del purgatorio sempre havere volontà di partirsene. Ma dobbiamo intendere che in noi è doppia volontà, una absoluta et semprice, et questa sempre vuole, chome verbi gratia chi è tormentato dalla sete sempre vuol bere; il perchè tal volontà vuol sempre el sommo bene, et non può non volerlo essendogli mostro. L'altra volontà è respectiva et non lo vuol se non per giusto modo. Adunque questa volontà respectiva fa pruova della monditia, quando non resiste alla volontà naturale. Il perchè ordina el texto: <emph>il solo volere</emph>, <emph>i.</emph> la sola volontà non semplice ma rispectiva, el quale è <emph>tutto libero a mutare convento</emph>, perchè non è impedito da alchun rispecto che vieti per non essere iusto modo di volere, <emph>fa pruova di monditia</emph>, imperò che quando l'anima non è anchor monda, benchè habbia naturale volontà di salire al cielo, nientedimeno la volontà rispectiva non vi consente per che non è giusto, che la chosa non anchor monda vada alle chose monde. Ma quando è monda questo volere solo prende, et occupa tutta l'anima, perchè non v'è rispecto alchun, che ripugni. Onde <emph>gli giova di volere</emph>, chome pel contrario interviene, che benchè alchuna volta noi voglamo alchuna chosa, nientedimeno perchè non è giusta la conscientia ci rimorde in forma, che non ci giova di volere.</p>
<p>[64-66] <emph>Prima vuol bene</emph>, la volontà semplice vuole el bene, <emph>ma non lascia 'l talento</emph>: <emph>i.</emph> la volontà semplice vuole el bene, ma el talento, <emph>i.</emph> la volontà respectiva, non lascia volere, et assegna la ragione. Imperochè chome la <emph>divina giustitia</emph>, quando la volontà semplice vuole el vitio, gli pone allo 'ncontro la volontà respectiva, chosì quando vuole innanzi al tempo uscire del purgatorio, gl'oppone la medesima volontà.</p>
<p>[67-69] <emph>Et io che son giaciuto</emph>: dimostra che lui, el quale era stato più che cinquecento anni, essendo già purgato, <emph>sentì Libera volontà</emph>, <emph>i.</emph> la volontà non impedita da alchuno rispecto, perchè era giusta.</p>
<p>[73-75] <emph>però che si gode Tanto di bere, quanto è grande la sete</emph>: chome interviene, che tanto è grande el piacer del bere quanto è grande la sete, chosì tanta fu la volontà dello intender questo, quanto era stato el desiderio.</p></div3>
<div3><head>vv.  76-102</head>
<lg><l>E 'l savio duca: "Homai veggio la rete</l>
<l>che qui ne pigla et chome si scalappia,</l>
<l>di che ci trema et di che congaudete.</l></lg>
<lg><l>Hora chi fusti piacciati ch'io sappia,</l>
<l>et perchè tanti secoli giaciuto</l>
<l>qui se', nelle parole tue mi cappia".</l></lg>
<lg><l>"Nel tempo che 'l buon Tito con l'aiuto</l>
<l>del sommo rege vendicò le fora,</l>
<l>ond'uscì 'l sangue per Giuda venduto,</l></lg>
<lg><l>Col nome che più dura et più honora</l>
<l>er'io di là - rispose quello spirto -</l>
<l>famoso assai, ma non con fede anchora.</l></lg>
<lg><l>Tanto fu dolce el mio vocale spirto</l>
<l>che, tosolano, a sè mi trasse Roma,</l>
<l>dove mertai le tempie ornar di myrto.</l></lg>
<lg><l>Statio di là la gente anchor mi noma;</l>
<l>cantai di Thebe, et poi del grande Achille,</l>
<l>ma caddi in via con la seconda soma.</l></lg>
<lg><l>Al mio ardor fur seme le faville,</l>
<l>che mi scaldar, della divina fiamma</l>
<l>onde sono allumati più di mille.</l></lg>
<lg><l>Dell'<emph>Eneide</emph> dico, la qual mamma</l>
<l>fummi, et fummi nutrice, poetando,</l>
<l>sanz'essa non fermai peso di dramma.</l></lg>
<lg><l>Et per esser vixuto di là quando</l>
<l>vixe Virgilio, assentirei un sole</l>
<l>più ch'io non deggio al mio uscir di bando".</l>
</lg>
<p>[76-78] <emph>la rete Che qui ne pigla</emph>: imperochè chome la rete tiene l'uccello, che non voli via, chosì questa volontà respectiva ritiene l'anima, che non vuole uscire, insino che non paghi la pena del peccato; <emph>scalappia</emph>: si sciogle et libera. Calappio è vaso di vimini, nel quale pongono l'esca, et se l'uccello v'entra, vi si chiude, in forma è temperato l'uscio, che prima era aperto. Onde scalappiare è uscire del luogho ove era serrato; perchè <emph>ci triema</emph>: el monte; <emph>congaudete</emph>: cantando "gloria in excelsis Deo".</p>
<p>[82-84] <emph>Nel tempo che 'l buon Tito</emph>, dimostra lui essere stato nel tempo, che Tito figluolo di Vespasiano distruxe Hierusalem, <emph>coll'aiuto Del sommo rege</emph>: del sommo Idio. Et vuole conchiudere, che benchè la guerra facta da' Romani contro a' Giudei mostrassi havere altra origine, nientedimeno Idio la permesse pel peccato dell'occisione del figluolo. Adunque lui <emph>vendicò le fora</emph>, <emph>i.</emph> le ferite, <emph>onde uscì</emph> el pretioso <emph>sangue</emph>, el quale <emph>Giuda</emph> per pecunia tradì Cristo.</p>
<p>[85-87] <emph>Col nome, che più dura et più honora</emph>: col nome di poeta, <emph>el quale più dura</emph> che altro scriptore, <emph>et più honora</emph>: chi è insignito veramente di tal titolo, onde Lucano: "o sacer et magnus vatum labor omnia fato Eripis et donas populis mortalibus evum"; et Virgilio: "me vero primum capiant ante omnia muse, Quarum sacra fero ingenti percussus amore"; <emph>ero io di là</emph>: nel nostro mondo, <emph>famoso</emph>, pel nome poetico, <emph>ma non con fede</emph> christiana.</p>
<p>[88-90] <emph>Tanto fu dolce mio vocale spirto</emph>: tanto fu dolce el mio verso, et la pronuntia. Onde Iovenale: "curritur ad vocem iocundam et carmen amice, Thebaidos letam cum fecit Statius urbem, Promisitque diem tanta dulcedine captos, Afficit ille animos tantaque libidine vulgi Auditur"; <emph>che, tolosano</emph>: perchè fui da Tolosa, la qual ciptà è ne' confini di Guascogna verso Brettagna, et per la sua doctrina et eloquentia diventò ciptadin romano; <emph>di myrto</emph>: de' quali erono coronati e poeti. Onde el Petrarcha: "qual vagheza di lauro o qual di myrto".</p>
<p>[91-93] <emph>Statio</emph>: non è maravigla, se questo poeta occupatissimo in chose sì excelse, sì varie, sì diverse, et sì numerose, seguitò l'oppinione, che occupò tutti gl'huomini de' suoi tempi, et non investigò la patria di Statio; il che niente gli serviva in questo luogho, perchè tanto ingegno non stimava le chose minute; et poteasi assai difendere con l'auctorità di Lactantio comentatore della sua <emph>Thebaide</emph>, huomo di molta eloquentia. Ma Statio scrive nelle sue <emph>Selve</emph>, che el padre suo fu napoletano; <emph>cantai di Thebe</emph>: dove discrive la discordia nata pel regno tra Etheocle, et Polynice, della quale feci mentione nello 'nferno. Et la guerra che Adrasto Re d'Argo suocero di Polynice mosse contro a Thebe; <emph>grande Acchille</emph>: del quale cercherai la historia nel secondo canto dello 'nferno; <emph>ma caddi in via con la seconda soma</emph>: <emph>i.</emph> non decti perfectione al secondo libro che fu l'<emph>Acchilleide</emph> prevento dalla morte. Onde erra assai Francescho da Buti, el quale riprende Danthe che dica tale opera essere imperfecta, et vuole che sia perfecta. Ma se havessi bene notato el principio harebbe manifestamente inteso quel poema essere incoato, et non perfecto. <emph>Preterea</emph> dicono alchuni che non cadde con la seconda soma, ma con la tertia, perchè havea absoluto non solamente la <emph>Thebaide</emph>, ma anchora le <emph>Selve</emph>, a' quali rispondiamo, che le <emph>Selve</emph> non sono opera laboriosa, ma più tosto scripta per relassare l'animo straccho dalle laboriose vigilie della <emph>Thebaide</emph>. Adunque non meritavono le <emph>Selve</emph> esser chiamate soma, chome l'<emph>Acchilleide</emph>, la quale impresa non havea minor difficultà, che la <emph>Thebaide</emph>.</p>
<p>[94-96] <emph>Al mio ardor fur seme le faville</emph>: dimostra che 'l principio della sua doctrina et fama fu l'<emph>Eneide</emph> di Virgilio, la quale imitando potè divenire optimo poeta. Adunque ordina el texto: <emph>le faville</emph> del tuo ingegno, le quali <emph>mi scaldarono della divina fiamma</emph> della poesia, <emph>furon seme al mio ardore</emph>, <emph>i.</emph> furon cagione d'excitarmi, <emph>onde</emph>, dalle quali faville, <emph>sono alluminati più di mille</emph>, perchè Virgilio è stato norma et exemplo a tutti e poeti.</p>
<p>[100-102] <emph>Et per esser vixuto di là</emph>, cioè nel mondo nostro. Et dice io consentirei <emph>un sole</emph>, cioè un corso solare. El quale è .ccc.lxv. dì, et sei hore, <emph>per esser vixuto</emph> con <emph>Virgilio</emph>, et è la sententia, io consentirei di star più uno anno <emph>a uscir di bando</emph>, <emph>i.</emph> a uscir delle pene del purgatorio, nelle quali fui condennato, et io fussi vivuto insieme con Virgilio. Ma sono alchuni, ai quali pare che Statio mostri piccola vogla, non offerendo più che uno anno; ma se ci ricorderemo delle parole di Gregorio delle pene del purgatorio, intenderemo che uno anno in quello supplicio è grandissima chosa.</p></div3>
<div3><head>vv.  103-120</head>
<lg><l>Volson Virgilio ad me queste parole</l>
<l>con viso che, tacendo, dixe: "Taci";</l>
<l>ma non può tutto la virtù che vole,</l></lg>
<lg><l>Che riso et pianto son tanto seguaci</l>
<l>alla passion da che ciaschun si spicca,</l>
<l>che men seguen voler ne' più veraci.</l></lg>
<lg><l>Io pur sorrisi chome l'huom ch'ammiccha,</l>
<l>perchè l'ombra si tacque, et riguardommi</l>
<l>ne gl'occhi, ove 'l sembiante più si ficca.</l></lg>
<lg><l>"De se tanto lavoro in bene assommi</l>
<l>- dixe - perchè la faccia tua testeso</l>
<l>un lampeggiar di riso dimostrommi?"</l></lg>
<lg><l>Hor son io d'una parte et d'altra preso;</l>
<l>l'una mi fa tacere, l'altra scongiura</l>
<l>ch'io dica, ond'io sospiro et sono inteso</l></lg>
<lg><l>Dal mio maestro, et: "Non haver paura</l>
<l>- mi dice - di parlar, ma parla et digli</l>
<l>quel ch'e' dimanda con cotanta cura".</l>
</lg>
<p>[103-105] <emph>Volsen Virgilio</emph>: <emph>i.</emph> queste parole feciono volgere Virgilio a me <emph>con</emph> tal <emph>viso, che tacendo</emph> lui mi significò ch'io tacessi; <emph>ma la virtù che vuole</emph>, <emph>i.</emph> quella potentia, che si chiama volontà, <emph>non può tutto</emph>, perchè spesso adviene, che non volendo huomo piangere, piange, et non volendo ridere, ride.</p>
<p>[106-108] Imperochè ogni <emph>passione</emph> d'animo, chome è allegreza, et tristitia, et simili, ha certi acti et gesti, che seguitano decte passioni, benchè l'huomo non vogla; il perchè el riso seguita l'allegreza, benchè noi non volessimo, et el pianto la tristitia; <emph>che men seguen</emph>, che meno seguitano, <emph>volere</emph>, la volontà, <emph>ne' più veraci</emph>: in quegli, che sanno men fingere.</p>
<p>[109-111] <emph>Io pur sorrisi</emph>: benchè per cenni di Virgilio non volessi che Statio conoscessi anchor Virgilio, et per questo volessi contenere el riso, nientedimeno per la ragione decta disopra non lo potè contenere; <emph>chome l'huomo che ammiccha</emph>: come chi accenna; <emph>et riguardandomi Negl'ochi</emph>, guardò gl'occhi miei vedendomi ridere, <emph>dove 'l sembiante più si ficcha</emph>: dove più è expressa et scolpita la imagine, et similitudine, dell'animo, perchè gl'occhi sono quasi finestre, per le quali si vede l'animo.</p>
<p>[112-114] <emph>De se tu assommi a bene</emph>, <emph>i.</emph> se tu conduchi a buon fine, <emph>tanto lavoro</emph>, quanto è salire al paradiso, <emph>perchè mi dimostrò te stesso la tua faccia un lampeggiar di riso?</emph></p>
<p>[115-117] <emph>Hor son io</emph>: era in difficultà da ogni parte, perchè Virgilio l'accennava, che non dicesse, et Statio lo pregava, che dicessi; <emph>ond'io sospiro</emph>: per tale angustia, et per tale sospiro, <emph>sono inteso</emph> da Virgilio.</p>
<p>[118-120] Ma Virgilio vedendomi in questa ambiguità, mi decte licentia, ch'io parlassi.</p></div3>
<div3><head>vv.  121-136</head>
<lg><l>Ond'io: "Forse tu ti maravigli,</l>
<l>anticho spirto, del rider ch'io fei;</l>
<l>ma più d'admiration vo' che ti pigli.</l></lg>
<lg><l>Questi che guida in alto gl'ochi miei</l>
<l>è quel Virgilio dal qual tu toglesti</l>
<l>forse a cantar degl'huomini et de' dei.</l></lg>
<lg><l>Se cagione altra al mio rider credesti,</l>
<l>lasciala per non vera, et esser credi</l>
<l>quelle parole che di lui dicesti".</l></lg>
<lg><l>Già s'inchinava ad abbracciar li piedi</l>
<l>al mio doctore, ma egli dixe: "Frate</l>
<l>non far che, tu se' ombra et ombra vedi"</l></lg>
<lg><l>Et e' surgendo: "Hor puoi la quantitate</l>
<l>comprender de l'hamor che a te mi scalda</l>
<l>quando io dismento nostra vanitate,</l></lg>
<lg><l>Tractando l'ombre chome chosa salda".</l>
</lg>
<p>Niente d'ambiguità è in questi ternarii, et però non ricercha expositione.
</p></div3></div2>
<div2><head>XXII</head>
<argument><p>CANTO .XXII. DELLA SECONDA CANTICA DI DANTHE</p></argument>
<div3><head>vv.  1-24</head>
<lg><l>Già era l'angel drieto a noi rimaso,</l>
<l>l'angel che n'havea volti al sexto gyro,</l>
<l>havendomi dal viso un colpo raso;</l></lg>
<lg><l>Et quei c'hanno a giustitia lor disiro</l>
<l>decto n'havean beati, et le sue voci</l>
<l>con "sitio" sanz'altro ciò forniro.</l></lg>
<lg><l>Et io più lieve che per l'altre foci</l>
<l>m'andava, sì che sanza alchun labore</l>
<l>seguiva in su gli spiriti veloci</l></lg>
<lg><l>Quando Virgilio cominciò: "Amore</l>
<l>acceso da virtù, sempre altri accese,</l>
<l>pur che la fiamma sua paresse fore,</l></lg>
<lg><l>Onde da l'hora che tra noi discese</l>
<l>nel limbo dell'inferno Iovinale,</l>
<l>che la tua affection mi fè palese,</l></lg>
<lg><l>Mia benvoglenza verso te fu quale</l>
<l>più strinse mai di non vista persona,</l>
<l>sì c'hor mi parran corte queste scale.</l></lg>
<lg><l>Ma dimmi, et chome amicho mi perdona</l>
<l>se troppa libertà m'allarga el freno,</l>
<l>et chome amicho homai mecho ragiona;</l></lg>
<lg><l>Chome potè trovar drent'al tuo seno</l>
<l>locho avaritia, tra cotanto senno</l>
<l>di quanto per tuo cura fusti pieno?"</l>
</lg>
<p>Sale già el poeta dal quinto gyrone al sexto, dove si purgano l'anime dal vitio della gola; tractasi della conversione di Statio con gran laude di Virgilio.</p>
<p>[1-3] Cominciando adunque dice, che già salendo haveano lasciato <emph>indrieto l'angelo</emph>, el quale gl'<emph>havea</emph> mostrato el <emph>sexto gyro, Havendomi del viso un pocho raso</emph>: perchè gl'havea raso el quinto peccato, sichè non gle ne restava se non el sexto, et el septimo.</p>
<p>[4-6] <emph>Et que' c'hanno</emph>: dimostra che l'anime, che si purgavano nel quinto cerchio, vedendo salire su Danthe purgato dall'avaritia, per allegreza et congratulatione cantavano "Beati quorum remisse sunt iniquitates, et quorum tecta sunt peccata", et nell'ultimo volgendosi a Danthe, che saliva, dicevano <emph>sitio</emph>, <emph>i.</emph> io ho sete dell'etherna salute.</p>
<p>[7-9] <emph>Et io più lieve</emph>: era più lieve che ne' gironi disotto, perchè era purgato di più vitii. Et per tanta leggereza poteva salire al par di Virgilio et di Statio, e quali eron spiriti veloci.</p>
<p>[10-12] <emph>amore Acceso da virtù sempre altri accese</emph>: se uno ama un altro per virtù, che veggia in lui, conviene, che quello amato ami l'amante; <emph>pure che la fiamma</emph>, <emph>i.</emph> tale amore, sia noto a chi è amato. Ma non interviene chosì nell'amor carnale, perchè spesso è amato uno carnalmente, che non ama l'amante.</p>
<p>[13-18] <emph>Onde</emph>, perlaqualchosa interviene, che scendendo <emph>Iovinale nel limbo</emph>, et narrandomi l'amor tuo verso di me grandissimo, io fui strecto a portarti tal <emph>benivolentia, quale</emph> fu mai inverso <emph>persona non vista</emph>, <emph>i.</emph> non conosciuta, et questo dice, perchè la virtù ha forza per sè di fare amare quegli, che non vedemmo mai, et tanto più se sentiamo, che lor ci amino; <emph>sì c'hor mi parran corte queste</emph> <emph>scale</emph>: imperochè è vero, che essere con l'amicho sopporta ogni difficultà, et <emph>maxime</emph> dove è eloquentia. Onde l'anticho poeta dixe: "comes facundus pro vehiculo est in via".</p>
<p>[19-21] <emph>Ma dimmi, et chome amicho mi perdona</emph>: credeva Virgilio trovando Statio dove si purgava l'avaritia, che lui fussi stato maculato in quel vitio; et parendogli tal vitio molto alieno da l'huomo savio, domandava chome potea essere, che lui di tanto senno fussi caduto nel vitio dell'<emph>avaritia</emph>; <emph>Ma dimmi, et chome amicho mi perdona</emph>: perchè tale domanda non pare che sia sanza biasimo di Statio, Virgilio si scusa, che chome amicho, che si dogla, et non chome detractore, cercha questo.</p>
<p>[22-24] <emph>per tua cura fusti pieno</emph>: perchè il senno è in coloro, che exercitano lo 'ngegno et lo 'ntellecto.</p></div3>
<div3><head>vv.  34-51</head>
<lg><l>Queste parole Statio muover fenno</l>
<l>un pocho a riso pria, poscia rispose:</l>
<l>"Ogni tuo dir d'amor m'è caro cenno;</l></lg>
<lg><l>Veramente più volte appaion chose</l>
<l>che danno a dubitar falsa matera</l>
<l>per le vere cagion che son nascose.</l></lg>
<lg><l>La tua domanda tuo creder m'avera</l>
<l>esser ch'io fussi avaro in l'altra vita</l>
<l>forse per quella cerchia dov'io era.</l></lg>
<lg><l>Hor sappi che avaritia fu partita</l>
<l>troppo da me, et questa dismisura</l>
<l>miglaia di lunari hanno punita.</l></lg>
<lg><l>Et se non fussi ch'io drizai mia cura</l>
<l>quando io intesi là dove tu chiame,</l>
<l>crucciato quasi a l'humana natura,</l></lg>
<lg><l>"Perchè non reggi tu, o sacra fame</l>
<l>dell'oro, l'appetito de' mortali?",</l>
<l>voltando sentirei le giostre grame,</l></lg>
<lg><l>Alhor m'accorsi che troppo aprir l'ali</l>
<l>potean le mani a spendere, et pente'mi</l>
<l>chosì di quel chome de gl'altri mali.</l></lg>
<lg><l>Quanti risurgeran co' crini scemi</l>
<l>per la 'gnoranza che di questa pecca</l>
<l>togle 'l penter vivendo negl'extremi!</l></lg>
<lg><l>Et sappi che la colpa che rimbecca</l>
<l>per dricta oppositione alchun peccato,</l>
<l>con esso insieme qui suo verde secca.</l></lg>
<lg><l>Però s'i' son tra quella gente stato</l>
<l>che piange l'avaritia, per purgarmi,</l>
<l>per lo contrario suo m'è incontrato".</l>
</lg>
<p>Vedeva Statio l'error, che piglava Virgilio, et intendeva, che le parole sue non venivano da maligno animo, ma da amicho, et però sorrise. Dipoi dimostrò, che spesso gl'huomini sono ingannati di false congiecture et segni, chome alhora Virgilio, el quale intendendo Statio esser stato tanto tempo nel gyrone degl'avari, stima che vi fussi per purgare l'avaritia. Ma lui gli dimostra, che non in avaritia, ma nel suo opposito vitio, che è prodigalità, havea peccato.</p>
<p>[34-36] Et però dice: <emph>et questa dismisura</emph>: imperochè prodigalità, chome distinctamente dimostrammo nello 'nferno, è punita con l'avaritia; et la ragione et quivi et qui è manifesta.</p>
<p>[37-39] <emph>Quando io intesi là dove tu chiami</emph>: quando intesi, dove tu fai exclamatione nel terzo libro, dicendo: "quid non mortalia pectora cogis, Auri sacra fames"; <emph>quasi crucciato a l'humana natura</emph>: <emph>i.</emph> crucciato a tutti gl'huomini. E quali havendo loro natura, che può stare contenta alle poche et minime chose, nientedimeno sieno insatiabili.</p>
<p>[40-42] <emph>Perchè non reggi tu o sacra fame</emph>: imita chome dicemmo Virgilio. Et con somma indegnatione s'accende in exclamatione; <emph>voltando sentirei le giostre grame</emph>, <emph>i.</emph> dolenti. Et questo è quel che finge nel septimo canto dello 'nferno.</p>
<p>[43-45] <emph>Alhor m'accorsi</emph>: alhor m'avidi, che io potea peccare chosì nel troppo chome nel pocho nello spendere, et non observando el modo nella liberalità, che è vedere quanto, quando, chome, chi, et perchè. Et diventare prodigo, et però anchor di questo vitio mi riduxi a penitentia.</p>
<p>[46-48] <emph>Quanti risurgeranno co' crini scemi</emph>: nel medesimo capitolo dello 'nferno finxe, che e prodigi risuciteranno co' capegli mozi, et gl'avari col pugno chiuso, et in quel luogho ponemmo l'allegoria. Adunque quanti fien quegli, e quali perchè <emph>la ignorantia di questa pecca Togle el pentere</emph>, <emph>i.</emph> per non conoscer la prodigalità, non si pentono, et saranno dannati di quella. Et invero perchè l'avaritia è in tutto opposita alla liberalità, è facile a conoscerla. Ma el contrario è nella prodigalità, perchè è sì simile alla liberalità che pochi la sanno distinguere.</p>
<p>[49-51] <emph>sappia che la colpa</emph>: dice, che nel medesimo luogho, dove è punito alchun peccato, si punisce l'altro peccato, el quale per oppositione gl'è contrario; et ordina el texto: <emph>sappi che la colpa</emph>, <emph>i.</emph> el peccato, <emph>che rimbecca alchun peccato</emph>, <emph>i.</emph> che ribatte indrieto, <emph>per dritta oppositione</emph>. Proprio rimbeccare è quando ripercotiamo indrieto la palla, che ci viene incontro.</p></div3>
<div3><head>vv.  55-63</head>
<lg><l>"Hor quando tu cantasti le crude armi</l>
<l>della doppia tristitia di Iocasta</l>
<l>- dixe 'l cantor de' buccolici carmi -</l></lg>
<lg><l>Per quel che Clio con teco lì tasta</l>
<l>non par che ti facessi anchor fedele</l>
<l>la fede, sanza qual ben far non basta.</l></lg>
<lg><l>Se chosì è, qual sol et quai candele</l>
<l>ti stenebraron sì che tu drizasti</l>
<l>poscia dirieto al pescator le vele?"</l>
</lg>
<p>[55-57] Qui risponde Virgilio, et ordina: <emph>el cantore de' buccolici carmi</emph>, <emph>i.</emph> Virgilio, el quale tra gl'altri libri, che scripse, compose la <emph>Buccolica</emph>; <emph>dixe: "Quando tu cantasti le crude armi</emph>, <emph>i.</emph> la crudele battagla, <emph>della doppia tristitia di Iocasta</emph>: la qual battagla fu tra Eteocle et Pollinice, due figluoli di Iocasta, e quali uccidendo l'un l'altro furono alla madre addoppiata tristitia. Questa è la materia la quale cantò Statio nella sua <emph>Thebaide</emph>, la quale historia narramo nel vigesimo sexto canto dello 'nferno.</p>
<p>[58-60] <emph>Per quel che Clio con teco lì tasta</emph>: per quello ch'io comprenda nella materia <emph>che Clio</emph>, la quale è una delle nove muse, et è invocata da Statio, <emph>tasta</emph>, cerca et tenta; quasi dica: la materia, che tu poni in quel luogho, et el modo del tractare, non dimostra, che tu fussi venuto alla fede christiana, sanza la quale non basta far bene.</p>
<p>[61-63] <emph>Se chosì è</emph>, quasi dica che è, <emph>qual sole</emph>: qual gratia illuminante el tuo intellecto, <emph>qual candele</emph>, qual doctrina humana, <emph>ti stenebroron</emph>, ti rilevoron le tenebre dell'ignorantia; <emph>drizasti le vele</emph>: <emph>i.</emph> ti proponesti navichar, che è vivere, <emph>drieto al pescatore</emph>: drieto a san Piero, <emph>i.</emph> secondo la religione christiana.</p></div3>
<div3><head>vv.  64-93</head>
<lg><l>Et egli a llui: "Tu prima m'inviasti</l>
<l>verso Parnaso a ber nelle sue grotte,</l>
<l>et primo appresso a Dio m'alluminasti.</l></lg>
<lg><l>Facesti chome quei che va di nocte</l>
<l>che porta el lume drieto et a sè non giova,</l>
<l>ma dopo sè fa le persone docte,</l></lg>
<lg><l>Quando dicesti: "Secol si rinova,</l>
<l>torna iustitia e 'l primo tempo humano,</l>
<l>et progenie discende dal ciel nova".</l></lg>
<lg><l>Per te poeta fui, per te christiano,</l>
<l>ma perchè vegha me' ciò ch'io disegno,</l>
<l>a colorire distenderò la mano.</l></lg>
<lg><l>Già era 'l mondo tutto quanto pregno</l>
<l>della vera credenza, seminata</l>
<l>per li messaggi dell'etherno regno,</l></lg>
<lg><l>Et la parola disopra toccata</l>
<l>si consonava a' nuovi predicanti,</l>
<l>ond'io a visitarli presi usata.</l></lg>
<lg><l>Vennemi poi parendo tanto sancti</l>
<l>che quando Domitian li perseguette</l>
<l>sanza mie lacrimar non fur lor pianti.</l></lg>
<lg><l>Et mentre che di là per me si stecte</l>
<l>io gli sovvenni, e lor dricti chostumi</l>
<l>fen dispregiarmi tutte l'altre secte.</l></lg>
<lg><l>Et pria ch'io conducessi e Greci a' fiumi</l>
<l>di Thebe, poetando, hebbi baptesimo,</l>
<l>ma per paura chiuso christian fu'mi</l></lg>
<lg><l>Lungamente mostrando paganesimo;</l>
<l>et questa tepideza el quarto cerchio</l>
<l>cercar mi fè più che 'l quarto centesimo.</l>
</lg>
<p>[64-66] <emph>Et egli a llui</emph>: dimostra che Virgilio fu cagione a llui, chosì di farlo poeta, chome di farlo christiano, imperochè leggendo e suoi poemi s'accese ad imitarlo, et però dice <emph>Tu m'inviasti Verso Parnaso</emph>, del quale dicemmo disopra nel primo canto; <emph>nelle sue grotte</emph>: imperochè nelle sue ripe erono le fonti pargasee consacrate alle muse.</p>
<p>[67-72] Lesse Statio questi versi della sybilla traducti da Virgilio, ne' quali è che e secoli si rinnuovano, et che la vergine torna. Et di cielo scende nuova progenie. Et dipoi sentendo e doctori christiani ridurgli alla incarnation di Christo mosso dall'auctorità di Virgilio diventò christiano. E versi sono: "ultima Cumei venit iam temporis etas, Magnus ab integro seclorum nascitur ordo, Iam redit et virgo, redeunt Saturnia regna, Iam nova progenies celo demittitur alto". Et però dice: tu <emph>facesti chome</emph> chi andando <emph>di nocte porta el lume drieto</emph> a sè, el quale non fa lume a sè, ma a chi gl'è drieto. Similmente tu ponesti e versi, ma non gl'interpetrando rectamente, gli riducesti in honore d'Octaviano. Ma io aiutato da gl'interpetri christiani gli 'ntesi secondo el vero senso.</p>
<p>[76-78] <emph>Già era el mondo pregno Della vera credenza</emph> de' christiani, et quegli, che predicavano, ci confortavano alla christiana religione.</p>
<p>[82-87] <emph>Vennomi poi parendo</emph>: le opere de' christiani mi parvon tanto sancte, che essendo loro perseguitati da Domitiano mi dolse assai; aiuta'gli secretamente, et ogni altra secta et religione sprezai; <emph>Domitiano</emph>: chostui fu el duodecimo imperadore, regnò anni quindici et mesi cinque. Succedecte a Tito suo fratello el qual tanto fu pio et iusto, quanto Domitiano impio et iniusto. Prese lo 'mperio nell'anno octogesimo secondo dalla incarnatione di Christo. Crudelissimamente afflixe e christiani, volle essere idio et signore nostro. Nientedimeno in tanti vitii fu severo in comprimere gl'adulterii. Et favorì a' docti.</p>
<p>[88-93] <emph>Et pria ch'io conducessi e Greci al fiume Di Thebe</emph>, <emph>i.</emph> prima, che nella mia <emph>Thebaide</emph> io fussi venuto al luogho dove discrivo, quando l'exercito d'Adrasto cogl'altri Re arriva a' fiumi di Thebe, che sono Ismene et Asopo, diventai io christiano. Ma celatamente vixi christiano, et non fui ardente nella fede in forma , ch'io ardissi di scoprirmi. Et per essere sì tiepido caddi in quel peccato della tardità al ben fare, el quale si punisce nel quarto cerchio, et ivi stecti <emph>più che 'l quarto centesimo</emph>, <emph>i.</emph> quattrocento anni, et più che cinquecento era stato nel quinto, et qualche tempo nel primo, secondo, et tertio. Adunque trovandolo Danthe purgato nel .M.CCC., et essendo stato Statio ne' tempi di Domitiano, el quale imperò insino all'anno novanta otto, assai bene apparisce el tempo.</p></div3>
<div3><head>vv.  94-114</head>
<lg><l>Tu dunque che levato m'hai el coperchio,</l>
<l>che nascondea quanto bene io dicho</l>
<l>mentre che del salir haven soperchio,</l></lg>
<lg><l>Dimmi dov'è Terentio nostro amicho</l>
<l>Cecilio Plauto et Varro, se lo sai;</l>
<l>dimmi se son dannati, et in qual vico".</l></lg>
<lg><l>"Chostoro Persio et io et altri assai</l>
<l>- rispose 'l duca mio - son con quel greco</l>
<l>che le muse lattar più ch'altri mai</l></lg>
<lg><l>Nel primo cerchio del carcere cieco;</l>
<l>spesse fiate ragioniam del monte</l>
<l>che le nutrice nostre ha sempre seco.</l></lg>
<lg><l>Eurypide v'è nosco, Anacreonte</l>
<l>Simonide Agathone et altri piùe</l>
<l>Greci che già di lauro ornar la fronte.</l></lg>
<lg><l>Quivi si veghon delle genti tue</l>
<l>Antigone Deiphile et Argia</l>
<l>et Hismene sì trista chome fue.</l></lg>
<lg><l>Vedesi quella che mostrò Langia,</l>
<l>èvvi la figla di Tiresia et Theti</l>
<l>et con le suore sue Deidamia".</l>
</lg>
<p>[94-99] Seguita el suo parlare Statio, et dice <emph>Tu</emph> Virgilio <emph>che m'hai levato el coperchio</emph>, <emph>i.</emph> m'hai levato la ignorantia co' tuo versi già decti disopra, la quale ignorantia m'<emph>ascondea quanto bene io dico</emph>, che è Idio et la doctrina christiana, <emph>Dimmi in mentre che havem superchio di salire</emph>, <emph>i.</emph> mentre, che ci resta da salire, <emph>dove è Terentio nostro amicho</emph>: fu Terentio cartaginese, et preso in guerra divenne schiavo, et a Roma servì a Terentio Lucano senatore. Et pello 'ngegno suo excellente fu nutrito come libero, et divenne docto, et scripse sei comedie. Fu amicho a Scipione, et a Lelio. Et chiama Terentio amicho suo et di Virgilio, perchè e poeti, che furono dopo Terentio, hebbon più familiare Terentio che gl'altri antichi. Et imita Cicerone, el quale per questa medesima ragione chiama Terentio sua familiare; <emph>Cecilio</emph>: Statio Cecilio fu poeta comico. Altri dicono che di quella parte di Gallia ove sono Insubri, altri milanese; fu familiare d'Emnio, et morì l'anno seguente alla morte d'Emnio nella olympiade .c.l., fu sepellito nel monte Ianiculo; <emph>Plauto</emph> fu d'Umbria, et della ciptà di Sarsina, tanto povero, che per prezo volgeva la macina. Fu nell'olympiade cento quarantacinque; <emph>Varo</emph>: M. Terentio Varo nacque nell'olympiade .c.lxvi. Fu doctissimo di tutti e Romani, poeta et philosopho prestantissimo. El quale molti docti non dubitorono equiperare ad Aristotele; scripse quarantuno libro <emph>Dell'antiquità</emph>. Et questi divise in chose humane et divine. Fu un altro Varo coetano di Virgilio, del quale lui nella <emph>Buccolica</emph> honoratamente scrive: "sed neque adhuc Varo videor neque dicere cynam Digna, sed arguto interstrepere anser olores", al quale insieme con Tucca Octaviano dopo la morte di Virgilio decte a emendare la <emph>Eneida</emph>, la quale Virgilio, pervenuto alla morte, lasciò imperfecta. Et per questo lasciò per testamento che s'ardessi. Ma non sostenne Octaviano, che l'honore della lingua latina si spegnessi.</p>
<p>[100-102] <emph>Chostoro - rispose</emph> Virgilio <emph>mio duca</emph>, chostoro di chi tu domandi et <emph>Persio et io</emph> siano <emph>con quel greco</emph>, el quale le muse lactoron più che nessuno altro poeta, et intende Homero, del quale dicemmo nello 'nferno. Nè per queste parole prepone Homero a Virgilio. Ma inducendo a parlare lui, lo induce modesto; <emph>Persio</emph>: fu volterrano, del cui ingegno le sue <emph>Satyre</emph> benchè poche dimostrano manifesto segno.</p>
<p>[103-105] <emph>Nel primo cerchio</emph>: chome si dimostrò nella prima cantica, et ivi insieme <emph>ragionamo spesso del monte, che</emph>, <emph>i.</emph> el quale, <emph>ha le nostre nutrici</emph>, <emph>i.</emph> le muse; insomma ragionano delle muse, dalle quali e poeti son nutriti.</p>
<p>[106-108] <emph>Eurypide</emph>: poeta optimo scriptore di tragedie, fu discepolo d'Anaxagora, et condiscepolo di Socrate. Fu molto apto a scrivere le chose tragiche con conmiseratione; <emph>Anacreonte</emph>: poeta elego, nacque in Thea isola; <emph>Simonide</emph>: poeta dell'isola Cea. Fu inventore de' luoghi et delle imagine appartenenti alla memoria artificiale; havea chostui scripti hymni in honore di Scopa huomo potentissimo et richissimo in Tesagla. Ne' quali havea interposte molte lodi di Polluce et di Castore figluoli di Iove chiamati Dioscuri, et recitogli in un convito, al quale Scopa havea convitato molti; et dopo e versi recitati dixe a Simonide, che gli darebbe la metà del premio, meritava pe' versi. Et l'altra metà dovessi domandare a' Dioscuri, e quali parimente havea lodato. Consentì Simonide et pocho dipoi vennono due giovani vestiti a biancho. Et per chosa d'importanza feciono chiamar fuor di casa Simonide. Et subito che fu uscito cadde la casa, et e giovani sparirono. Il che fu giudicato, che quegli fussino stati e Dioscuri venuti per camparlo dalla ruina.</p>
<p>[109-111] <emph>delle gente tue</emph>: non tue perchè ti sieno congiunte di sangue, perchè tu se' tosolano, et loro greci, ma tue perchè ne' tuoi heroici versi ornatissimamente ne cantasti et di lor nel tuo poema tractasti. <emph>Antigon</emph> fu sorella d'Etheocle et di Pollynice; <emph>Deiphile Argia</emph>: furono figluole d'Adrasto. Deiphile maritò a Pollinice, et Argia a Tideo; <emph>Ismene</emph>: fiume in Beotia.</p>
<p>[112-114] <emph>Vedesi quella che mostrò Langia</emph>: mostrò all'exercito d'Adrasto la fonte Langia, et in quel mezo morì Archemoro puncto da serpe. Questa fu Ipsiphyle figluola di Thoante, della quale narramo nella prima cantica; <emph>la figla di Tiresia</emph>: questa fu Mantho. Et anchora di lei è narrato nella edification di Manthoa. Similmente ponemmo la fabulosa historia di <emph>Thetis</emph> madre d'Acchille, et chome occultò el figluolo nell'isola di Scyro con le figluole di Lycomede, <emph>et Deidamia</emph>: di lui partorì Pyrro.</p></div3>
<div3><head>vv.  115-129</head>
<lg><l>Taceansi già amendue li poeti</l>
<l>di nuovo atenti a riguardar dintorno</l>
<l>liberi dal salire et da pareti,</l></lg>
<lg><l>Et già le quattro ancille eron del giorno</l>
<l>rimase adrieto, et la quinta era al temo,</l>
<l>drizando pure in su l'ardente corno,</l></lg>
<lg><l>Quando 'l mio duca: "Io credo ch'allo stremo</l>
<l>le dextre spalle volger ci convegna</l>
<l>girando 'l monte chome far solemo".</l></lg>
<lg><l>Chosì l'usanza lì fu nostra insegna,</l>
<l>et prendemo la via con men sospecto</l>
<l>per l'assentir di quell'anima degna.</l></lg>
<lg><l>Elle givan dinanzi, et io solecto</l>
<l>dirietro, et ascoltavo e loro sermoni</l>
<l>ch'a poetar donavonmi 'ntellecto.</l>
</lg>
<p>[115-117] Finge e poeti <emph>di nuovo</emph> essere <emph>attenti</emph>: perchè si tracterà di nuova materia; <emph>liberi dal salire</emph>, perchè tal materia non ha bisogno di maggiore speculatione, <emph>et da pareti</emph>: perchè chi monta le scali ha da ogni parte el muro, che impedisce la vista. Ma qui non era impedimento alla speculatione.</p>
<p>[118-120] <emph>Et già le quattro ancille</emph>: el tempo, che consuma el sole a fare una revolutione, cioè da partirsi da oriente insino che vi ritorni, si divide in ventiquattro hore; et per questo fingon e poeti, che l'hore sieno ancille del sole. Et dividonle in ventiquattro parti, et quasi le pongono alle poste, che ciaschuna guidi el temone del carro solare per suo spatio. Adunque quando la quarta hora ha condocto pel suo spatio el carro, lei si resta, et la quinta succede, et dipoi l'altra per ordine. Vuole adunque in questo luogho dimostrare el poeta, che erono già passate quattro hore, et era venuta la quinta, et per questo dice, che <emph>già le quattro ancille eron Rimase in drieto, et la quinta era al temone, Drizando in su l'ardente corno</emph>: perchè insino a mezo giorno sempre sale el sole et chiama el corno la puncta del temone.</p>
<p>[121-123] <emph>Io credo ch'allo stremo</emph>: perchè in tutti gl'altri balzi havea veduto, che volgersi dalla parte dextra gli facea tenere buon cammino, il simile stimò qui.</p>
<p>[124-126] Et però dice <emph>Chosì l'usanza fu nostra insegna</emph>: et dimostra che la consuetudine et la sperientia genera doctrina; <emph>per l'assentire di quella anima degna</emph>: intende l'anima di Statio, la quale purgata da' peccati era veramente degna. Et dovea haver maggior cognitione di tal viaggio.</p>
<p>[127-129] <emph>Elle givon dinanzi</emph>: perchè lo 'ntellecto et la ragione debbono precedere; <emph>ascoltava e lor sermoni</emph>: et certo debba el senso et l'appetito seguitare lo 'ntellecto ornato et illustrato di vera doctrina, nè da quello diviarsi; <emph>ch'a poetar mi davono intellecto</emph>: allegoricamente dinota, che imitando questi poeti diventava poeta.</p></div3>
<div3><head>vv.  133-141</head>
<lg><l>Ma tosto ruppe le dolce ragioni</l>
<l>un alber che trovammo in meza strada,</l>
<l>con pomi ad odorar suavi et buoni.</l></lg>
<lg><l>Et chome abeto in alto si disgrada</l>
<l>di ramo in ramo, chosì quello in giuso,</l>
<l>credo perchè persona su non vada.</l></lg>
<lg><l>Dal lato onde 'l cammin nostro era chiuso</l>
<l>cadea dall'alta roccia un liquor chiaro</l>
<l>che si spandea per le fogle insuso.</l></lg>
<lg><l>Li due poeti all'alber s'appressaro,</l>
<l>et una voce per entro le fronde</l>
<l>gridò: "Di questo cibo harete caro".</l>
</lg>
<p>Finge l'auctore, che nel sexto gyrone, dove è punito el vitio della gola, sieno due alberi, uno quasi all'entrata del gyrone, et l'altro alla fine, et quasi alla salita del septimo. Questi hanno la radice verso el cielo, et la cima verso la terra, et finge, che sieno pieni di pomi, e quali gettino optimo et suavissimo odore. <emph>Preterea</emph> pone, che della ripa del monte eschino due rivi, e quali scendino del terreste paradiso insino alla grotta del sexto gyrone, et indi l'uno in su l'uno albero, et l'altro in su l'altro sale. L'uno è decto Eunoe, che accende la memoria del bene, l'altro Lethe, et questo togle la memoria del male. E rivi salgono in su ciaschun pel suo albero, rinfrescando le frondi a quello, et alla fine ritornano onde uscirono. Dimostra anchora che di verso la costa del monte sia chiuso el cammino; nè vi sia altro passo, che dalla parte di fuori dell'albero verso la ripa, la quale non ha alchuno riparo. Era la forma dell'albero, chome d'abete, che havessi volta la punta in giù. Finge gl'alberi trahendo tale allegoria dall'albero, che gustorono e primi nostri padri, e quali contro al divino precepto gustorono del frutto del legno della notitia del bene et del male. Onde uscì l'escha di tutti e peccati. Et perchè gustando el pomo incorsono nel peccato della gola, però gli pone qui. Hanno gl'alberi volte le radici in su, perchè la radice di sapere bene et male vien da Dio, et a noi china le frondi, cioè sua apparentia et sua pompa. Ma la sua vivacità è verso el cielo, perchè da Dio è la scientia. E fructi sono odoriferi. Imperochè lodare l'abstinentia, et biasimare el vitio, genera e dilecti dell'etherna vita, e quali di qua non si possono havere. E rivi, che discendono del paradiso per la grotta, et dipoi per le frondi de gl'alberi, tornono in su, significa la divina gratia, la quale s'infonde negl'huomini constabiliti, et fermi, ne l'habito delle virtù, et dipoi per le frondi verdi, che sono le vivaci operationi, torna a Dio. Imperochè e buoni riferiscono in Dio ogni gratia ricevuta da llui. Possiamo anchora riferire questo alla favola di Tantalo, el quale pongono e poeti nello 'nferno affamato et assetato, et in acqua insino al mento, et disopra gli pendono varii pomi insino al naso. Et se lui s'alza, e pomi s'alzano, se s'abbassa, l'acqua s'abbassa; et chosì nella gran copia sempre si ritruova in carestia. La qual pena è molto conveniente al goloso.</p>
<p>[133-135] <emph>credo perchè persona su non vada</emph>: perchè nessuno possa andare a prendere e pomi.</p>
<p>[136-138] <emph>Dal lato onde el cammin nostro era chiuso</emph>: perchè non potavamo entrare tra l'albero et la grotta, ma bisognava andare tra l'albero et la china; <emph>un liquor chiaro</emph>: perchè niente è più chiaro, che la gratia di Dio, <emph>maxime</emph> la illuminante.</p>
<p>[139-141] <emph>Li due poeti all'alber s'appressaro</emph>: è conveniente chosa, che lo 'ntellecto elevato alla speculatione s'appressi alla divina gratia, perchè è idoneo a poterla ricevere; <emph>et una boce gridò</emph>: questa è la verità per la quale lo 'ntellecto intende, che gl'habbia a esser grato riceverla.</p></div3>
<div3><head>vv.  142-154</head>
<lg><l>Poi dixe: "Più pensava Maria onde</l>
<l>fussin le noze horrevoli et intere,</l>
<l>ch'alla sua bocca, che per voi risponde.</l></lg>
<lg><l>Et le Romane antiche per lor bere</l>
<l>contente furon d'acqua, et Daniello</l>
<l>dispregiò cibo et acquistò sapere.</l></lg>
<lg><l>Lo secol primo, quanto oro fu bello,</l>
<l>fè savorose con fame le ghiande,</l>
<l>et nectere per sete ogni ruscello.</l></lg>
<lg><l>Mele et locuste furon le vivande</l>
<l>che nutriro 'l Baptista nel diserto,</l>
<l>perch'egl'è glorioso et tanto grande,</l></lg>
<lg><l>Quanto per lo vangelio v'è aperto".</l>
</lg>
<p>[142-144] <emph>Poi dixe</emph>: continuò le sue parole la voce, ponendo historie, le quali invitono a sobrietà et abstinentia, le quali virtù sono contro alla gola. Et prima che <emph>Maria</emph> nelle <emph>noze</emph> di Iovanni evangelista non pensò <emph>alla sua bocca</emph>, <emph>i.</emph> a contentare el gusto, quando sentì dire "Vinum non habent", ma pensò a far quelle <emph>honorevoli et intere</emph>; <emph>che per voi risponde</emph>: la qual bocca è sempre advocata per voi in cielo.</p>
<p>[145-147] <emph>Et le donne romane</emph>: fu incognito apresso dell'antiche Romane l'uso del vino. Et dicono che per questo nelle salutationi le baciavano, acciochè s'accorgessino all'odore del vino, se epse n'havessino beuto. Nientedimeno più difficilmente inebbria la femmina che 'l maschio, perchè ha el corpo molto humido, chome dimostra la delicateza, et lo splendore delle sue carni. Adunque el vino infondendosi in tanto homore diventa molto aqueo, et perde la forza di potere evaporare al cerebro; <emph>Daniello</emph>: expugnò Hierusalem Nabuchdonosor Re di Babyllonia, et portonne gran thesori; et molti nobili fanciulli, tra' quali fu Daniel propheta. Et ordinò che molti mangiassino de' pretiosi cibi della sua mensa. Ma Daniel, el quale havea determinato non macular la mente con crapula et vino, impetrò da chi l'havea in custodia, che lo cibassi de legumi et d'acqua. Et chosì epso et e suoi compagni diventoron più begli, chome haveano promesso alla guardia. Ma di Daniello diremo distesamente nel quarto canto del paradiso.</p>
<p>[148-150] <emph>El primo secol quanto oro fu bello</emph>: in molti luoghi pongono e poeti, che nel primo secolo gl'huomini si pascevono di ghiande, et beevono acqua.</p>
<p>[151-154] <emph>Mele et locuste furon le vivande</emph>: il che è notissimo nella vita sua.
</p></div3></div2>
<div2><head>XXIII</head>
<argument><p>CANTO .XXIII. DELLA SECONDA CANTICA DI DANTHE</p></argument>
<div3><head>vv.  1-15</head>
<lg><l>Mentre che gl'occhi per la fronde verde</l>
<l>ficcava io sì chome far sole</l>
<l>chi drieto all'uccellar sua vita perde,</l></lg>
<lg><l>Lo più che padre mi dixe: "Filiole</l>
<l>vienne hoggimai che 'l tempo che n'è posto</l>
<l>più utilmente compartir si vole".</l></lg>
<lg><l>I' volsi 'l viso e 'l passo non men tosto</l>
<l>appresso a' savi, che parlavan sie</l>
<l>che l'andar mi facean di nullo costo.</l></lg>
<lg><l>Et ecco piangere et cantar s'udie</l>
<l>"Labia mea, Domine" per modo</l>
<l>tal che dilecto et dogla parturie.</l></lg>
<lg><l>"O dolce padre, che è quel ch'i' odo?"</l>
<l>comincia' io, et egli: "Ombre che vanno</l>
<l>forse di lor dover solvendo el nodo".</l>
</lg>
<p>Dimostra in questo .xxiii. ca. la pena, per la quale si purgano e golosi nel sexto gyro, et riconoscevi alchuna anima, et <emph>maxime</emph> Forese col quale parla.</p>
<p>[1-3] <emph>Mentre che gl'occhi</emph>: optima comparatione, che chosì <emph>ficcava gl'occhi per la fronde verde</emph> dell'albero, chome fanno quegli, che tutto el tempo consumano drieto agl'uccegli, et come costoro perdon tempo, chosì io lo perdea.</p>
<p>[4-6] <emph>Lo più che padre</emph>, se essere può maggiore affectione, che la paterna, <emph>mi dixe "filiole"</emph>, <emph>i.</emph> figliolino, et è nome latino, <emph>vienne hoggimai</emph>: come vero padre amonisce la ragione la sensualità, che la debbi seguitare, et dimostra niente essere più pernitiosa chosa, che consumare in chose inutili el tempo, el quale dobbiamo spendere utilmente; <emph>compartire</emph>: non una sola chosa è quella, che si richiede nella vita humana, ma molte; il perchè è necessario, che a ciaschuna compartiamo tanto tempo, quanto si richiede.</p>
<p>[7-9] <emph>Io volsi el viso</emph>, per attendere a quello, di che io ero admonito, <emph>e 'l passo</emph>: per mandare ad executione quello, che m'imponeva, che era, che io lo seguitassi; <emph>che parlavan sie</emph>: perchè chome già dixi "facundus comes pro vehiculo est in via". Adunque l'andare era di nessun costo.</p>
<p>[10-12] <emph>Et ecco piangere, et cantare</emph>: piangevano per contritione, et vero pentimento del peccato commesso, et cantavano per la speranza di poterlo purgare, et purgatolo andare alla salute; <emph>"Domine labia"</emph>: è nel prophetico psalmo "Domine labia mea aperies, et os meum annuntiabit laudem tuam". La quale oratione è conveniente a' golosi. Acciochè la bocca, la quale hanno pel passato alle superflue vivande, per l'avenire s'apra a cantare le divine laudi; <emph>tal che dilecto</emph>, perchè vedevo quegli havere a esser salvi, <emph>et dogla</emph>: per vedergli nella presente pena.</p>
<p>[13-15] <emph>forse di loro dovere</emph>, <emph>i.</emph> &lt;....&gt;, <emph>vanno solvendo</emph>, <emph>i.</emph> scioglendo, <emph>el nodo</emph>, <emph>i.</emph> l'obligo, <emph>di loro dovere</emph>, <emph>i.</emph> di quello, di che restano debitori a Dio della pena, che per quello hanno a pagare.</p></div3>
<div3><head>vv.  16-27</head>
<lg><l>Sì chome e peregrin pensosi fanno</l>
<l>giugnendo per cammin gente non nota,</l>
<l>che si volgon ad essa et non restanno,</l></lg>
<lg><l>Chosì dirieto a noi più tosto mota</l>
<l>venendo et trapassando admirava</l>
<l>d'anime turba tacita et devota.</l></lg>
<lg><l>Negl'occhi era ciaschuna obscura et cava,</l>
<l>pallida nella faccia, et tanto scema</l>
<l>che dall'ossa la pelle s'informava.</l></lg>
<lg><l>Non credo che chosì a buccia strema</l>
<l>Herisitonne diventassi seccho,</l>
<l>per digiunar, quando più n'hebbe tema.</l>
</lg>
<p>[16-21] Seguitando nel cammino dimostra, che drieto a lloro veniva turba d'anime, la quale perchè era <emph>più tosto mota</emph>, <emph>i.</emph> perchè si movea più presto, gli raggiugneva, et guatavagli, et passavano avanti, chome fanno e peregrini, e quali vanno non sanza sospecto, et raggiugnendo gente incognita guatavano et passavano; <emph>peregrino</emph> è nome latino, et significa qualunque fa viaggio fuora di suo paese.</p>
<p>[22-24] <emph>Negl'occhi</emph>: volendo dimostrare quelle anime per lunga et grande abstinentia essere molto extenuate, pone e segni che veggiamo ne' corpi magri. Primo è che gl'occhi sieno rificti indrento. El secondo, che el color sia partito. El terzo, che la buccia sia in su l'osso, <emph>i.</emph> che tra quella et l'osso non sia carne.</p>
<p>[25-27] <emph>Herasithon</emph>: chostui fu huomo impio in Tesagla, el quale haveva in disprezo Ceres idia delle biade, et prohibiva, che non se gli facessi sacrificio. Il perchè irata Ceres gli misse adosso inaudita fame, per la quale in brieve tempo consumò tutte le sue substantie. Et finalmente vendè la figluola più volte; et dopo questa si mangiava le proprie membra, sobto tale favola exprime Ovidio la natura del goloso.</p></div3>
<div3><head>vv.  28-48</head>
<lg><l>Io dicea fra me stesso pensando: "Eccho</l>
<l>la gente che perdeo Hierusalemme</l>
<l>quando Maria nel figlo diè di beccho".</l></lg>
<lg><l>Parean l'occhiaia anella sanza gemme;</l>
<l>chi nel viso degl'huomini legge "homo"</l>
<l>bene havria quivi conosciuto l'emme.</l></lg>
<lg><l>Chi crederrebbe che l'odor d'un pomo</l>
<l>sì governando generassi brama,</l>
<l>et quel d'un'acqua, non sapendo chomo?</l></lg>
<lg><l>Già ero in admirar che sì gl'affama</l>
<l>per la cagione anchor non manifesta</l>
<l>di lor magreza et di lor trista squama,</l></lg>
<lg><l>Et eccho del profondo della testa</l>
<l>vols'ad me gl'occhi un'ombra et guardò fiso,</l>
<l>poi gridò forte: "Qual gratia m'è questa?"</l></lg>
<lg><l>Mai non l'harei riconosciuto al viso,</l>
<l>ma nella voce sua mi fu palese</l>
<l>ciò che l'aspecto in sè havea conquiso.</l></lg>
<lg><l>Quella favella tutta mi raccese</l>
<l>mia conoscentia alle cambiate labbia,</l>
<l>et ravisai la faccia di Forese.</l>
</lg>
<p>[28-30] Pensai vedendo tanta magreza, che fussino quegli Iudei, e quali Tito assediò in Hierusalem, de' quali molte miglaia di fame perirono; <emph>Maria</emph>: pone Iosapho nel libro <emph>De bello iudaico</emph> tra l'altre chose extreme, che el popolo hebreo fece constrecto dalla fame, quando Hierusalem fu assediata da Tito, che una Maria figluola di Elazero venuta ad ultima desperatione per la fame uccise el proprio figluolo, che havea a petto, et mezo lo lesse, et mangiò. Corsonvi certi ladroni all'odore, et costringnevano la donna, che gli facessi partefici di quel cibo. Epsa infuriata et più cupida di morte che di vita porse l'altra metà del fanciullo, et affermò esser suo figluolo. Ma epsi vinti dalla natura fuggirono tanta scelerateza.</p>
<p>[31-33] <emph>Parean l'occhiaia anella sanza gemme</emph>: parea el tondo degl'occhi, dove stanno gl'occhi, <emph>anella sanza gemme</emph>, anella tonde sanza castone, dove entra la gemma. Dicono, che nella faccia de l'huomo che gl'orecchi e 'l naso fanno uno .m. in questa forma .M., et gl'occhi sono nel mezo due .o. in questa forma .O.O., et chosì dicono "omo". Adunque el poeta vuol dimostrare, che la magreza del viso faceva più expressamente apparire.</p>
<p>[34-36] <emph>Chi crederrebbe</emph>: quasi dica, che nessuno <emph>non sapendo, chome</emph>, non crederrebbe, che l'odore di quell'albero et di quell'acqua <emph>generassi brama</emph>, cioè vogla di mangiare. Ma la cagione dimostra nel canto .xxv.</p>
<p>[37-39] <emph>di lor trista squama</emph>: squama è propria nel pesce, la quale noi diciamo squagla. Ma qui chiama squama la roccia, che è nel volto di chi è squalido, et quasi perito per fame.</p>
<p>[46-48] <emph>Forese</emph>: fu fratello d'Accursio, iurisconsulto, et di Piccarda, femina bellisima et honestissima. Adunque a questi tre ha partito e tre regni. Et ad Accursio decte lo 'nferno. A Forese dà el purgatorio. Et Piccarda troverrà in paradiso.</p></div3>
<div3><head>vv.  55-75</head>
<lg><l>"De non contendere all'asciutta scabbia</l>
<l>che mi scolora - pregava - la pelle,</l>
<l>nè a difecto di carne ch'io habbia;</l></lg>
<lg><l>Ma dimmi el ver di te, et chi son quelle</l>
<l>due anime che là ti fanno scorta;</l>
<l>non rimaner che tu non mi favelle".</l></lg>
<lg><l>"La faccia tua, ch'i' lagrimai già morta,</l>
<l>mi dà di pianger mo non minor dogla</l>
<l>- risposi a llui - vedendola sì torta.</l></lg>
<lg><l>Però mi dì, per Dio, che sì vi sfogla;</l>
<l>non mi far dir mentre io mi maraviglo</l>
<l>che mal può dir chi è pien d'altra vogla".</l></lg>
<lg><l>Et egli ad me: "Dall'etherno consiglo</l>
<l>cade virtù nell'acqua et nella pianta</l>
<l>rimasa adrieto, ond'io sì m'assottiglo.</l></lg>
<lg><l>Tutta esta gente che piangendo canta</l>
<l>per seguitar la gola oltra misura,</l>
<l>in fame e 'n sete qui si rifà sancta.</l></lg>
<lg><l>Di bere et di mangiar n'accende cura</l>
<l>l'odor ch'escie del pomo et dello sprazo,</l>
<l>che si distende su per la verzura.</l></lg>
<lg><l>Et non pur una volta, questo spazo</l>
<l>gyrando, si rinfresca nostra pena;</l>
<l>i' dico pena, et dovria dir sollazo,</l></lg>
<lg><l>Che quella vogla all'albero ci mena</l>
<l>che menò Christo lieto a dire "Hely"</l>
<l>quando ne liberò con la suo vena".</l>
</lg>
<p>[55-57] Dimostra, che non si muove meno a piangere la faccia di Forese al presente, vedendola <emph>sì torta</emph>, <emph>i.</emph> tanto rimossa dalla consueta forma, che si facessi quando lo vide morto. Et sobto queste parole dimostra, che più si debba piangere el vitio ne l'huomo che la morte.</p>
<p>[58-60] <emph>non mi far dire</emph>: mentre ch'io ho admiration di quel ch'io vegho; <emph>che mal può dire</emph>: male può narrare ad altri, chi desidera che sia narrato a llui.</p>
<p>[61-63] <emph>Dall'etherno consiglo</emph>, che è la divina providenta, <emph>cade virtù</emph>: imperochè se questo è l'albero della cognition del bene et del male, la divina providentia ha infuso nell'anime nostre cupidità di conoscerlo. Parmi necessario in questo luogho, che si ponga doppio senso; prima quanto alla pena è giusta chosa, che la divina providentia habbia instituito al vitio della gola per pena et per supplicio, che l'albero induca incredibil fame a' golosi. Dipoi seguiteremo l'allegoria qui posta.</p>
<p>[64-66] <emph>in fame e 'n sete</emph>: acciochè col suo contrario sia punita la golosità, et <emph>optime</emph> dixe <emph>si rifà sancta</emph>, <emph>i.</emph> ritorna nella prima forma, la quale el peccato gl'havea disfacta. Imperochè l'anima è creata da Dio pura, ma el peccato la inquina et illorda.</p>
<p>[73-75] <emph>Che quella vogla</emph>: potrebbe dubitare alchuno perchè l'anime vanno tanto intorno a questo albero, se l'odore de' pomi gl'accresce la fame, et l'aspecto dell'acqua gl'accende la sete, a che risponde, che la voglia ve gli mena, non la volontà semplice, la quale è di fuggire ogni pena. Ma la volontà respectiva della quale disputamo disopra, questa volontà gli mena alla pena non per patir pena, ma per potere patendo tal pena purgarsi, et purgati andare a beatitudine. Adunque chome Christo andò a <emph>dire "Hely"</emph> di sua volontà, intendi respectiva, <emph>i.</emph> andò al tormento et alla morte della croce, in su la quale dixe "Hely" per ricomperarci, chosì va l'anima a questa pena per salire al cielo. Dixe <emph>Hely</emph> per servire al verso in luogho di dire "Eloi", il che in Hebreo significa Idio mio, o vero deità mia, come "Eloi in" Idio a quegli o deità loro; <emph>colla sua vena</emph>: <emph>i.</emph> col sangue suo, el quale uscì delle vene.</p></div3>
<div3><head>vv.  79-84</head>
<lg><l>Et io a llui: "Forese, da quel dì</l>
<l>nel qual mutasti mondo a miglor vita,</l>
<l>cinqu'anni non son volti insino a qui.</l></lg>
<lg><l>Se prima fu la possa in te finita</l>
<l>di peccar più, che sovvenissi l'hora</l>
<l>del buon dolor ch'a Dio ne rimarita,</l></lg>
<lg><l>Chome se' tu di qua venuto anchora?</l>
<l>I' ti credea trovar laggiù disobto</l>
<l>dove tempo per tempo si ristora".</l>
</lg>
<p>Muove dubbio dicendo, che non essendo passati anchora cinque anni dopo la morte sua, et essendo stato lungo tempo negligente al pentersi di tal peccato, perchè prima gli fu tolta la possanza del conmettere el vitio della gola, per la malitia, della qual morì, che lui si pentissi, pare maravigla, che non sia più tosto disotto nell'antipurgatorio, dove tanti anni sta l'anima, innanzi che possa andare a purgarsi, quanti anni ha indugiato nella vita a pentersi.</p>
<p>[79-81] <emph>Se prima fu la possa in sè finita</emph>: per la malattia; <emph>che sovvenisse l'hora del buon dolore</emph>: <emph>i.</emph> la penitentia et la contritione, la quale dà <emph>buon dolore</emph>, et questo dolore <emph>ne rimarita a Dio</emph>, <emph>i.</emph> ci ricongiugne con Dio.</p>
<p>[82-84] <emph>laggiù</emph>: nell'antipurgatorio; <emph>dove si ristora tempo per tempo</emph>: perchè chome è decto quivi è ritenuta l'anima innanzi che possa entrare nel purgatorio tanti anni, quanto vixe in peccato, innanzi che si pentissi.</p></div3>
<div3><head>vv.  88-96</head>
<lg><l>Ond'egli ad me: "Sì tosto m'ha condocto</l>
<l>a ber lo dolce assentio de' martiri</l>
<l>la Nella mia col suo pianger dirotto.</l></lg>
<lg><l>Con suoi prieghi divoti et con sospiri</l>
<l>tracto m'ha della costa ove s'aspecta,</l>
<l>et liberato m'ha dagl'altri giry.</l></lg>
<lg><l>Tanto è più cara a Dio et più dilecta</l>
<l>la vedovella mia, che molto amai,</l>
<l>quanto a ben operar è più soletta;</l></lg>
<lg><l>Che la Barbagia di Sardigna assai</l>
<l>nelle femmine sue è più pudica</l>
<l>che la Barbagia dov'io la lasciai.</l>
</lg>
<p>Conferma quello, che già tante volte ha decto, che e prieghi de' vivi accorciano le pene del purgatorio, et commenda l'honestà, et la sanctimonia della mogle, la quale fu chiamata Nella; et certo niente è più excellente chosa nella femmina, che la castità, perchè tal virtù fa che sia amata da' suoi maggiori, perchè non corrompe el loro sangue; è amata da' figluoli, perchè non s'hanno a vergognare della madre; et non stanno in dubbio del padre; la castità fa commendare quella, che è povera, fa inalzare la riccha, fa ricoprire le bructure della non bella.</p>
<p>[88-90] <emph>Con suoi prieghi</emph>: perchè e prieghi sanza devotione et sospiri non hanno efficacia.</p>
<p>[91-93] <emph>Tanto è più cara</emph>: è sempre grata al marito et agl'altri la castità; ma più dove pocho s'exercita.</p>
<p>[94-96] <emph>Che la Barbaggia di Sardigna</emph>: nell'isola di Sardigna sono monti asperissimi, et in quegli popoli di costumi barbari, et le femmine molto lascive, et chiamasi el paese Barbaggia, quasi barbarico. Dice adunque, che le femmine di quella Barbaggia sono più honeste, che le fiorentine.</p></div3>
<div3><head>vv.  109-126</head>
<lg><l>"O dolce frate, che vuoi tu ch'i' dica?</l>
<l>Tempo futuro m'è già nel cospecto,</l>
<l>cui non sarà quest'hora molt'anticha,</l></lg>
<lg><l>Nel qual sarà in pergamo interdecto</l>
<l>alle sfacciate donne fiorentine</l>
<l>l'andar mostrando con le poppe el petto.</l></lg>
<lg><l>Qua' barbare fur mai, qua' saracine,</l>
<l>cui bisognasse, per farle ir coperte,</l>
<l>o spiritali o altre discipline?</l></lg>
<lg><l>Ma se le svergognate fusser certe</l>
<l>di ciò che 'l ciel veloce lor amanna</l>
<l>già per urlare haren le bocche aperte,</l></lg>
<lg><l>Che, se l'antiveder qui non m'inganna,</l>
<l>prima fien triste che le guancie impeli</l>
<l>colui che mo si consola con nanna.</l></lg>
<lg><l>De, frate, hor fa che più non mi ti celi!</l>
<l>Vedi che pur non io, ma questa gente</l>
<l>tutta rimira là dove 'l sol veli".</l></lg>
<lg><l>Perch'io a llui: "Se tu riduci a mente</l>
<l>qual fusti mecho et quale io teco fui,</l>
<l>anchor fie grave el memorar presente.</l></lg>
<lg><l>Di quella vita mi volse chostui</l>
<l>che mi va innanzi, l'altrier, quando tonda</l>
<l>vi si mostrò la suora di cholui</l></lg>
<lg><l>- E 'l sol mostrai - chostui per la profonda</l>
<l>nocte menato m'ha de' veri morti</l>
<l>con questa vera carne che 'l seconda.</l></lg>
<lg><l>Indi m'han tracto su li suoi conforti</l>
<l>salendo et rigyrando la montagna</l>
<l>che driza noi che 'l mondo fece torti.</l></lg>
<lg><l>Tanto dice di farmi sua compagna</l>
<l>ch'io sarò là dove fia Beatrice,</l>
<l>quivi convien che sanza lui rimagna.</l></lg>
<lg><l>Virgilio è questi che chosì mi dice</l>
<l>- et addita'lo - et quest'altro è quell'ombra</l>
<l>per cui scosse dianzi ogni pendice</l></lg>
<lg><l>Lo vostro regno, che da sè lo sgombra".</l>
</lg>
<p>Riprende le donne fiorentine, le quali in quegli tempi, chome anchora ne' nostri, andavano col collo et col pecto scoperte. Habito sanza fallo più degno di meretrice, che di matrona. Ma chome pocho tempo dipoi si mutorono, tanto che portavano e collarini insino al mento coprendo tutto el collo et la gola, chosì spero che anchora si muteranno non tanto per honestà, quanto per levità, perchè in nessun lor facto sono stabile.</p>
<p>[109-111] <emph>prima che le guancie impeli</emph>, <emph>i.</emph> prima che naschi la barba, a <emph>colui che mo</emph>, <emph>i.</emph> el quale al presente, <emph>si consola con nanna</emph>, <emph>i.</emph> è piccol fanciullo. Imperochè nella prima età e bambini si trastullano et addormentansi dicendo le balie nanna nanna. Adunque nanna è voce con la quale le nutrici invitano el bambino al sonno.</p>
<p>[118-120] Risponde a Forese, et dimostra, che Virgilio l'havea tolto, et rimosso da quella vita vitiosa, con la quale era vivuto con Forese pochi dì innanzi, quando la luna era tonda, et intende qui del venerdì sancto, che fu nel .M.ccc., quando finge questo suo cammino, et che Virgilio gl'apparve. Et però dice <emph>l'altrieri quando vi si monstrò tonda la suora</emph>, <emph>i.</emph> la sorella, <emph>di chostui</emph>, et quando dixe <emph>di costui</emph> gli mostrò el sole.</p>
<p>[121-123] <emph>per la profonda nocte</emph>: per lo 'nferno, dove sono profonde tenebre, et <emph>veri morti</emph>, imperochè non è vera morte la separation dell'anima dal corpo, se l'anima non rimane dannata. Ma è andare ad miglor vita.</p>
<p>[124-126] Ma se l'anima va allo 'nferno, <emph>la montagna, Che diriza noi che 'l mondo fece torti</emph>, questa è la montagna del purgatorio, la quale mondandoci da' peccati, che conmectemo nel mondo, ci fa di torti diritti.
</p></div3></div2>
<div2><head>XXIV</head>
<argument><p>CANTO .XXIIII. DELLA SECONDA CANTICA DI DANTHE</p></argument>
<div3><head>vv.  1-27</head>
<lg><l>Nè 'l dir l'andar, nè l'andar lui più lento</l>
<l>facea, ma ragionando andavan forte</l>
<l>sì chome nave pinta da buon vento.</l></lg>
<lg><l>Et l'ombre, che parean chosì rimorte,</l>
<l>per le fosse degl'occhi admiratione</l>
<l>traean di me, di mio vivere accorte.</l></lg>
<lg><l>Et io continuando el mio sermone</l>
<l>dixi: "Ella sen va su forse più tarda</l>
<l>che non farebbe, per l'altrui cagione.</l></lg>
<lg><l>Ma dimmi se tu sai dove è Piccarda,</l>
<l>dimmi s'io veggio da notar persona</l>
<l>tra questa gente che sì mi riguarda".</l></lg>
<lg><l>"La mia sorella, che tra bella et buona</l>
<l>non so qual fussi più, triompha lieta</l>
<l>nell'alto Olympo già di sua corona".</l></lg>
<lg><l>Sì dixe in prima, et poi: "Qui non si vieta</l>
<l>di nominar ciaschun, da che è sì munta</l>
<l>nostra sembianza via per la dieta.</l></lg>
<lg><l>Questi - et mostrò col dito - è Bonagiunta,</l>
<l>Bonagiunta da Lucca, et quella faccia</l>
<l>di là da lui più che l'altre trapunta</l></lg>
<lg><l>Hebbe la sancta chiesa in le sue braccia;</l>
<l>dal Torso fu, et purga per digiuno</l>
<l>l'anguille di Bolsena et la vernaccia".</l></lg>
<lg><l>Molti altri mi nomò ad uno ad uno,</l>
<l>et del nomar parean molti contenti</l>
<l>sì ch'io però non vidi un acto bruno.</l>
</lg>
<p>[1-3] Non muta l'auctore materia, perchè muti titolo. Ma continuando dimostra, che nè per ragionare insieme andavano più lenti, nè per andare presto ragionavano meno. Adunque <emph>ragionando andavono forte, Chome nave pinta da buon vento</emph>.</p>
<p>[7-9] <emph>Et io continuando</emph>: continuando el parlare, el quale havea cominciato di Statio; <emph>dixi: "Ella</emph>, <emph>i.</emph> epsa anima di Statio, <emph>se neva forse più tarda su</emph> al paradiso <emph>che non farebbe, per l'altrui cagione</emph>: per esser più tempo con Virgilio.</p>
<p>[13-15] Rispose prima che la sorella sua, la quale era tanto bella et tanto buona, che non sapea qual si <emph>fussi più, tryompha di sua corona</emph>, della battagla, che vinse contro alla carne, perchè chome dice Iovenale: "rara est concordia forme, atque pudicitie"; <emph>Olympo</emph>: cielo, quasi "ololampos", <emph>i.</emph> tutto splendente.</p>
<p>[16-18] <emph>Et poi</emph>: dimostra che non è molesto ad alchuna anima essere nominata et conosciuta, poichè la lor <emph>sembianza è sì via munta</emph>, <emph>i.</emph> è tanto extenuata <emph>per la dieta</emph>, che noi non siamo riconosciuti.</p>
<p>[19-21] <emph>Bonagiunta</emph>: fu degl'Orbizani da Lucca, et fu optimo dicitore in sonecti et in canzoni, et amico a Danthe.</p>
<p>[22-24] <emph>Hebbe la sancta chiesa</emph>: questo fu papa Martino quarto dal Torso di Francia, sedette anni tre, mesi uno, dì .xxvii. Facea morire l'anguille di Bolsena nella vernaccia, et dipoi cuocerle con varie spetierie. Finalmente per troppo studio nella gola morì di grasseza.</p>
<p>[25-27] <emph>un acto bruno</emph>: <emph>i.</emph> un acto iroso.</p></div3>
<div3><head>vv.  28-39</head>
<lg><l>Vidi per fame a voto usare li denti</l>
<l>Ubaldin della Pila et Bonifatio</l>
<l>che pasturò col roccho molte genti.</l></lg>
<lg><l>Vidi messer Marchese, c'hebbe spatio</l>
<l>già di bere a Forlì con men secheza,</l>
<l>et sì fu tal che non si sentì satio.</l></lg>
<lg><l>Ma chome fa chi guarda et poi fa peza</l>
<l>più d'un che d'altro, fei a quel da Lucca</l>
<l>che più parea di me voler conteza.</l></lg>
<lg><l>El mormorava, et non so che "Gentucca"</l>
<l>sentio là ov'ei sentien la piaga</l>
<l>della iustitia che sì gli pilucca.</l>
</lg>
<p>[28-30] <emph>Ubaldino</emph>: questo fu messer Ubaldino degl'Ubaldini, fratello del cardinale, huomo molto liberale, ma maculato di questo vitio; <emph>dalla Pila</emph>: è luogho, dal quale una parte di questa casa fu dinominata; <emph>Bonifatio</emph>: fu francioso et arcivescovo di Ravenna molto goloso.</p>
<p>[31-33] <emph>Marchese</emph>: fu cavalieri forlivese della famigla de' Rigoglosi grandissimo beitore, et <emph>maxime</emph> delle loro ribole. A costui dicendo el canovaio, che per tutto si dicea, che non facea mai altro che bere, rispose ridendo: "Perchè non dicon epsi, ch'io ho sempre sete?"; <emph>con men seccheza</emph> che non era quella, che havea in purgatorio; <emph>et sì fu tale, che non si sentì satio</emph>: la sententia è che benchè la secchaggine della sete, la quale havea in purgatorio, fusse maggiore, che quella, che havea nel mondo, non satiò mai.</p>
<p>[37-39] <emph>non so che "Gentucca"</emph>: mostra in questo luogho di predire le chose future. Danthe nel suo exilio stecte alchun tempo a Lucca, et innamorossi d'una gentile, et di gentili costumi, donna, chiamata madonna Gentucca. Ma questo fu dopo el trecento, nel qual tempo finge scrivere queste chose, et però finge che lo spirito indivinando el futuro mormorassi questa Gentucca. Ma el poeta non lo 'ntendea perchè non era anchor adivenuto. E Lucchesi usan molti diminutivi et syncope chome Tucco, Botuccolo, Boiuto per Bonaiuto.</p></div3>
<div3><head>vv.  40-63</head>
<lg><l>"O anima - dix'io - che par sì vaga</l>
<l>di parlar mecho, fa sì ch'io t'intenda</l>
<l>et te et me col tuo parlare appaga".</l></lg>
<lg><l>"Femina è nata, et non porta anchor benda</l>
<l>- cominciò el - che ti farà piacere</l>
<l>la mia ciptà chome c'huom la riprenda.</l></lg>
<lg><l>Tu te n'andrai con questo antivedere;</l>
<l>se nel mio mormorar prendesti errore,</l>
<l>dichiareranti anchor le chose vere.</l></lg>
<lg><l>Ma dì s'io veggio qui colui che fore</l>
<l>traxe le rime nove, cominciando</l>
<l>"Donne c'havete intellecto d'amore"".</l></lg>
<lg><l>Et io a llui: "Io mi son uno che, quando</l>
<l>amore spira, noto, et a quel modo</l>
<l>che decta drento vo significando".</l></lg>
<lg><l>"O frate, issa vegg'io - dix'egli - el nodo</l>
<l>che 'l Notaro et Guittone et me ritenne</l>
<l>di qua dal dolce stilo nuovo ch'io odo.</l></lg>
<lg><l>Io veggio ben chome le vostre penne</l>
<l>dirieto al dictator sen vanno strecte,</l>
<l>che delle nostre certo non advenne.</l></lg>
<lg><l>Et qual più oltr'al riguardar si mette,</l>
<l>non vede più dall'uno all'altro stilo",</l>
<l>et quasi contentato si tacette.</l>
</lg>
<p>[40-45] Volge el parlare a Bonagiunta, et pregalo che gli dica apertamente quello, di che havea decto in confuso, et lui risponde, che in Lucca è già nata femmina, per la quale gli piacerà la sua ciptà; <emph>non porta anchor benda</emph>: dinota la tenera età, nella quale le fanciullette non portano anchor benda.</p>
<p>[46-48] <emph>Tu te n'andrai</emph>: con questo annuntio, el quale io ti do; et <emph>le chose vere</emph>, <emph>i.</emph> l'effecto, che vedrai, <emph>ti dichiareranno</emph>, se tu prendesti errore nel mio mormorare.</p>
<p>[49-51] <emph>Ma dì se io veggio</emph>: in sententia dice Bonagiunta, dimmi se io veggio qui Danthe, quasi dica: dimmi se tu se' Danthe, benchè non ponga el nome suo, ma usa una circonlocutione, lodandolo, chome trovatore di nuove rime; et pone el principio d'una canzona di Danthe, che è "Donne c'havete intellecto d'amore, I' vo' con voi della mia donna dire"; queste et molte canzone fece Danthe, nelle quali sotto 'l nome di Beatrice loda allegoricamente la theologia, et le virtù morali, et theologiche.</p>
<p>[55-57] <emph>O frate</emph>, o fratello, <emph>issa</emph>: al presente è vocabulo lucchese: hora, testè, adesso, mo, avale, cetto, savia, hiecora secondo diversi idiomi importano una medesima chosa; <emph>el nodo</emph>: la difficultà, la quale <emph>ritenne el Notaio</emph>, <emph>i.</emph> Iacopo da Alentino, el quale per excellentia di quell'arte fu chiamato el Notaio; <emph>Guittone</emph>: questo è frate Guittone d'Arezo; <emph>dolce stilo</emph>: soave; <emph>nuovo</emph>: non più udito.</p>
<p>[58-60] <emph>Io veggio bene</emph>: <emph>i.</emph> lo stile di voi Danthe; <emph>vanno strecte drieto al dictatore</emph>: <emph>i.</emph> s'appressano alla mente del dictatore, che non è altro a dire, se non che Danthe può con la penna exprimere optimamente l'affecto della sua mente. O voglamo intendere Virgilio, el quale imita et molto, benchè la lingua sia varia se gl'appressa. Et questo <emph>non</emph>: perchè non possiamo con la penna exprimere e nostri concepti, come voi.</p>
<p>[61-63] <emph>Et qual più oltre</emph>: et qualunque <emph>si mette più oltre a riguardare</emph>, et considerare el vostro et el nostro stile, <emph>non vede più da l'uno all'altro</emph>, quasi dica, che Danthe precede tanto, che non si può veder tutto lo spatio, che è tra lui, et chi riman drieto. Et è la sententia di Cicerone, el quale dice, che Crasso era el primo, et Antonio el secondo. Ma secondo con grande intervallo. Et di qui Virgilio nel quinto: "proximus at longo proximus intervallo".</p></div3>
<div3><head>vv.  64-93</head>
<lg><l>Chome gl'augel che vernan lungo el Nilo,</l>
<l>alchuna volta di lor fanno schiera</l>
<l>poi volan più in fretta et vanno 'n filo,</l></lg>
<lg><l>Chosì tutta la gente che lì era</l>
<l>volgendo 'l viso raffrecta 'l suo passo</l>
<l>et per magreza et per voler leggiera.</l></lg>
<lg><l>Et chome l'huomo che di troctare è lasso</l>
<l>lascia 'ndare e compagni, et sì passeggia</l>
<l>sichè si sfoga l'affollar del casso,</l></lg>
<lg><l>Sì lasciò trapassar la sancta greggia</l>
<l>Forese, et drieto meco sen veniva</l>
<l>dicendo: "Quando fia ch'io ti riveggia?".</l></lg>
<lg><l>"Non so - risposi a llui - quant'io mi viva,</l>
<l>ma già non fie 'l tornar mio tanto tosto,</l>
<l>ch'io non sia col voler prima alla riva;</l></lg>
<lg><l>Però che 'l loco u' fu' a viver posto,</l>
<l>di giorno in giorno più di bene si spolpa,</l>
<l>et a trista ruina par disposto".</l></lg>
<lg><l>"Hor va - dix'el - che quel che più n'ha colpa,</l>
<l>veggio ad coda d'una bestia tracto</l>
<l>inver la valle ove mai non si scolpa.</l></lg>
<lg><l>La bestia ad ogni passo va più rapto</l>
<l>crescendo sempre, fin ch'ella 'l percuote</l>
<l>et lassa 'l corpo vilmente disfacto.</l></lg>
<lg><l>Non hanno molto ad volger quelle ruote</l>
<l>- et drizò gl'occhi al ciel - che a te fia chiaro,</l>
<l>ciò che 'l mie dir più dichiarar non puote.</l></lg>
<lg><l>Tu ti rimani homai, che 'l tempo è caro</l>
<l>in questo regno sì ch'io perdo troppo</l>
<l>venendo teco sì a paro a paro".</l>
</lg>
<p>[64-66] <emph>Chome gl'augel</emph>: e gru sono uccegli di passaggio, et la state habitano luoghi freddi, ma nel verno si riducono in luoghi caldi. Et però gran copia n'è in Egypto lungo el Nilo. De' gru dicemo a sofficientia nella prima cantica.</p>
<p>[70-72] <emph>finchè si sfoga</emph>: insin che 'l battere del polmone et el troppo ansare, et hanelare per veloce viaggio si sfoga: Affollare proprio è in nostra lingua hanelare et ansare, decto da questo vocabolo folle, che in latino significa el mantaco, perchè nasce dal gran moto de' polmoni, e quali chome mantaci tragono drento l'alito et mandal fuori.</p>
<p>[76-78] <emph>non fia el tornare</emph>: qui in purgatorio; <emph>alla riva</emph>: del monte del purgatorio. Insomma dice, che el tornar suo in purgatorio dopo la morte <emph>non sarà</emph> sì <emph>tosto</emph>, che la volontà non vadi innanzi. Et allegoricamente ogni mente ben disposta disidera purgarsi.</p>
<p>[79-81] <emph>Però che 'l loco</emph>: questo è Firenze; <emph>si spolpa</emph>: si priva, et è translation, quando ad un pollo si leva la polpa.</p>
<p>[82-84] <emph>"Hor va" dixe egli</emph>: Forese pronostica qui la violente morte di messer Corso Donati, el quale dice haver più colpa della ruina di Firenze, che altro ciptadino. Era tornato in Firenze Messer Corso principe della parte nera col favore di Carlo Sanza Terra, et havea tolto lo stato a' bianchi, et rimaso principe et sì potente, che era divenuto sospecto al popolo, parendogli che excedessi più che non si conviene in una libera rep. Et ultimamente crebbe el sospecto assai quando lui diventò genero d'Uguccione dalla Faggiuola signor di Pisa. Questo fece, che con subito tumulto populare lui fu citato et condennato. Et col gonfalone della iustitia gli corse el popolo a casa. Lui dal principio perchè era di grande animo et prompto non solo di lingua, ma di mano, si misse cogl'amici alla difesa, poi in sul tardi del dì abbandonato già da molti si misse in fuga. Et seguitando certi soldati catelani, e quali nè con prieghi nè con promesse potè placare, o si gittò o cadde dal cavallo, et appiccato alla staffa lo strascinò el caval tanto, che sopraggiunto fu ucciso, et da' monaci di san Salvi sepellito sanza alchuna exequia. Et le case sue con popolare furore furono disfacte; <emph>veggio io a coda</emph>: questo serve all'historia, et allegoricamente anchora intende, che lui è strascinato dal diavolo in molti vitii.</p>
<p>[85-87] <emph>La bestia ad ogni passo va più rapto</emph>: da principio el diavolo non ha molta forza in tirare el peccatore nel vitio; ma quanto più persevera poi l'huomo nel peccato, tanto diventa piggiore, et se piggiore, tanto più può el diavolo in lui; <emph>et lascia 'l corpo</emph>: dimostra che la morte degl'huomini tyrannici et iniusti <emph>lascia 'l corpo vilmente disfacto</emph>, perchè di lui non rimane se non infamia.</p>
<p>[88-90] <emph>Non hanno</emph>: non ha a passare lungo tempo; <emph>che a te</emph>: quasi dica: io ti parlo sì obscuro, che al presente tu non intendi di chi io mi dica, ma in brieve el fine della chosa tel dimosterrà.</p>
<p>[91-93] <emph>che 'l tempo è caro</emph>: <emph>maxime</emph> a noi, che desideriamo la purgatione.</p></div3>
<div3><head>vv.  94-129</head>
<lg><l>Qual esce alchuna volta di gualoppo</l>
<l>lo cavalier di schiera che cavalchi,</l>
<l>et va per farsi honor del primo intoppo,</l></lg>
<lg><l>Tal si partì da noi con maggior valchi;</l>
<l>et io rimasi in via con essi due,</l>
<l>che fur del mondo sì gran mariscalchi.</l></lg>
<lg><l>Et quando innanzi a noi sì entrato fue</l>
<l>che gl'occhi miei si feron a llui seguaci</l>
<l>chome la mente alle parole sue,</l></lg>
<lg><l>Parvimi i rami gravidi et vivaci</l>
<l>d'un altro pomo, et non molto lontani</l>
<l>per esser più alhora volto in laci.</l></lg>
<lg><l>Vidi genti sott'esso alzar le mani</l>
<l>et gridar non so che sotto le frondi,</l>
<l>quasi bramosi fantolini et vani</l></lg>
<lg><l>Che pregano, e 'l pregato non risponde,</l>
<l>ma per far dessi ben la vogla acuta</l>
<l>tien alto el lor disio et nol nasconde.</l></lg>
<lg><l>Poi si partì chome ricreduta,</l>
<l>et noi venimmo al grand'albero, ad esso</l>
<l>che tanti prieghi et lagrime rifiuta.</l></lg>
<lg><l>"Trapassate oltra sanza farvi presso;</l>
<l>legno è più su che fu morso da Eva</l>
<l>et questa pianta si levò da esso".</l></lg>
<lg><l>Sì tra le frasche non so chi diceva,</l>
<l>per che Virgilio et Statio et io, ristrecti</l>
<l>oltre andavam dal lato che si leva.</l></lg>
<lg><l>"Ricordivi - un dicea - de' maladecti</l>
<l>ne' nuvoli formati, che satolli</l>
<l>Theseo combactero con doppi pecti;</l></lg>
<lg><l>Et de gl'Hebrei ch'al ber si mostrar molli</l>
<l>perchè non volle Gedeon compagni</l>
<l>quando inver Madian discese e colli".</l></lg>
<lg><l>Sì accostati a l'un de' due vivagni</l>
<l>passamo, udendo colpe della gola</l>
<l>seguite già da miseri guadagni.</l>
</lg>
<p>[94-99] Chome con celerità alchuna volta uno huomo d'arme gualoppando va innanzi alla schiera per essere el primo a fare riscontro di lancia, chosì veloce andava Forese per raggiugnere e compagni; <emph>mariscalchi</emph>: sono e governatori delle corti et degl'exerciti. Adunque per similitudine chiama e due poeti mariscalchi, perchè tennono el primo grado tra' poeti.</p>
<p>[100-102] <emph>gl'occhi seguaci</emph>: chosì seguitavo e suoi passi cogl'occhi, chome prima havevo seguitato le parole con la mente.</p>
<p>[103-105] <emph>Parvimi i rami</emph>: cominciò a vedere el secondo albero, e cui rami erono <emph>gravidi</emph>, et pieni di pomi, <emph>et vivaci</emph>, vigorosi et ben verdi.</p>
<p>[106-108] <emph>alzare le mani</emph>: le mani significano l'operationi.</p>
<p>[109-111] <emph>tiene alto el lor disio</emph>: mostra la cosa desiderata da loro, ma non la lascia prendere.</p>
<p>[112-114] <emph>Poi si partì</emph>, la sopradecta gente, <emph>chome ricreduta</emph>: chome quella, che di nuovo credette non essere anchor purgata; <emph>al grande albero</emph>: niente è più grande che la scientia, la quale chome habbiamo decto è significata pell'albero, che rifiuta tanti prieghi et lacrime, quanti gli fanno quelle anime. Et certo ognuno disidera la scientia. Ma essa non exaudisce, se non pochissimi; et questi sono gl'amatori delle virtù. Onde esso medesimo in una sua canzona, el cui principio è "Tre donne intorno al chore" dice "canzone a' panni tui non ponga huom mano, Per veder ciò che bella donna chiude. Bastin le parti nude, Lo dolce pome a tutte genti niega, Per cui ciaschun man piega".</p>
<p>[115-117] <emph>Trapassate oltra</emph>: perchè non è anchor tempo che tocchate di questi pomi; <emph>legno è più su</emph>: questo è <emph>in paradiso delitiarum</emph> et è l'albero della cognitione del bene et del male. Adunque finge, che questi alberi, che sono in questo luogho, sieno nati di quello, perchè di quello nacque el peccato della gola propriamente gustando Eva del pome, et tutti gl'altri consequentemente.</p>
<p>[118-120] <emph>tra le frasche</emph>: chome nel precedente albore non vide chi parlassi, chosì <emph>etiam</emph> in questo, perchè a chi non è purgato non può esser nota la verità; <emph>dal lato che si leva</emph>: dalla parte del monte, el quale s'innalza; et per questo significa le virtù.</p>
<p>[121-123] <emph>de' maladecti Ne' nuvoli formati</emph>: intende de' centauri, de' quali a pieno altrove habbiamo decto; pogli adunque in questo luogho per la ebrietà, ricordando che nelle noze di Perithoo vincti dal vin tentorono rapire la sposa. Et certo per la ebrietà diventono gl'huomini inmanissimi, et diventono efferati in ogni vitio, et <emph>maxime</emph> nella luxuria, et rapiscono le mogle d'altri. Imperochè chome dice Terentio: "sine Cerere et Libero friget Venus". Ma <emph>Theseo</emph> et Hercole, <emph>i.</emph> la ragione et lo 'ntellecto, domano ne l'huomo tale bestialità.</p>
<p>[124-126] <emph>Et de gl'Hebrei</emph>: permesse Idio pe' peccati, che 'l popol d'Israel fusse lungo tempo vexato da' Madianiti con fame et con guerra. Ma convertendosi con lacrime et con prieghi venne l'angelo a Gedeone, che movessi contro a' nimici. Gedeone congregò trentamila Hebrei, el quale numero parea piccolo ad comparation de' Madianiti, e quali per la innumerabile multitudine, chome locuste coprivon la terra; di nuovo poi comandò l'angelo che lui licentiassi e timidi; il perchè se ne partirono ventimila. Venne et la tertia volta, et comandò, che nell'ardente sole menassi e diecimila rimasi al fiume. Et tutti quegli che beessino porgendo la bocca all'acqua mandassi via, et ritenessi quegli, che beessino traendo l'acqua con la concavità delle mani, e quali non furono più che trecento. Et con questi in virtù di Dio vinxe e nimici. Et uccisene cento venti miglaia. Onde vixono dipoi e Giudei in tranquilla pace anni quaranta, che tanto vixe Gedeone.</p>
<p>[127-129] <emph>vivagni</emph>: extremità et orli, et è traslatione dal panno; <emph>da' miseri guadagni</emph>: e guadagni illiciti sono cagione de' peccati della gola.</p></div3>
<div3><head>vv.  133-141</head>
<lg><l>Poi rallargati per la strada sola</l>
<l>ben mille passi et più ci portam'oltre,</l>
<l>contemplando ciaschun sanza parola.</l></lg>
<lg><l>"Che andate pensando sì voi sol tre?",</l>
<l>subitamente dixe, ond'io mi scossi</l>
<l>chome fan bestie spaventate et poltre.</l></lg>
<lg><l>Drizai la testa per veder chi fossi,</l>
<l>et già mai non si veder in fornace</l>
<l>vetri et metalli sì lucenti et rossi,</l></lg>
<lg><l>Chom'io vidi uno che dicea: "S'a voi piace</l>
<l>montate su, qui si convien dar volta</l>
<l>quinci si va chi vuole andar per pace".</l>
</lg>
<p>[133-135] <emph>voi sol tre</emph>: voi tre soli, Virgilio, Statio, et Danthe; <emph>io mi scossi</emph>: non gl'altri due, ma io. Imperochè nè lo 'ntellecto nè la ragione teme, ma la sensualità; <emph>bestie spaventate et poltre</emph>: la bestia si scuote per subito spavento, perchè teme o quando esce della stalla, dove è stata in otio, perchè alhora si desta, et scaccia da ssè ogni pigritia, et però dixe <emph>poltre</emph>, quasi poltrone; alchuni dicono <emph>poltre</emph> quasi puledre, onde diciamo poltruccio. Et anchora in questo modo procede bene el texto, perchè e poledri sono più paurosi che le bestie dome.</p>
<p>[136-138] <emph>lucenti et rossi</emph>: dà tale colore all'angelo, perchè per la luce dimostra la doctrina; et pel color rosso la carità. Con le quali due chose si conosce el vero, et conosciuto s'ama.</p>
<p>[139-141] <emph>qui si convien dar volta</emph>: mostrando la scala del septimo gyrone. Nel quale si purga la luxuria.</p></div3>
<div3><head>vv.  142-154</head>
<lg><l>L'aspecto suo m'havea la vista tolta,</l>
<l>perch'io mi volsi drieto a' mie doctori</l>
<l>chom'huom che va secondo che gl'ascolta.</l></lg>
<lg><l>Et quale adnuntiatrice de gl'albori,</l>
<l>l'aura di maggio muovesi et oleza</l>
<l>tutta impregnata da l'herba et da' fiori,</l></lg>
<lg><l>Tal mi senti' un vento dar per meza</l>
<l>la fronte, et ben senti' muover la piuma</l>
<l>che fè sentire d'ambrosia l'oreza.</l></lg>
<lg><l>Et senti' dir: "Beati cui alluma</l>
<l>tanto di gratia, che l'amor del gusto</l>
<l>nel pecto lor troppo disio non fuma,</l></lg>
<lg><l>Exuriendo sempre quanto è giusto".</l>
</lg>
<p>[142-144] Abagla la sensualità pel troppo splendore, et in modo acciecha, che per se stessa non potrebbe precedere avanti, et per questo si rivolge allo 'ntellecto et alla ragione, et va secondo, che loro dicono, et però dice <emph>va secondo che ascolta</emph>.</p>
<p>[145-150] <emph>Et quale annuntiatrice degl'albori</emph>: dimostra che battendo l'angelo l'ale conmosse un venticello pieno d'optimo odore, et tale odore sentì, et tale aura, quale è un soave et piccol vento, el quale el maggio surge innanzi all'aurora. Il che è segno, che presto si vedranno gl'albori del dì. Questo venticello surgendo <emph>oleza</emph>, <emph>i.</emph> rende optimo odore, perchè conmuove le nuove herbe et fiori; <emph>che fa sentir l'oreza</emph>, <emph>i.</emph> l'odore, <emph>d'ambrosia</emph>: tracto del primo di Virgilio quando finge, che Venere nel partire da Enea spargessi grande odore, onde dice: "ambrosieque come divinum vertice odorem Spiravere".</p>
<p>[151-154] <emph>Et senti' dir "Beati"</emph>: queste parole sono di Matheo evangelista, dove dice: "beati qui exuriunt et sitiunt iustitiam, quoniam ipsi saturabuntur". Era adunque questa boce <emph>beati</emph> coloro <emph>cui</emph>, a' quali, <emph>alluma Tanto di gratia</emph>, <emph>i.</emph> hanno tanto lume della gratia di Dio, <emph>che l'amore</emph> et cupidità <emph>del gusto</emph> et della gola <emph>non fuma</emph>, non evapora, et non dà <emph>troppo disio</emph>, superfluo desiderio et appetito di gola <emph>exuriendo</emph>, <emph>i.</emph> havendo tanta cupidità di mangiare <emph>quanto è giusto</emph> et ragionevole, et non più.
</p></div3></div2>
<div2><head>XXV</head>
<argument><p>CANTO .XXV. DELLA SECONDA CANTICA DI DANTHE</p></argument>
<div3><head>vv.  1-15</head>
<lg><l>Hor era che 'l salir non volea storpio,</l>
<l>che 'l sole havea el cerchio del merigge</l>
<l>lasciat'al tauro et la nocte allo scorpio,</l></lg>
<lg><l>Perchè, chome fa l'huom che non s'affigge</l>
<l>ma vassi alla via sua, che che gl'appaia,</l>
<l>se di bisogno stimolo 'l trafigge,</l></lg>
<lg><l>Chosì entramo noi per la callaia,</l>
<l>uno innanzi altro prendendo la scala</l>
<l>che per arteza e salitori dispaia.</l></lg>
<lg><l>Et quale el cicognino che leva l'ala</l>
<l>per vogla di volare, et non s'attenta</l>
<l>d'abandonar el nido, et giù la cala,</l></lg>
<lg><l>Tal era io con vogla accesa et spenta</l>
<l>di dimandar, venendo infino all'acto</l>
<l>che fa colui ch'a dicer s'argomenta.</l>
</lg>
<p>Discrive nel presente canto, chome salì nel septimo gyrone, dove nel fuocho si purga la luxuria. Discrive el tempo. Dimostra havere disiderio, che gli sia chiarito un dubbio. Virgilio lo conforta al domandare, et udito el dubbio, parte ne solve, parte ne lascia solvere a Statio, el quale dimostra la creatione del feto nel ventre materno, et similmente la infusione dell'anima.</p>
<p>[1-3] <emph>Hora era</emph>: discrive el tempo, et dimostra che era passato mezo giorno. Imperochè essendo el sole nell'ariete, et già declinava con quel segno a occidente, el tauro che succede era salito a mezo dì. Il perchè era necessario, che essendo el tauro a mezo l'hemisperio di là di giorno, lo scorpione fusse di qua a mezo el nostro hemisperio di nocte, perchè questi due segni sono oppositi.</p>
<p>[4-6] <emph>Perchè chome fa l'huom che non s'affigge</emph>, <emph>i.</emph> non si ferma, <emph>ma vassi alla via sua, che che gl'appaia</emph>, <emph>i.</emph> per qualunque cosa gl'apparisca.</p>
<p>[7-9] <emph>Chosì entramo noi per la callaia</emph>, <emph>i.</emph> per l'entrata della scala, <emph>uno innanzi altro</emph>: non andavamo tutti e tre insieme, ma ad uno ad uno. Et questo perchè l'<emph>arteza</emph>, <emph>i.</emph> la stretteza della scala, <emph>dispaia el salitore</emph>. La sententia è che la scala era sì arcta, <emph>i.</emph> strecta, che chi sale non può andare a un pari. Et certo a tanta speculatione non può ire pari la sensualità con lo 'ntellecto. Ma è assai se lo seguita, et va dopo lui.</p>
<p>[10-15] <emph>Et quale el cicognino</emph>: conveniente comperatione, la quale exprime questo: io havea gran desiderio di domandare Virgilio del dubbio posto disobto, et conducevomi insino al parlare, et dipoi la vergogna non mi lasciava mandare fuori la parola. Facevo adunque chome el cicognino, el quale havendo vogla d'uscire del nido, comincia a batter l'ale. Ma dipoi per paura di non cadere non ardisce volare; <emph>con vogla accesa et spenta</emph>: la vogla del dimandare era accesa, et infiammata, ma la vergogna la spegneva.</p></div3>
<div3><head>vv.  16-30</head>
<lg><l>Non lasciò per l'andare che fusse rapto</l>
<l>lo dolce padre mio, ma dixe: "Scoccha</l>
<l>l'archo del dir, che 'nfin al ferr'ha' tracto".</l></lg>
<lg><l>Alhor sicuramente apri' la bocca</l>
<l>et cominciai: "Chome si può far magro</l>
<l>là dove l'uopo di nodrir non toccha?".</l></lg>
<lg><l>"Se t'amentassi chome Meleagro</l>
<l>si consumò al consumar d'un tizo,</l>
<l>non fora questo a te - dixe - sì agro;</l></lg>
<lg><l>Et se pensassi chome, al vostro guizo,</l>
<l>guiza drento allo specchio vostra image,</l>
<l>ciò che par duro ti parrebbe vizo.</l></lg>
<lg><l>Ma perchè drento tuo volere adage</l>
<l>ecco qui Statio, et lui chiamo et priego</l>
<l>che sia hor sanator delle tuo piaghe".</l>
</lg>
<p>[16-18] Fa la prudentia et la doctrina, che l'huomo quasi indivina. Adunque Virgilio per certi gesti in Danthe s'accorse che lui dubitava. Et ricordandosi della magreza dell'anime per congecture comprese el suo dubbio. Et per levargli la vergogna, che non lo lasciava parlare, lo incitò a domandare, dicendogli <emph>scocha L'archo del dire</emph>, el quale hai tirato <emph>insino al ferro</emph>; et è qui optima translatione dalle saette alle parole.</p>
<p>[19-21] <emph>Alhora sicuramente apri' la bocca</emph>: rassicurato da Virgi. parlò sicuramente Danthe, et aperse el dubbio suo, che era chome potessi intervenire, che l'anime dimagrassino in purgatorio. Imperochè la magreza nasce da mancamento di nutrimento; onde quando l'huomo digiuna, et privasi del cibo, el corpo suo dimagra; ma l'anime, che sono incorporee, non hanno bisogno di cibo. Et però dice: chome si può fare magro in purgatorio, <emph>là dove non tocca</emph>, et non adviene, <emph>huopo di nodrire</emph>, <emph>i.</emph> bisogno di nutricare?</p>
<p>[22-24] <emph>Se t'amentassi chome Meleagro</emph>: fu Meleagro figluolo d'Eneo Re di Calidonia. Et la madre Althea. Quando nacque vide che le fate posono un pezo di legno in sul fuocho. Et dixono, che tanto viverebbe Meleagro, quanto durassi quel legno. Levollo la madre del fuocho, acciochè non ardessi. Crebbe Meleagro, et facto giovane adivenne, che un terribile cignale guastava tutta la regione di Calidonia; il perchè convocò a caccia molti nobili della Grecia: Theseo, Perithoo, Castore, et Polluce, Iasone, Telamone, Nestore, Peleo padre d'Achille, Speusippo, et Toxea, frategli della madre; et Atlanta bellissima femina; chostei fu la prima che con la freccia percosse l'orechio del cignale. Ma Meleagro l'uccise, et acceso dell'amore della fanciulla, gli donò el capo della fiera, el quale suole esser premio di chi l'uccide. Il che fu molesto a' frategli della madre. Et tolsonla alla fanciulla; la qual chosa fu sì molesta a Meleagro, che uccise ambo due e tii; et Althea in vendecta de' frategli ripose el tizone in sul fuocho, et a un medesimo tempo quello arse, et Meleagro si consumò. Per questa favola pare, che Virgilio vogla inferire chome poeta, che chosì può Danthe fingere la magreza dell'anime, benchè naturalmente non possino dimagrare chome gl'altri poeti fingono, questo di Meleagro. O veramente diciamo, che chome invero Meleagro si consumò pel pentimento, c'hebbe del fallo conmesso, et pel dolore che ne prese, chosì queste anime pel doloroso suo pentimento patiscono in sè un simile suo accidente, disiderando con extrema continentia ricompensare el luxo della gola, che patisce el corpo abstenendosi.</p>
<p>[25-27] <emph>Et se pensassi chome</emph>: pone el secondo exemplo dello specchio, nel quale veggiamo la 'magine nostra fare e medesimi <emph>guizi</emph>, cioè moti, che fa colui, del quale è la imagine. La ragione di questo è che lo specchio è apto a rappresentare ogni gesto, che si fa innanzi a quello. Adunque la nostra imagine et e nostri apti s'imprimono nell'aere luminoso, et tale aere ripercuote nello specchio con la medesima impressione, et lo specchio piglandogli gli mostra; chosì adunque vuole, che intervenga ne' corpi aerei, e quali dopo la morte piglano gl'animi nostri, et di quegli si vestano; ne' quali perchè sono a modo di specchi si rappresentano tutte le passion dell'anima. Et questo è quello, che dimostra l'anime magre.</p>
<p>[28-30] Ma che l'anima pigli corpo aereo, non è ragione humana, ma d'alchuni theologi. Et per questo fa che più distesamente Statio chome christiano ne parli; <emph>Ma perchè drento tuo volere adage</emph>, <emph>i.</emph> tua volontà contenti, <emph>eccho qui Statio</emph>: havendo a tractare di chose appartenenti alla christiana theologia non inmeritamente Virgilio non christiano le lascia dichiarare a Statio christiano.</p></div3>
<div3><head>vv.  31-60</head>
<lg><l>"Se la vendecta etherna li dispiego</l>
<l>- rispose Statio - là dove tu sie,</l>
<l>discolpi me non poterti far niego".</l></lg>
<lg><l>Poi cominciò: "Se le parole mie,</l>
<l>figlo, la mente tua guarda et riceve,</l>
<l>lume ti fieno al chome che tu die.</l></lg>
<lg><l>Sangue perfecto, che poi non si beve</l>
<l>dall'asetate vene, et si rimane</l>
<l>quasi alimento che di mensa lieve</l></lg>
<lg><l>Prende dal chore a tutte membra humane</l>
<l>virtute informativa, chome quello</l>
<l>ch'a farsi quelle per le vene vane.</l></lg>
<lg><l>Anchor digesto, scende ov'è più bello</l>
<l>tacer che dire, et quindi poi si geme</l>
<l>sopr'altrui sangue in natural vasello.</l></lg>
<lg><l>Ivi s'accogle l'uno et l'altro inseme,</l>
<l>l'un disposto a patire, et l'altro a fare</l>
<l>per lo perfecto loco onde si preme.</l></lg>
<lg><l>Et giunto lì comincia ad operare</l>
<l>coagulando prima, et poi aviva</l>
<l>ciò che per sua materia fè gestare.</l></lg>
<lg><l>Anima facta la virtù activa</l>
<l>qual d'una pianta, tanto differente,</l>
<l>che quest'è 'n via et quella è già a riva,</l></lg>
<lg><l>Tanto opra poi, che se muove o sente</l>
<l>chome fungo marino, et indi prende</l>
<l>ad organar le posse onde è possente.</l></lg>
<lg><l>Hor si piega, figluolo, hor si distende</l>
<l>la virtù ch'è dal chuore del generante</l>
<l>dove natura a tutte membra intende.</l>
</lg>
<p>[31-33] <emph>Se la vendecta etherna</emph>: se la divina iustitia la quale vendica et correggie ogni delicto; et ordina el texto: <emph>Statio rispose: se io gli dispiego</emph>, <emph>i.</emph> manifesto a esso Danthe, <emph>la vendecta etherna</emph>, <emph>i.</emph> quello, che dispone l'etherna iustitia, <emph>là dove tu sie</emph>, <emph>i.</emph> nel luogho dove tu se', quasi dica: il che pare presumptione, che dove se' tu ripieno d'ogni doctrina, io osi parlare. Ma pure se io lo fo non nasce da arrogantia, ma da obbedientia, perchè io non ti posso negar, che tu mi domandi, onde dice <emph>discolpi me</emph>, <emph>i.</emph> scusi me, <emph>non poterti far niego</emph>, <emph>i.</emph> non poterti dinegare alchuna chosa. Perchè l'anima posta in via di carità, non può dinegar chosa giusta.</p>
<p>[34-36] <emph>lume ti sieno</emph>, ti daranno cognitione, <emph>al chome che tu di'</emph>: <emph>i.</emph> al dubbio tuo, dove domandi, che sia possibile, che l'anime dimagrino. Dipoi per chiarirgli el dubbio et dimostrargli come l'anima si vesta dopo la morte di corpo aereo, ripete da principio la creatione dell'anima vegetativa, motiva, et sensitiva, la quale la natura produce dalla potentia della materia la quale ci è comun co' bruti animali. Et poi dimostra, che subito che per virtù del seme viril agente, et della materia della femina patiente, che è el sangue, l'anima sensitiva è prodocta nel corpo humano, Idio v'infonde l'anima rationale, la quale è propria de l'huomo, et creata da Dio di niente. Et questa chosì infusa tira ad sè l'anima sensitiva, la quale truova nel corpo con tutte le sue potentie, et in forma unisce quella ad sè, che non sono due anime, ma è una. Et questa una quando si parte dal corpo si veste di nuovo corpo aereo.</p>
<p>[37-39] <emph>Sangue perfecto che poi non si beve Dall'assetate vene</emph>: tutto el cibo et el poto che prendiamo si cuoce et smaltisce quattro volte innanzi che sia perfecto. Prima nello stomacho, dove la parte, che ha a essere per la salute dell'animale, si divide dalle feccie putrefacte et nocive, et chiamasi chilo. Et queste putrefacte caggiono nel ventre et nelle budella, et mandonsi fuori. Et el chilo dallo stomacho per una vena chiamata gran porta va al fegato, et chuocesi la seconda volta; et seperasi l'homore superfluo, et falso, decto orina, et per gl'arnioni distilla nella vescica, et pel collo di quella è pinto fuori. El chilo rimaso assai purgato cotto dal fegato ha preso el colore del fegato, et diviene rosso. Dipoi nella tertia dicoctione, che fa o nel chuore o nel fegato con la virtù del chuore, rimuove da sè la superflua collora, la quale e Latini chiamano bile, et è la schiuma del sangue, et mandala al fiele, et l'homore melancolico, che è la feccia del sangue, la quale e Latini chiamano atra bile, et mandala alla milza. Dopo la tertia decoctione el sangue si sparge per tutte le veni, et in quelle la quarta volta si chuoce. Et tutto el superfluo et nocivo homore, che in quello era rimaso, è pinto fuori dalla natura per sudori, o vero si converte in peli, in capegli, et in unghie. Di questo sangue interamente purificato succiono le vene, quanto è abastanza per nutrire et mantenere el corpo. Et quello, che avanza, corre alle vene decte vasi seminarii, perchè ha a esser seme per generare un altro huomo. Questo per moto che honestamente non si può nominare scende a' due testimonii della generatione. Et chome el sangue, che ha a nutrire el fanciullo, entrato nella spugna della poppa muta colore, et convertesi in lacte, chosì questo per virtù di tal membro diventa biancho, et pigla la virtù generativa. Et infuso nel vaso della donna quivi del sangue, che vi truova, forma nuova creatura. Nè creda alchuno che questo seme diventi corpo del fanciullo. Ma le parti sue sottili sono tutti spiriti, e quali nutriti dalle parti grosse, chome optimo artefice del sangue della madre formano el corpo et dannogli la vita et l'anima sensitiva, la quale dipoi l'anima rationale et inmortale unisce ad sè chome ho decto. Nè narrerò al presente, perchè più tosto generi maschio che femina, perchè uno o più, perchè somigli o al padre o alla madre, o ad altri del parentado, perchè naschino hermophroditi, perchè varii, chose, certo degne d'essere intese. Ma io ricolte tutte l'efficaci ragioni di Galieno, d'Avicenna, d'Aristotele, et d'Alberto magno et di più altri medici et philosophi distesamente, et se non m'inganno molto apertamente le narrai nel mio secondo libro <emph>De anima</emph>, scripto per dialogo in lingua latina. Hora torno al texto; <emph>che non si beve</emph>: perchè avanza chome veggiamo avanzare el cibo a chi ha mangiato a sufficientia.</p>
<p>[40-42] <emph>Prende dal chuore</emph>: secondo molti philosophi ogni virtù dell'animale ha origine dal cuore. Ma dipoi pigla sua perfectione in diversi membri; imperochè la virtù nutritiva pigla nel fegato; la sensitiva nel cerebro; la generativa, dove disopra dixi.</p>
<p>[46-48] <emph>Ivi s'accogle</emph>, <emph>i.</emph> nel vasello della femina, che è la matrice, <emph>l'uno et l'altro</emph>, <emph>i.</emph> el seme del maschio, che è agente et informativo, et el sangue della femina, che è patiente, perchè è materia di che si fa la creatura, et riceve in sè la forma; <emph>per lo perfecto loco</emph>: perchè procede da huomo, che è perfecto et activo.</p>
<p>[52-54] <emph>la virtù activa</emph>: facta anima vegetativa, quale è nelle piante. Ma nelle piante questa virtù è perfecta, perchè non aspecta la sensitiva.</p>
<p>[55-57] Ma ne l'huomo è imperfecta, perchè ha havere anchora la motiva et la sensitiva, et però soggiugne <emph>Tanto opra poi che si muove et sente</emph>; <emph>fungo marino</emph>: è una coagulatione di schiuma marina, el quale si fa vivo, et muove et sente. Ma non ha membra formate. Chosì el feto nel ventre materno. Ma poi tal virtù comincia a formare diversi membri, e quali l'anima usa per excitare le sue potentie. Forma <emph>verbi gratia</emph> l'orecchio per usar con quello la virtù dell'audito; et l'occhio per poter usar la potentia visiva.</p>
<p>[58-60] <emph>si spiega</emph>, <emph>i.</emph> si divide in diverse parti, <emph>la virtù</emph>, la quale è unita in sè, <emph>distende</emph>, faccendo crescer le membra, <emph>la virtù</emph> activa, la quale venne nel seme dalla virtù del chuore del generante.</p></div3>
<div3><head>vv.  61-72</head>
<lg><l>Ma chome d'animal divenga fante</l>
<l>non vedi tu anchora; questo è quel puncto</l>
<l>che più savio di te fè già errante,</l></lg>
<lg><l>Sì che per suo doctrina fu disiuncto</l>
<l>dall'anima el passibile intellecto,</l>
<l>perchè da lui non vede organo assumpto.</l></lg>
<lg><l>Apri alla verità che vien nel pecto,</l>
<l>et sappi che, sì tosto chome al feto</l>
<l>l'articular del cerebro è perfecto,</l></lg>
<lg><l>Lo motor primo a llui si volge leto</l>
<l>sopra tant'arte di natura, et spira</l>
<l>spirito nuovo, di virtù repleto,</l></lg>
<lg><l>Che ciò che truova activo quivi tira</l>
<l>in sua substantia, et fassi un'alma sola</l>
<l>che vive et sente et sè in sè rigira.</l></lg>
<lg><l>Et perchè meno admiri la parola</l>
<l>guarda 'l calor del sol che si fa vino</l>
<l>giunto a l'homor che dalla vite cola.</l>
</lg>
<p>Perchè ha dimostro insino a qui, chome si genera el corpo humano, et chome prende l'anima vegetativa et sensitiva, le quali due potentie gli sono comuni con gl'altri animali, et sono dalla potentia della materia, seguita in dimostrare chome formata la creatura, et facta viva et sensibile, el sommo creatore infonde l'anima rationale creata da lui di niente, et in un medesimo tempo creata et infusa.</p>
<p>[61-66] <emph>Ma chome d'animal divenga fante</emph>: insino a qui l'anima, che è nel feto, non ha più potentia, che habbia l'anima de' bruti. Dipoi si fa <emph>fante</emph>, <emph>i.</emph> parlante, cioè anima rationale. Imperochè el parlare è conceduto solamente a l'huomo, perchè possa exprimere la ragione, che ha in sè. Et questo è el puncto, dove errò Averois. El quale vuole, che ne l'huomo non sia proprio intellecto in forma che si possa dire, questo fu lo 'ntellecto di Platone, et quello fu di Cicerone. Ma sia uno intellecto universale, el quale s'infonda per tutti gl'huomini, chome el sole s'infonde per tutto el mondo; il che se fussi sarebbe falso, che Idio infondessi in noi l'anima rationale; et dopo la vita resterebbe l'anima nostra morta insieme col corpo; il perchè è stata confutata acutissimamente questa opinione da molti acutissimi et doctissimi philosophi. L'argomentation de' quali noi con ogni diligentia raccoglemo nel nostro tertio libro <emph>Dell'anima</emph>. Adunque Averois per sua doctrina divise la ragion et lo 'ntellecto, dall'anima nostra. Mosso forse perchè non vede nel corpo humano l'organo dello 'ntellecto, chome vede quegli, che servono alla vagetativa et alla sensitiva.</p>
<p>[67-69] <emph>Apri alla verità</emph>: ma tu Danthe apri alla verità, che da me udirai. Et dice, che subito che el cerebro è articulato, <emph>i.</emph> ha distincti e suoi meati et perfecti, cioè che in lui sia perfecto el luogho del senso comune, el luogo della imaginatione, della phantasia, et della cogitativa, et della memoria. <emph>Preterea</emph> tutte le chose che s'appartengono a' sensi exteriori.</p>
<p>[70-72] Adunque quando tutti gl'organi, che servono al moto et al senso, sono perfecti, alhora Idio infonde l'anima rationale, chome è decto, la quale Danthe chiama <emph>spirito nuovo</emph>, perchè non è di quella spetie spirito, che truova nel corpo, ma è chosa nuova. Et ha perfectione di virtù havendo la ragione et lo 'ntellecto. Questo nuovo spirito tira ad sè et fa di sua natura ciò che truova activo nell'anima, che v'era prima, et resta una sola anima vegetativa, sensitiva, et rationale. Et è tutta in tutto el corpo, et tutta in ogni parte d'epso.</p></div3>
<div3><head>vv.  79-114</head>
<lg><l>Et quando Lachesis non ha più lino</l>
<l>solvesi dalla carne, et in virtute</l>
<l>ne porta seco l'humano e 'l divino;</l></lg>
<lg><l>L'altre potentie tutte quasi mute,</l>
<l>memoria intelligentia et volontade</l>
<l>in acto molto più che prima acute.</l></lg>
<lg><l>Sanza restarsi, per se stessa cade</l>
<l>mirabilmente a l'una delle rive,</l>
<l>quivi conosce prima le sue strade.</l></lg>
<lg><l>Tosto che 'l luogho là la circunscrive,</l>
<l>la virtù formativa raggia intorno</l>
<l>chosì et quanto nelle membra vive.</l></lg>
<lg><l>Et chome l'aere quando è ben piovorno</l>
<l>per l'altrui raggio che 'n lui si riflecte</l>
<l>di diversi colori diventa adorno,</l></lg>
<lg><l>Chosì l'aer vicin quivi si mette</l>
<l>in quella forma che 'n lui sì suggella</l>
<l>virtualmente l'alma che ristecte,</l></lg>
<lg><l>Et simiglante poi alla fiammella</l>
<l>che segue el focho là 'unche si muta,</l>
<l>segue lo spirto sua forma novella.</l></lg>
<lg><l>Però che quindi poscia sua paruta</l>
<l>è chiamata ombra, et quindi organa poi</l>
<l>ciaschun sentire insino alla veduta.</l></lg>
<lg><l>Quindi parliamo et quindi ridiam noi,</l>
<l>quindi facciam le lagrime et e sospiri</l>
<l>che per lo monte haver sentito puoi.</l></lg>
<lg><l>Secondo che ci affiggono e disiri</l>
<l>et gl'altri affecti, l'ombra si figura,</l>
<l>et questa è la cagion di che tu miri".</l></lg>
<lg><l>Et già venuto all'ultima tortura</l>
<l>s'era per noi, et volti alla man dextra,</l>
<l>et eravamo attesi ad altra cura.</l></lg>
<lg><l>Quivi la ripa fiamma in fuor balestra</l>
<l>et la cornice spira fiato in suso,</l>
<l>che la riflecte et via da llei sequestra,</l></lg>
<lg><l>Onde ir ne convenia dall'aere chiuso</l>
<l>ad uno ad uno, et io temea el focho</l>
<l>quinci, et quindi temea el cader giuso.</l></lg>
<lg><l>Lo duca mio dicea: "Per questo loco</l>
<l>si vuol tenere agl'occhi strecti el freno,</l>
<l>però che errar potrebbesi per pocho".</l>
</lg>
<p>Dimostra che dipoi quando esce del suo corpo ne porta seco tutte le sue potentie.</p>
<p>[79-81] <emph>l'humano</emph>, <emph>i.</emph> le potentie, che sono della potentia della materia, chome è vegetativa et sensitiva, <emph>et divino</emph>: chome è la ragione. Ma solo la ragione vegghia nell'animo, che è volontà, intelligentia et memoria. Et la vegetativa et e sensi rimangono consopiti insino a tanto che arriva, dove ha a essere. Et quivi la virtù formativa forma corpo aereo all'anima, et epsa in quello si vive, chome prima vivea nel proprio corpo. Et in questo corpo aereo imprime tutti e sensi interiori et exteriori. Et mediante questi organi exercita e sensi, et può cadere nelle passioni. Nè è maravigla, che Idio colleghi l'anime a questi corpi. Conciosia che e negromanti con virtù diabolicha collegano gli spiriti alle 'magini.</p>
<p>[85-87] <emph>all'una delle rive</emph>: <emph>i.</emph> o alla riva d'Acheronte fiume, perchè è dannata allo 'nferno, o alla riviera d'Hostia Tyberina, onde lui finge che l'angelo togle l'anime che s'hanno a purgare, et passale per mare al monte del purgatorio, dal quale facte già candide, finalmente volino al cielo. In questo modo adunque possono patire l'anime le pene non solamente spirituali, ma corporali. Nè furono ignobili quegli philosophi, e quali voglono, che l'anima al tutto incorporea si congiungha col corpo grosso composto di quattro elementi pel mezo d'un tenuissimo corpo. Acciochè sia quasi comune alla corporea et incorporea natura, et per tale comunione sia apto a potere congiugnere due extremi, perchè invero nelle chose naturali non si va da uno extremo a un altro sanza el mezo. Chome <emph>verbi gratia</emph> del caldo non si fa freddo, se prima non diviene tiepido. Nè della luce tenebra sanza un certo crepuscolo, che non essendo nè l'uno nè l'altro, nientedimeno participa dell'uno et dell'altro, chome veggiamo tra la partita del sole, et l'obscurità della nocte.</p>
<p>[109-111] <emph>a l'ultima tortura</emph>: all'ultimo tormento, imperochè questo è el septimo et l'ultimo gyrone del purgatorio, nel quale si purga la luxuria col fuocho, la qual pena è molto conveniente, imperochè e beni terreni sono quegli, che con otio et delicati cibi c'infiammano alla luxuria.</p>
<p>[112-114] Et el vento, che spira dalla cornice, che fa confini tra questo gyrone, et el sexto, dove si punisce la gola, ripigne in drieto la fiamma et <emph>sequesta</emph>, <emph>i.</emph> divide via da lei. Il che significa, che el vento ripigne tanto la fiamma dalla cornice, che vi rimane spatio et via, per chi passa. Nè è sanza somma ragione, che lo 'ntellecto admonisce la sensualità, che raffreni gl'occhi, perchè gl'occhi sono la finestra, onde entra l'amore. È l'amore niente altro, che desiderio di belleza. Nè si può con altro senso che con l'occhio giudicare della belleza; di qui Propertio: "si nescis oculi sunt in amore duces". Et el nostro fiorentino elego et lyrico poeta maraviglosamente questa sententia dichiara in questo sonecto: "Occhi piangete a ccompagnare el chore, Che per vostro fallire morte sostiene". Et certo non prima ferisce el chuore questo desiderio, che gl'occhi habbino giudicato la chosa amata esser bella. Adunque dobbiamo sempre rifrenar gl'occhi, se non voglamo cadere in questa perturbatione, la quale vince ogni spetie di furore. Et spesso conduce l'amante a volontaria morte. Facci ciechi nel iudicio, fanciugli nella cupidità. Et per questo el già decto Propertio: "quicunque ille fuit puerum, qui pinxit amorem, Nonne putas miras hunc habuisse manus? Is primus sentit sine sensu vivere amantem, Et levibus curis magna perire bona". Molto prolipso sarebbe riferire quanto dannose, quanto gravi, quanto pericolose, quanto pestifere sieno le perturbationi dell'amore. Et similmente quanto leggieri, quanto mobili, quanto varie, quanto puerili, quanto simili al furore, le quali tutte da' poeti elegi, et lyrici, greci et latini, sono state non solamente expresse, ma dipincte. Ma el nostro Petrarcha nel <emph>Trionpho dell'amore</emph> in forma in un cumulo tutte le raguna, che non si posson leggere sanza sommo stupore. Et Virgilio con degna exclamatione in brevissime parole abbracciò el tutto. Dove dixe: "improbe amor quid non mortalia pectora cogis?". Et io nelle elegie, le quali sobto titolo di <emph>Xandra</emph> scripsi nella mia adolescentia mosso più da empito, che da arte, volendo dimostrare le pene gravissime et insopportabili tormenti, che in tale perturbatione opprimono gl'huomini, posi questi versi: "fulmine quid rapido figis fera corda gigantum, Iupiter, Est maior pena parenda malis. Quisquis stelliferum contendit scandere celum, Tentat et in superos bella movere deos. Hic facibus duri subito inflametur amoris, Et domine teneat sub iuga colla sue. Tunc sciet ethernos onus hoc ante ire labores, Et cupiet potius pelia saxa pati". Ma tornando al texto seguita.</p></div3>
<div3><head>vv.  121-132</head>
<lg><l>"Summe Deus clementie" nel seno</l>
<l>del grand'ardore alhor udi' cantando,</l>
<l>che di volger mi fè caler non meno;</l></lg>
<lg><l>Et vidi spirti per la fiamma andando,</l>
<l>perch'io guardav'a loro et a' mie passi</l>
<l>compartendo la vista a quando a quando.</l></lg>
<lg><l>Appress'al fin con questo hinno fassi;</l>
<l>gridavono alto: "Virum non cognosco",</l>
<l>indi ricominciavan l'hinno bassi.</l></lg>
<lg><l>Finito questo gridavano: "Al boscho</l>
<l>corse Diana, et Elice caccionne</l>
<l>che di Venere havea sentito el tosco".</l>
</lg>
<p>[121-123] Hebbe <emph>non meno calere</emph>, <emph>i.</emph> non minor cura, di rivolgersi a vedere gli spiriti, che erono nella fiamma, che di guardarsi a' piedi. Et finge, che questi spiriti, e quali si purgavano dal peccato della luxuria, cantavano l'hymno, el quale canta sancta chiesa, e 'l principio suo è "Summe Deus clementie". Et in quello si priega Idio, che incenda e chuori dello Spirito sancto, el quale al tutto fa contrario effecto all'ardore della concupiscentia. Quello ci riduce a sanità stringendoci a preporre nell'amore Idio, et le chose celesti, et dipoi ci mostra con che ordine di grado in grado habbiamo a amare le creature. Questo pervertendo ogni ordine ci fa preporre le creature al creatore. El falso bene al vero et sommo bene. Le chose corruptibili et mortali, all'incorruptibili et inmortali.</p>
<p>[124-126] <emph>perch'io guardava loro et a' miei passi Compartendo la vista a quando a quando</emph>: <emph>i.</emph> compartivo la vista a tempo a tempo, guardando hor loro et hora e miei piedi. Nè è sanza cagione che in questo luogho dimostri, che tanta diligentia ponessi a rimirarsi a' piedi: <emph>guardava loro</emph>, <emph>i.</emph> contemplava tale concupiscentia, et guardava e piedi suoi, che non sdrucciolassino nelle fiamme, et stava attento, che l'appetito in questa contemplation non cadessi nell'ardore della carne. Et dipoi chome in tutti gl'altri gyroni ha observato, induce che l'anime si proponevono exempli di somma castità. Et prima di quella che veramente et in questa et in ogni altra virtù è prima tra' mortali.</p>
<p>[127-129] <emph>Virum non cognosco</emph>: scrive Luca nell'evangelio, che annuntiando l'angelo Maria, et predicendogli el futuro concepto, epsa rispose: "chome può essere", cioè che io habbi a ingravidare, "conciosia che io non conosco huomo?", <emph>i.</emph> non ho proposito d'haverlo mai a conoscere.</p>
<p>[130-132] Dipoi induce Dyana, la quale scacciò da sè la ninpha già vitiata da Iove. Fu Calisto figluola di Lycaone Re d'Arcadia, et una del numero delle vergine consacrate a Diana. Et insino a quegli tempi vixe casta et pura. Dipoi violentata da Iove concepè Archade. Il che vedendo Dyana un giorno essendo nuda per lavarsi, l'hebbe in somma abhominatione, et cacciolla dal suo choro, et fuggissi in selva. El resto della favola habbiamo altrove narrato. Danthe non la chiama qui Calisto, ma Elice, perchè chosì nominano e poeti quel segno celeste in che fu trasmutata. Mostra adunque la castità di Diana, la quale non solamente mai non la corruppe, ma fuggì chome somma pestilentia quelle, che l'haveano violata. Finxono e poeti quella medesima essere in cielo luna, in terra Diana, et in inferno Proserpina. Et voglono, che habbia cento potestati; il perchè Virgilio nel quarto dell'<emph>Eneide</emph> dixe: "tergeminam Hecaten tria virginis hora Diane". Et pocho dopo: "ter centum tonat ore deos". Pongono gl'antichi due Diane, delle quali la prima fu figluola del primo Iove et di Proserpina, la seconda di Iove et di Latona nata d'un medesimo parto con Apolline in Cyntho monte nell'isola di Delo. Il perchè è chiamata Delia et Cynthia. Questa observò perpetua virginità, et sempre fu venatrice, et accompagnata dal choro delle nimphe. Convertì Acteone thebano in cervo, et fello lacerare da' proprii cani, perchè lui la vide nuda bagnarsi in fresca fonte. Tutte le vie sono consacrate a Diana, a dinotare la virginità, la quale non produce fructo, chome le vie anchora sono infructuose.</p></div3>
<div3><head>vv.  133-139</head>
<lg><l>Indi a cantar tornavano; anchor donne</l>
<l>gridavano e mariti che fur casti</l>
<l>chome virtù et matrimonio imponne.</l></lg>
<lg><l>Et questo modo credo che lor basti</l>
<l>per tutto 'l tempo che 'l focho li brucia;</l>
<l>con tal cura convien et con tai pasti</l></lg>
<lg><l>Che la piaga da sezo si ricucia.</l>
</lg>
<p>[133-135] Chome gli spiriti delle donne decte disopra cantavono "Virum non cognosco" lodando la virginità, chosì al presente lodano la castità et de' loro et degl'altrui mariti, e quali seguitando e comandamenti del matrimonio, et e precepti delle virtù, observono castità. Et certo nessuna altra via è con la quale più prestamente fuggiamo la luxuria, che la via della castità.</p>
<p>[136-139] <emph>Et questo modo credo che gli basti</emph>: gli duri; <emph>con tal</emph> <emph>cura</emph>: con tal contritione; <emph>pasti</emph>: alimenti et nutrimenti della virtù. Imperochè la purgatione è pasto, che nutrisce la virtù, et spegne el vitio. Chome la voluptà pel contrario spegne la virtù, et nutrisce el vitio, el quale uccide l'animo; <emph>piaga da sezo</emph>: la piaga, che ha facta la luxuria nell'anima, la quale è da sezo, perchè è l'ultima, conciosia che nell'ultimo della vita con quella escie del proprio corpo, nè dipoi può conmectere altro vitio; <emph>ricucia</emph>: risaldi. Imperochè chome el corpo rimane squarciato per lo colpo datogli, chosì l'anima riceve piagha, quando el vitio la percuote. Et non che in questo, ma in molte altre chose per translatione diamo all'anima quello, che è del corpo. Onde Vir.: "at regina gravi iamdudum saucia cura Vulnus alit venis et ceco rapitur igni", dove pone l'anima di Didone esser ferita et ardere, le quali chose sono del corpo, et non dell'anima. Ma piglonsi per similitudini. È certo la luxuria ultima nell'ordine de' capitali peccati. Ma diventa molto abhominevole, perchè rimuove l'huomo, che in quella si submerge da ogni virile generosità. Et fallo simile a' bruti; nientedimeno perchè varie sono le spetie di quella, non è dubbio che chome alchuna pare degna di qualche tenue excusatione, chosì v'è alchuna tanto lontana da ogni ragione tanto contraria alla natura, che chi l'exercita non solamente si spogla della natura humana, ma <emph>etiam</emph> della natura de' bruti, e quali in tale errore non caggiono. Ma diviene più horrendo monstro che centauro o chimera. Et fa enygma, el quale appena solverebbe la thebana spinge. Fughinsi adunque tutti. Ma questo in tutto si dimentichi. Acciochè se pure o per fragilità, o mala consuetudine, o inclinatione alchuna ci vince, et inducesi a chosa non concessa, possiamo con qualche compassione, di chi ci ode, dire: "vidit Deus figmentum nostrum. Et misertus est nostri".
</p></div3></div2>
<div2><head>XXVI</head>
<argument><p>CANTO XXVI DELLA SECONDA CANTICA DI DANTHE</p></argument>
<div3><head>vv.  1-12</head>
<lg><l>Mentre che su per l'orlo, un 'nanzi all'altro</l>
<l>ce n'andavamo, spesso el buon maestro</l>
<l>dicea: "Guarda giù via ch'io ti scaltro".</l></lg>
<lg><l>Feriami el sole in su l'humero dextro,</l>
<l>che già raggiando tucto l'occidente</l>
<l>mutavono bianco aspecto di cilestro.</l></lg>
<lg><l>Et io facea con l'ombra più rovente</l>
<l>parer la fiamma, et pure a tanto inditio</l>
<l>vid'io molte ombre andando poner mente.</l></lg>
<lg><l>Questa fu la cagione che diede initio</l>
<l>loro a parlar di me, et cominciarsi</l>
<l>a dir: "Colui non par corpo fictitio".</l>
</lg>
<p>Dimostra in questo .xxvi. canto la forma del proceder suo et dell'anime, le quali andando per la fiamma et scontrandosi insieme si baciavono in bocca et dicieno parole in abominatione della luxuria.</p>
<p>[1-3] Et qui parla con messer Guido, el quale gli mostra molti, et rende ragione delle parole che dicono <emph>per l'orlo</emph>, per la extremità della cornice, acciò che non fussino offesi dalla fiamma, <emph>uno 'nanzi all'altro</emph>: perchè debba precedere la ragione, et l'appetito dipoi seguitare; et sempre la ragione admonisce l'appetito dicendo <emph>guarda</emph>, <emph>i.</emph> va con riguardo et con circumspectione, <emph>giù via</emph>: quasi dica: va presto. Dà adunque due precepti, che nell'andare sia cauto et sia veloce; <emph>io ti scaltro</emph>: io ti scorgo et mostroti la via et fotti pratico; onde diciamo huomo scalterito quando è pratico et exercitato.</p>
<p>[4-6] <emph>in su l'humero dextro</emph>: haveano volto a man dextra et el sole che era verso l'occaso gictava l'ombre inverso el monte, adunque feriva a man dextra; <emph>raggiando</emph>: co' razi ferendo; <emph>mutava in biancho aspecto di cilestro</emph>: facea che la parte occidentale del cielo, la quale di sua natura è cilestra per la abbondantia de' razi solari diventava biancha; et certo sempre quella parte del cielo dove è el corpo solare si muta di cilestre in biancha.</p>
<p>[7-9] <emph>facea coll'ombra più rovente Parer la fiamma</emph>: la fiamma scoperta al sole perde assai del suo colore rovente, el quale e Latini chiamano candente et biancheggia, et quasi non si vede. Ma se si ricuopre da alchuna ombra in forma che el sole non la tocchi, diventa più efficace.</p>
<p>[10-12] Questo adunque era cagione che l'ombra di Danthe facea che el fuoco era più rovente. Onde l'anime s'accorgeano, che tale ombra veniva da corpo sodo come è l'humano, et non da l'anime, che hanno corpo aereo et fictitio chome poco disopra mostramo.</p></div3>
<div3><head>vv.  13-24</head>
<lg><l>Poi verso me quanto potean farsi</l>
<l>certi si fecion, sempre con riguardo</l>
<l>di non uscire onde non fussino arsi.</l></lg>
<lg><l>"O tu che vai per non esser più tardo,</l>
<l>ma forse riverente, agli altri dopo,</l>
<l>rispondi ad me che 'n sete et in foco ardo.</l></lg>
<lg><l>Nè solo ad me la tua risposta è huopo,</l>
<l>che tucti questi n'hanno maggior sete</l>
<l>che d'acqua fresca Indo o Etiopo.</l></lg>
<lg><l>Dimmi chome è che fai di te parete</l>
<l>al sol, come se tu non fussi ancora</l>
<l>di morte entrato dentro dalla rete".</l>
</lg>
<p>[13-15] <emph>quanto potean farsi</emph>: imperochè non poteano uscire della fiamma, ma venivono insino all'orlo di quella, et però dice <emph>con riguardo di non uscire</emph> del luogo <emph>che non fussino arsi</emph>.</p>
<p>[16-18] Et dixe una di quelle: <emph>o tu</emph> el quale <emph>vai dopo gli altri, non</emph> perchè tu sia <emph>più tardo</emph> et lento di loro, <emph>ma forse</emph> perchè se' più <emph>riverente</emph>, <emph>i.</emph> per portare loro riverentia vai drieto; et dimostra che l'appetito el più delle volte precede alla ragione, se non negli huomini ben costumati, e quali habbino l'appetito veloce, nientedimeno per riverentia che portono alla ragione seguitano quella, et non l'antecedano; <emph>rispondi ad me che ardo in sete et in foco</emph>: non può nessuno essere in gran foco che non sia in gran sete. Quasi dica: se in me che sono in tale arsione non è molesto el parlare, a te non debba esser molesto essendo fuor di pena.</p>
<p>[19-21] <emph>Nè solo ad me</emph>: dimostra che tale risposta sarà non solo grata a sè ma a molti; <emph>che d'acqua fredda Indo o Etiopo</emph>: e quali popoli perchè sono molto propinqui alla torrida zona hanno insopportabili caldi.</p>
<p>[22-24] <emph>Dimmi chome è</emph>: dimmi come interviene <emph>che tu fai parete</emph>, <emph>i.</emph> muro, <emph>al sole</emph>, <emph>come se non fussi ancora morto</emph> et spogliato del corpo, ma havessi humano corpo.</p></div3>
<div3><head>vv.  25-42</head>
<lg><l>"Dimmi - parlava - onde se'", et io mi fora</l>
<l>già manifesto s'io non fussi atteso</l>
<l>ad altra novità ch'apparve allhora.</l></lg>
<lg><l>Che per lo mezo del cammino acceso</l>
<l>venne gente col viso incontro a questa</l>
<l>la qual mi fece a rimirar sospeso.</l></lg>
<lg><l>Lì veggio d'ogni parte farsi presta</l>
<l>ciaschun'ombra et baciarsi una con una</l>
<l>sanza restar, contente a brieve festa.</l></lg>
<lg><l>Così per entro loro schera bruna</l>
<l>s'ammusa l'una coll'altra furmica,</l>
<l>forse a spiar lor via et lor fortuna.</l></lg>
<lg><l>Tosto che parton l'accoglienza amica</l>
<l>prima che 'l primo passo gli trascorra</l>
<l>sopragridar ciaschuna s'affatica.</l></lg>
<lg><l>La nuova gente: "Sobdoma et Gamorra",</l>
<l>et l'altra: "Nella vacca entrò Pasiphe</l>
<l>perchè 'l torello a sua luxuria corra".</l>
</lg>
<p>[25-27] Harebbe Danthe risposto all'anima che lo domandava onde fussi, ma cosa apparve di nuovo che gli volse l'animo a sè.</p>
<p>[28-42] Et questo fu che un'altra schiera d'anime venendo in verso questa si riscontrò et faccendosi incontro l'una all'altra ciaschuna di quelle baciò una di queste, nè per questo si fermorono, ma seguitorono suo viaggio contente a brevissima accoglienza, et nel passare l'una all'altra gridorono quegli che venivono "Sobdoma et Gamorra", et quegli che eron con Danthe "Nella vacca entrò Pasiphe"; che Sobdoma et Gamorra profondassino pel detestabile peccato contro a natura dimostramo disopra nel canto quintodecimo dello 'nferno. Gridavano adunque l'anime questo in opbrobrio del loro conmesso peccato, et per tale grida dannavono la vita loro passata, et venivano in maggior contritione; et similmente quegli che haveano usato luzuria in forma bestiale gridavano in lor confusione come Pasiphe usò col thoro, la qual favola narramo disopra nel duodecimo canto dello 'nferno; el baciarsi in bocca veniva da carità et pudica affectione. Et questo faceano per penitentia de' baci impudici et luxuriosi; <emph>Così per entro la sua schiera bruna</emph>: fa comparatione da le formiche le quali portando le biade alle loro caverne quando l'una si scontra nell'altra s'ammusano. Habbiamo decto delle formiche in altro luogho; <emph>forse a spiar</emph>: ben dixe <emph>forse</emph>, perchè è difficile conoscere l'affecto di quello animale che non lo exprime con le parole.</p></div3>
<div3><head>vv.  43-66</head>
<lg><l>Poi chome e gru alle montagne Rife</l>
<l>volasser parte et parte inver l'arene,</l>
<l>queste del giel, quelle del sole schife,</l></lg>
<lg><l>L'una gente sen va, l'altra sen vene,</l>
<l>et tornan lagrimando a' primi canti</l>
<l>et al gridar che più lor si conviene.</l></lg>
<lg><l>Et accostarsi ad me, come davanti,</l>
<l>essi medesimi che m'havean pregato</l>
<l>attenti ad ascoltar ne' lor sembianti.</l></lg>
<lg><l>Io che due volte avea visto lor grato</l>
<l>incominciai: "O anime sicure</l>
<l>d'havere, quando che sia, di pace stato,</l></lg>
<lg><l>Non son rimase acerbe nè mature</l>
<l>le membra mia di là, ma son qui meco</l>
<l>col sangue suo et colle sue iuncture.</l></lg>
<lg><l>Quinci su vo per non esser più ciecho;</l>
<l>donn'è disopra che n'acquista gratia</l>
<l>perchè 'l mortale pel vostro mondo i' recho.</l></lg>
<lg><l>Ma se la vostra maggior vogla satia</l>
<l>tosto divenga, sì che 'l ciel n'alberghi</l>
<l>ch'è pien d'amore et più ampio si spatia,</l></lg>
<lg><l>Ditemi, accioch'ancor carte ne verghi,</l>
<l>chi siete voi, et chi è quella turba</l>
<l>che se ne va dirieto a' vostri terghi".</l>
</lg>
<p>[43-45] Dopo le facte accoglienze l'una parte andò in giù et l'altra in su come farebbono e gru quando parte ne venissino verso septentrione, ove sono e monti Rifei; et parte a mezo dì per opposita linea ove è la Lybia harenosa; queste che volassino a mezodì fuggirebbono el freddo, et l'altre che volano a septentrione fuggirebbono el caldo.</p>
<p>[52-54] <emph>due volte</emph>: innanzi che venissi la nuova gente et la seconda al presente; <emph>loro grato</emph>: <emph>i.</emph> quello che a lloro era grato.</p>
<p>[55-57] <emph>Non son rimase le mie membra nè acerbe</emph>, chome di chi muor giovane di morte acerba, <emph>nè mature</emph>, chome di chi muore vecchio, et in età matura. Et insomma dice non esser anchora morto, ma esser venuto con l'anima, et col corpo.</p>
<p>[58-60] <emph>Quinci su vo per non esser più cieco</emph>: intendi de gl'occhi della mente; vo adunque per levare le tenebre della ignorantia et illuminarmi della luce della verità; <emph>donna è disopra</emph>: intendi Beatrice, della quale già tante volte habbiamo decto la quale gl'acquista tale gratia che lui può arrecare <emph>el mortale</emph>, cioè el corpo.</p>
<p>[61-63] <emph>Ma se la vostra maggior vogla</emph>: la quale era di salire al cielo, che era maggiore che quella che havevano di parlare a Danthe; <emph>el cielo che è pieno d'amore</emph>: perchè v'è Idio, et questo è el cielo empireo. Onde dice <emph>più ampio si spatia</emph>: cioè è maggiore. Imperochè abbraccia gl'altri nove inferiori a llui chome più apertamente diremo nel suo luogo.</p>
<p>[64-66] <emph>Ditemi chi sete acciochè ne verghi carte</emph>: cioè che io lo scriva, imperochè chi scrive vergha le charte co' versi neri delle lettere; <emph>et chi è quella turba</emph> et moltitudine la quale <emph>se ne va drieto a' vostri terghi</emph>: cioè dossi, imperò che in latino tergho significa dosso.</p></div3>
<div3><head>vv.  67-84</head>
<lg><l>Non altrimenti stupido si turba</l>
<l>lo montanaro, et rimirando amuta</l>
<l>quando rozo et salvatico si inurba,</l></lg>
<lg><l>Che ciascuna ombra fu in sua paruta;</l>
<l>ma poi che furono di stupore scarche,</l>
<l>lo qual ne gli alti chuori tosto s'atuta,</l></lg>
<lg><l>"Beato te, che delle nostre marche</l>
<l>- incominciò quel che pria ne richiese -</l>
<l>per morir meglio experientia inbarche.</l></lg>
<lg><l>La gente che non vien con noi, ofese</l>
<l>di ciò per che già Ciesar, trionphando,</l>
<l>"Regina" contra sè chiamar s'intese;</l></lg>
<lg><l>Però si partono "Sogdoma" gridando,</l>
<l>rinproverando a sè chome hai udito,</l>
<l>et aiutan l'arsura vergognando.</l></lg>
<lg><l>Nostro peccato fu hermaphrodito;</l>
<l>ma perchè non servammo humana legge,</l>
<l>seguendo chome bestie l'apetito,</l></lg>
<lg><l>In opprobrio di noi per voi si legge,</l>
<l>quando partianci, el nome di colei</l>
<l>che s'inbestiò nelle inbestiate schegge.</l>
</lg>
<p>[67-69] Chome l'huomo montanaro et rozo el quale mai non vide città molto si maraviglia quando entrando in città alchuna vede cose mai più non vedute; <emph>s'innurba</emph>: entra in città, imperochè e Latini chiamano la città "urbem", onde el poeta ha decto inurbare, <emph>i.</emph> entrare in urbe che è la città; <emph>scarche di stupore</emph>: scariche di quella maraviglia la quale haveva preso per vedermi vivo; <emph>ne gli alti chuori tosto s'atuta</emph>: imperochè chi è di grande ingegno et di grande animo presto dipone se alchuno stupore o maraviglia l'assalta.</p>
<p>[73-75] <emph>Beato te</emph>, Danthe, el qual <emph>per morir meglio</emph>, <emph>i.</emph> in maggior gratia di Dio, <emph>imbarchi experientia</emph>, ne porti experientia, <emph>delle nostre marche</emph>, de' nostri paesi.</p>
<p>[76-78] <emph>La gente che non viene</emph>: dimostra che l'anime che non vanno con queste, ma venendo allo 'ncontro passon via, purgono el vitio della sogdomia el qual perchè è contro a natura però finge che vadino incontro a queste che usorono secondo natura, ma non observorono el debito modo, et acciochè intenda che furon sogdomiti dice l'anima <emph>offese Di ciò</emph>, <emph>i.</emph> di quel peccato, <emph>perchè</emph>, pel quale, <emph>Cesare triomphando</emph> udì <emph>chiamarsi "regina"</emph>: era somma licentia ne' soldati quando el lor signiore triomphava potergli rimproverare ogni vitio, et Cesare perchè in adolescentia militando sobto Thermo questore in Asia fu da lui mandato a Nicomede re di Bithynia, fu d'oppinione che lui havessi usato Cesare in luogo di moglie; il perchè quando lui triomphò della Gallia e soldati che erono intorno al carro triomphale gridavono "Cesare s'ha soctomesso la Gallia, et Nicomede sottomesse Cesare".</p>
<p>[79-81] <emph>Però si partano</emph> da noi <emph>gridando "Sogdoma"</emph>: et per questo rimproverano a se medesimi tal vitio acciochè più se ne vergognino, et per tale vergognia meritino più, et così aiutano l'arsura. Imperochè quella che fa lo 'ncendio si spegne per questa penitentia.</p>
<p>[82-84] <emph>Nostro peccato fu hermaphrodito</emph>: stimo che in questo luogo intenda hermaphroditi quegli, e quali nel coito benchè non pechino contro a natura exercitano in sì disonesti modi che quanto è in loro l'uno et l'altro si porti quando come maschio et quando come femina, in forma che si possono chiamare hermaphroditi. Ma acciochè meglio s'intenda prima narrereno la favola dipoi aggiugneremo la ragione naturale. Di Mercurio et di Venere nacque un figliuolo el quale fu chiamato Hermaphrodito dal nome del padre et della madre; perchè Hermes in greco significa Mercurio et Aphrodite significa Venere. Questo venuto agli anni della gioventù et arrivando in Caria a un fonte vi trovò Salmacis ninpha, la quale presa del suo amore corse a llui che già si bagnava nella fonte; et volendo el giovane fuggirla, l'abracciò pregando gli dii, che facessino che lui si potessi separare da llei. Furono exauditi e suoi prieghi et transfiguroronsi in forma che di due diventorono uno; ma ritenne questo uno amendue e sexi, et così restò maschio et femina, et questo basti alla favola. E phisici vogliono che nella matrice della donna sieno tredici celle; le sei, che sono a dextra, concepono maschio, et sei dalla sinistra femina; quella del mezo dicono che concepe el feto co l'uno et coll'altro sexo. Altri dicon che nasce allora l'hermaphrodito quando nella conceptione el seme de l'huomo et el sangue della donna sono d'equale forza, onde nel medesimo feto ciaschuno produce el suo sexo; il perchè venendo poi questa creatura all'età perfecta può usargli amendue. Questi tali huomini sono chiamati da' Greci Androgyni, <emph>i.</emph> maschifemine, perchè in lor lingua chiamono el maschio "andra" et la femina "gynen", et è cauto <emph>in iure</emph> che ciascuno elegga qual sexo de' due vuole et quel solo exerciti. In Africa scrive Plinio esser popoli decti Madye e quali sempre nascono hermaphroditi et usano a vicenda hor l'uno hor l'altro sexo. Et Aristotele arroge che questi hanno la poppa dextra di maschio et la sinistra di femina; <emph>ma perchè non servamo humana legge</emph>: la quale sempre vuole che 'l maschio usi in forma di maschio et come la naturale legge de l'huomo invita, et la femmina sempre patisca come femina; <emph>seguendo chome bestie l'appetito</emph>: il che non debbe fare l'huomo; ma è suo officio sempre seguitare la ragione.</p></div3>
<div3><head>vv.  88-102</head>
<lg><l>Hor sai nostri acti et di che fumo rei;</l>
<l>se forse a nome vuoi saper chi semo,</l>
<l>tempo non è da dire, et non saprei.</l></lg>
<lg><l>Farotti ben di me volere scemo;</l>
<l>son Guido Guinizelli, et già mi purgo</l>
<l>per ben dolermi prima ch'allo stremo".</l></lg>
<lg><l>Quali nella tristitia di Licurgo</l>
<l>si fer due figli a riveder la madre,</l>
<l>tal mi fec'io, ma non a tanto insurgo,</l></lg>
<lg><l>Quand'io odo nomar se stesso el padre</l>
<l>mio et degli altri miei miglior che mai</l>
<l>rime d'amore usar alte et leggiadre.</l></lg>
<lg><l>Et sanza udire et dir pensoso andai</l>
<l>lunga fiata rimirando lui,</l>
<l>nè per lo fuocho in là più m'appressai.</l>
</lg>
<p>[88-90] <emph>nostri acti</emph>, e quali furon luxuriosi, <emph>et di che</emph>, peccato, <emph>fumo rei</emph>: siano accusati; reo è l'accusato, come actore è quello el quale accusa altri; <emph>tempo non è</emph>: perchè è tardi, et non saprei perchè son molti et a me incogniti.</p>
<p>[91-93] <emph>Farotti ben di me volere scemo</emph>: farò che 'l voler tuo di conoscermi sciemerà, si satierà, perchè te lo dirò; <emph>sono Guido Guinizelli</emph>: costui fu nostro cittadino et cavaliere et ne' suo tempi avanzò tucti gli altri in rime toscane; <emph>et già mi purgo</emph>: quasi dica: benchè sia poco tempo ch'io mori', nientedimeno io son già nel purgatorio, et non ho hauto a soprastare nell'antipurgatorio, et questo è perchè non fui molto negrigente al convertirmi, ma <emph>dolsimi bene</emph>, <emph>i.</emph> con buona contritione, <emph>prima che allo stremo</emph>, <emph>i.</emph> non m'indugiai allo stremo a dolermi, ma dolsimi prima.</p>
<p>[94-96] <emph>Quali nella tristitia di Licurgo, Si fer duo figli</emph>: in inferno narramo la favola d'Isippyle et di Iasone, hora arrogereno che poi che in Lemno si seppe lei haver perdonato la vita al padre et mandatolo nell'isola di Chio, fuggì el furore femineo et mandò e figliuoli a Thoante suo padre. Ma lei presa da' corsali fu venduta a Lycurgo re di Nemea, et da lui gli fu commessa la cura d'un suo piccol figliuolino chiamato Archemoro dopo la morte, ma prima Ophelte; passava in que' tempi Adrasto et gli altri septe regi con l'exercito et essendo vexati da molta sete Isippile mostrò loro la fonte decta Langia, et in quel mezo Ophelte lasciato da llei addormento in un prato fu ucciso da un serpente; corse al caso Lycurgo et voleva uccidere Isippyle; ma e due suo figliuoli, e quali di proximo erono venuti a Lycurgo cercando la madre, udendo quella lamentarsi delle sue infelicità, et nominare Lemno et Thoante, la riconobbono et abbracciandola la salvorono; <emph>tal mi fec'io</emph>: di tanta letitia fui ripieno; <emph>ma non a tanto insurgo</emph>: non mi inalzo et distendo a tanto a quanto si distesono e figliuoli d'Isyppile, inperoch'essi corsono ad abbracciar la madre; ma io non andai ad abbracciar Guido, perchè era nel fuoco.</p>
<p>[97-99] Et per questo letitia mi prese <emph>Quando odo el padre nominar se stesso</emph>: <emph>i.</emph> quando udi' che Guido si nominò, el quale perchè fu preceptor suo et di molt'altri nel dire in rima lo nomina <emph>padre</emph> suo, <emph>et degli altri miglior</emph> di sè, <emph>che</emph>, e quali, <emph>mai</emph>, per alchun tempo, <emph>usaro rime leggiadre, dolce, et d'amore</emph>.</p>
<p>[100-102] <emph>pensoso andai</emph>: vuol dimostrare che pensava, che sì docto huomo fussi caduto in vate vitio, et portava compassione alla humana fragilità.</p></div3>
<div3><head>vv.  103-114</head>
<lg><l>Poi che di riguardar pasciuto fui</l>
<l>tucto m'offersi prompto al suo servigio</l>
<l>coll'affermar che fa creder altrui.</l></lg>
<lg><l>Et egli a me: "Tu lasci tal vestigio,</l>
<l>per quel ch'i' odo, in me, et tanto chiaro</l>
<l>che Lethe nol può torre nè far bigio.</l></lg>
<lg><l>Ma se le tuo parole hor ver giuraro,</l>
<l>dimmi che è cagion che tu dimostri</l>
<l>nel dire et nel guardar d'havermi caro".</l></lg>
<lg><l>Et io a llui: "E dolci decti vostri,</l>
<l>che quanto durerà l'uso moderno</l>
<l>faranno caro ancor li vostri inchiostri".</l>
</lg>
<p>[103-105] Io <emph>m'offersi</emph> a Guido <emph>con l'afermare che fa credere</emph>: col giuramento.</p>
<p>[106-108] <emph>Et egli a me</emph> rispose: o Danthe <emph>tu lasci tal vestigio</emph> et segni di benivolentia <emph>in me</emph>, cioè inverso di me, <emph>per quel ch'i' odo da te al presente Che Lethe</emph>, el qual fiume induce oblivione, <emph>nol può torre</emph>, non mel può fare dimenticare, <emph>nè far bigio</emph>, nè farlo obscurare; di Lethe direno nel suo luogo.</p>
<p>[109-111] <emph>dimmi quel ch'è cagion</emph>, dimmi che è la cagion, <emph>che tu dimostri Nel dirmi et nel guardarmi havermi caro</emph>: amarmi.</p>
<p>[112-114] <emph>Et io</emph>, Danthe, gli risposi, <emph>e vostri dolci decti</emph>: el vostro dolce stilo in rima è cagione che io v'ami; <emph>che</emph>, e quali decti, <emph>faranno cari</emph>, gratiosi, <emph>e loro inchiostri</emph>, e libri scripti da tale stilo, <emph>quanto durerà l'uso moderno</emph>: quanto durerà la lingua che al presente usiamo et lo stilo delle rime.</p></div3>
<div3><head>vv.  115-148</head>
<lg><l>"O frate - dixe - questi ch'io ti cerno</l>
<l>col dito - et additò col dito innanzi -</l>
<l>fu miglor fabbro del parlar materno.</l></lg>
<lg><l>Versi d'amore et prose di romanzi</l>
<l>soverchiò tucti, et lascia dir gli stolti</l>
<l>che quel di Lemosì credon ch'avanzi.</l></lg>
<lg><l>A voce più ch'a ver drizano e volti,</l>
<l>et così ferman sua opinione</l>
<l>prima ch'altra ragion per lor s'ascolti.</l></lg>
<lg><l>Così fer molti antichi di Guittone</l>
<l>di grido in grido pur lui dando in pregio</l>
<l>finchè l'ha vinto el ver con più persone.</l></lg>
<lg><l>Hor se tu hai sì amplo privilegio</l>
<l>che lecito ti sia andare al chiostro</l>
<l>nel quale è Christo abate del collegio,</l></lg>
<lg><l>Fagli per me un dir d'um paternostro</l>
<l>quanto bisogna a noi di questo mondo</l>
<l>dove poter peccar non è più nostro".</l></lg>
<lg><l>Poi forse per dar luogo altrui secondo</l>
<l>che presso havea, disparve per lo fuoco</l>
<l>come per acqua pesce andando al fondo.</l></lg>
<lg><l>Io mi fei al mostrato inanzi un pocho,</l>
<l>et dixe ch'al suo nome el mio disire</l>
<l>apparecchiava gratioso locho.</l></lg>
<lg><l>El cominciò liberamente ad dire:</l>
<l>"Tant m'abelis votre cortois doman</l>
<l>ch'ieo non pusch ne vuogl ad vos cobrire.</l></lg>
<lg><l>Ie suis Harnauld, que plor et vo cantan;</l>
<l>con si tost vei las passada follor,</l>
<l>e vers giansen le iour qu'esper, denan</l></lg>
<lg><l>Ara vus preu, per achella valor</l>
<l>que vous guida au som della scalina,</l>
<l>sovviegna vous a temps de ma dolor".</l></lg>
<lg><l>Po s'accolse e' nel fuoco che gl'affina.</l>
</lg>
<p>[115-117] <emph>cerno</emph>: dimostro; <emph>fabro</emph>: compositore. Costui fu Arnaldo di Provenza molto lodato et approvato in rime di quella lingua, el quale essendo nella sua senectù oppresso da povertà scripse una morale colla quale dal re di Francia et d'Inghilterra hebbe assai pecunia. Costui afferma el Petrarcha havere imitato in molti luoghi.</p>
<p>[118-120] <emph>quel di Lemosì</emph>: non pone el nome, ma nominalo dalla patria sua che è in Francia.</p>
<p>[124-126] <emph>Così fer molti antichi di Guittone</emph>: costui fu frate Guittone d'Arezo del quale già habbiamo facto mentione.</p>
<p>[127-129] <emph>sì amplo privilegio</emph>: et certo è gran privilegio potere innanzi la morte <emph>andare al chiostro</emph>, intendi del cielo, <emph>nel quale è Cristo abate del collegio</emph>: optima similitudine, perchè Cristo ha sempre dignità sacerdotale.</p>
<p>[130-132] <emph>Fagli per me un dir d'un paternostro</emph>: fa che Cristo oda un paternostro per me, <emph>i.</emph> per la mia salute, et non intero insino a <emph>quanto bisogna a noi di purgatoro</emph>, a' quali perchè non possiano più peccare, non bisogna dire "et ne nos inducas in tentationem".</p>
<p>[133-148] Gli altri versi chiudono el capitolo; nè vi si ricerca alchuna expositione. Scrisse questi versi el poeta parte in lingua franzese, et parte in catelana, perchè Arnaldo era docto nell'una et nell'altra lingua. Ma interpretansi in questo modo: "tanto mi piace vostra cortese domanda Ch'io non posso nè voglio a voi coprire Io sono Arnaldo che piango et vo cantando, In questo rosso guado, la passata follia. Et vegho dinanzi a me el giorno ch'io spero. Hora vi priego per quel valore Che vi guida al somo di questo caldo, Che vi ricordi a tempo del mio dolore".
</p></div3></div2>
<div2><head>XXVII</head>
<argument><p>CANTO XXVII DELLA SECONDA CANTICA DI DANTHE</p></argument>
<div3><head>vv.  1-18</head>
<lg><l>Sì chome quando e primi raggi vibra</l>
<l>là dove el suo factore el sangue sparse,</l>
<l>cadendo Hibero sotto l'alta libra</l></lg>
<lg><l>E 'n l'onde in Gange di nuovo riarse,</l>
<l>sì stava el sole, onde 'l giorno sen giva</l>
<l>quando l'angel di Dio lieto ci aparse.</l></lg>
<lg><l>Fuor della fiamma stava in su la riva</l>
<l>et cantava "Beati mundo corde"</l>
<l>in voce assai più che la nostra viva.</l></lg>
<lg><l>Poscia: "Più non si va se pria non morde,</l>
<l>anime sancte, el foco; entrate in esso</l>
<l>et al cantar di là non siate sorde".</l></lg>
<lg><l>Sì dixe poi che noi gli fumo appresso,</l>
<l>perch'io divenni tal, quand'io lo 'ntesi,</l>
<l>quale è colui che nella fossa è messo.</l></lg>
<lg><l>In su le mani commesse mi protesi</l>
<l>guardando el foco e 'nmaginando forte</l>
<l>humani corpi già veduti accesi.</l>
</lg>
<p>In questo xxvii canto l'auctore passa la fiamma del fuoco et arriva al paradiso <emph>delitiarum</emph>. È distinta questa cantica in forma che e primi octo capitoli contenghano l'antipurgatorio dove soprastanno e negligenti. Dipoi insino a questo vigesimo septimo canto ha descripto e septe gyroni del purgatorio et le pene de' septe mortali delicti. Hora nel resto della cantica si propone a discrivere el postpurgatorio nel quale pone el paradiso delle delitie.</p>
<p>[1-3] <emph>Sì come quando e primi raggi vibra</emph>: dimostra che nel superiore emisperio cominciava a esser dì nel segno dell'ariete; et nell'altro si facea nocte nel segno della libra; <emph>quando e primi raggi vibra</emph>, cioè conmuove, <emph>là dove el suo factore</emph>: et per questo dimostra el nostro emisperio nel quale è Hierusalem dove Christo patì.</p>
<p>[4-6] <emph>onde 'l giorno sen giva</emph>: intendi dall'emisperio dove era Danthe; imperochè surgendo el sole nel nostro conveniva che si partissi da quell'altro; <emph>quando l'angel di Dio</emph>, sempre per una medesima gratia si piglia l'angelo in questi septe gyroni del purgatorio, <emph>lieto</emph>: benchè in ogni parte arrechi letitia la divina gratia, nientedimeno molto adparisce qui tal letitia essendo già condocti al fine della purgatione.</p>
<p>[7-9] <emph>Beati mundo corde</emph>: perchè invero essendo questo l'ultimo girone chi esce di questo è purgato d'ogni chosa; <emph>in voce assai più che la nostra viva</emph>: <emph>i.</emph> in voce assai più viva che la vostra, et certo è più viva et ha più efficacia la voce della gratia che lla voce humana.</p>
<p>[10-12] <emph>Poscia "Più non si va"</emph>: queste sono le parole che usò l'angelo dicendo <emph>O anime sancte poscia</emph>, dopo questo, <emph>non si va più</emph> avante <emph>se prima el foco non</emph> vi <emph>morde</emph>; il perchè <emph>entrate</emph> in quello.</p>
<p>[13-15] <emph>per ch'io divenni tale</emph>: dice che non altro colore fu in lui che sia in un morto quando si sotterra; dimostra Danthe temere entrare in queste fiamme et non ha mai temuto negli altri gyroni; il che tacitamente dinota che lui non havea quasi a ricevere altra pena che questa che era contro al peccato della carne.</p>
<p>[16-18] <emph>In su le mani commesse mi protesi</emph>: feci tal gesto qual fa chi ha gran dolore che si commette le mani intessendo l'un dito con l'altro et distesimi quasi rovesciandomi indrieto et immaginavo meco medesimo quello che adviene a un corpo humano messo nel fuocho.</p></div3>
<div3><head>vv.  19-33</head>
<lg><l>Volsorsi inverso me le buone scorte</l>
<l>et Virgilio mi dixe: "Figliuol mio</l>
<l>qui puote esser tormento, ma non morte</l></lg>
<lg><l>Ricorditi, ricorditi! Se io</l>
<l>sopra esso Gerion ti guidai salvo,</l>
<l>che farò hor che son più presso a dDio?</l></lg>
<lg><l>Credi per certo che se drento all'alvo</l>
<l>di questa fiamma stessi ben mille anni</l>
<l>non ti potrebbe fare d'un capel calvo.</l></lg>
<lg><l>Et se tu credi forse ch'io t'inganni,</l>
<l>fatti ver lei, et fatti far credenza</l>
<l>colle tue man al lembo de' tuo panni.</l></lg>
<lg><l>Pon giù homai, pon giù ogni temenza.</l>
<l>Volgiti 'n qua et vien mecho sichuro".</l>
<l>Et io pur fermo contro a coscientia.</l>
</lg>
<p>[19-21] <emph>Volsorsi inverso me</emph>: nessuna migliore scorta è a guidar sicuro l'huomo che non perisca nel vitio che la ragione et la cognitione della theologia; <emph>et Virgilio</emph>, cioè la ragione l'admonisce dicendo, <emph>qui può esser tormento</emph>: imperochè dove si purgano e peccati non v'è dannatione, ma èvvi el tormento che leva le macchie et riduce a felice vita.</p>
<p>[22-24] <emph>Ricorditi, ricorditi! Se io</emph>: usa conduplicatione, ma &lt;...&gt; conciliarsi maggior fede <emph>sopresso Gerione</emph>, il che exponemo nel .xvii. canto dello 'nferno, <emph>che farò ora più presso a dDio?</emph>: è più presso a Dio, <emph>i.</emph> è molto meno remoto da Dio chi ha peccato per fragilità, come è el peccato della carne, che non era Gerione, dove è el peccato per malitia; se adunque ti pote' liberare dal maggiore posto tra' dannati, molto maggiormente ti liberrò dal minore posto tra' salvi.</p>
<p>[25-27] <emph>se drento a l'alvo</emph>: <emph>i.</emph> dentro al ventre, quasi nel centro d'epsa fiamma, perchè sua natura è purgare et non consumare.</p>
<p>[28-30] <emph>Et</emph> <emph>se tu credi forse ch'io t'inganni</emph>: interviene spesso che benchè la ragione dimostri chose vere al senso niente dimeno non gli persuade, adunque è necessario che v'intervenga la experientia.</p>
<p>[28-30] Voleva adunque Virgilio che lui piglassi el lembo de' suoi panni et mettessilo nella fiamma, et sarebbe chiaro che tal fiamma non consuma, et allegoricamente dimostra che qualunche è in alchuna grande perturbatione, et da altra parte la ragione gli persuade, che quello che gli porge la perturbatione sia falso debbe sempre far pruova di quello che gli decta la ragione prima che da llei si parta.</p>
<p>[31-33] <emph>et io pur ferma</emph>, perseverando nel mio proposito di non volere andare, <emph>contro a conscientia</emph>: perchè quella mi rimordeva ch'io non obedivo a Virgilio et non gli credevo havendomi lui sempre condocto salvo.</p></div3>
<div3><head>vv.  34-48</head>
<lg><l>Quando mi vide star pur fermo et duro,</l>
<l>turbato un pocho dixe: "Hor vedi, figlio,</l>
<l>tra Beatrice et te è questo muro".</l></lg>
<lg><l>Com'al nome di Tisbe aperse el ciglio</l>
<l>Pyrramo in su la morte, et riguardolla,</l>
<l>allhor che 'l gelso diventò vermiglio,</l></lg>
<lg><l>Così, la mia durezza facta solla,</l>
<l>mi volsi al savio duca, udendo el nome</l>
<l>che nella mente sempre mi rampolla.</l></lg>
<lg><l>Ond'e' crollò la fronte et disse: "Chome,</l>
<l>volenci star di qua?"; inde sorrise</l>
<l>come al fanciul si fa ch'è giunto al pome.</l></lg>
<lg><l>Poi drento al foco innanzi mi si mise</l>
<l>pregando Statio che venissi drieto</l>
<l>che pria per lunga strada ci divise.</l>
</lg>
<p>[34-36] <emph>Quando mi vide</emph>: pone qual debbe esser l'uficio del docto preceptore inverso el discepolo inobbediente non per contumacia, ma per paura, imperochè debba veramente ricordarsi el fine el quale lui ha già proposto nella mente, et dimostragli che volendo arrivare non sia altra via; <emph>turbato un pocho</emph>: debbesi turbare el preceptore quando vede el discepolo inobbediente perchè con quella perturbatione l'accende, ma non debba essere troppa tale perturbatione, perchè lo potrebbe con disperatione confermare nella contumacia; <emph>figlo</emph>: per questo nome dimostra che ogni cosa alla quale lui lo vuole indurre nasce da affectione che gli porta; <emph>tra Beatrice et te</emph>: dimostra che essendo el suo fine andare a Beatrice non è possibile che v'arrivi se non passa per la fiamma la quale lo divide da lei; et certamente essendo Dante cupidissimo di vedere Beatrice, la quale dicemo da principio essere la theologia et la cognitione delle divine chose, non potea quella apprendere se prima non purgava sè del vitio della luxuria come già purgato havea gli altri.</p>
<p>[37-39] <emph>Com'al nome di Tisbe</emph>: Pyrramo et Tisbe furono di Babylonia, bellissimi et di smisurato amore insieme collegati; ma non potendo Pyrramo havere copia della fanciulla si composono di nocte furtivamente uscire della città, et ritrovarsi ove era la sepultura di Nino; intervenne che Tisbe come più percossa dall'amore arrivò prima al luogo che Pyrramo, ma vedendo una lionessa che veniva a bere a una fonte vicina a lei, subito fuggì et nascosesi per paura della fiera. Gli cadde un velo che portava in capo, trovollo la lionessa et stracciollo et insanguinollo perchè poco avanti s'era pasciuta di fiere prese et havea lordo el muso di sangue; venne poco dopo la partita della lionessa Pyrramo, et riconoscendo el velo si persuase che Tisbe fussi divorata, et tanto dolor ne prese, et in tanta disperatione ne venne, che col proprio coltello si ferì di mortal piagha. Tornò Tisbe et vedendolo in tale stato gridando diceva: "Rispondi alla tua Tisbe", el chui nome tanta forza hebbe appresso dell'amante, che benchè fussi oppresso dalla morte pure aperse gli ochi per vedere la chosa tanto amata da sè. Tisbe col medesimo coltello pose fine alla vita et al dolore; et arrogono alla favola che un gelso sotto el quale Pyrramo s'uccise havendo prima le gelse bianche prese colore dal sangue, et dipoi sempre fece le gelse nere. Adunque così si rallegrò Danthe in tanta sua perturbatione al nome di Beatrice, come Pyrramo al nome di Tisbe.</p>
<p>[40-42] <emph>durezza facta solla</emph>: <emph>i.</emph> soffice et non strecta ma rarefacta, et di questo nome <emph>solla</emph> habbiano altrove posta la expositione; <emph>udendo el nome</emph>, <emph>i.</emph> di Beatrice, <emph>che sempre mi rampolla</emph>: <emph>i.</emph> sempre surge, chome diciamo rampollar l'acqua quando surge da terra.</p>
<p>[43-45] <emph>Ond'e' crollò la fronte</emph>, non minacciando ma asseverando, <emph>et dixe: "Come volenci star di qua?"</emph>: quasi dica: habbiamo noi durato tanta fatica et nello scendere allo 'nferno et nel salire al purgatorio per volere rimanere di qua dal luogo che contiene Beatrice?; <emph>indi sorise</emph>, modestamente ride el savio quando vede havere commosso l'huomo non prudente, <emph>chome al fanciul si fa ch'è giunto al pome</emph>: spesso interviene che 'l fanciullo ricusa venire o ubbidire per fuggir fatica, ma se gli è mostro o mela o pera o altro pome va et ubbidisce.</p>
<p>[46-48] <emph>Poi drento al fuocho</emph>: dimostra che prima entrassi nel fuoco Virgilio che Danthe, perchè la ragione exornata di morale philosophia basta a guidare l'huomo alla purgatione, et penitentia de' peccati. Ma niente dimeno è necessario che Statio stia in luogo che non lasci tornare indrieto, anzi lo purga innanzi; il che è maximamente oficio d'intellecto illustrato da cristiana religione.</p></div3>
<div3><head>vv.  49-63</head>
<lg><l>Chome fu' drento, in um bollente vetro</l>
<l>gittato mi sarei per infrescarmi,</l>
<l>tanto era ivi lo 'ncendio sanza metro.</l></lg>
<lg><l>Lo dolce padre mio per confortarmi</l>
<l>pur di Beatrice ragionando andava</l>
<l>dicendo: "Gl'ochi sua già veder parmi".</l></lg>
<lg><l>Guidavaci una voce che cantava</l>
<l>di là, et noi atenti pure a llei</l>
<l>venimmo insino là ove si montava.</l></lg>
<lg><l>"Venite beneditti patris mei"</l>
<l>sonò drento a un lume che lì era,</l>
<l>tal che mi vinse et guardar nol potei.</l></lg>
<lg><l>"Lo sol sen va - soggiunse - et vien la sera;</l>
<l>non v'arestate ma studiate el passo</l>
<l>mentre che l'occidente non s'annera".</l>
</lg>
<p>[49-51] <emph>Come fu' drento</emph>, <emph>i.</emph> nella fiamma, senti' tanto caldo che io <emph>mi sarei gittato nel vetro</emph> che bolle nella fornace perchè harei creduto che quello luogo fussi stato fresco a comparatione della fiamma; adunque vuole inferire quella essere stata arsione smisurata et però dice <emph>incendio sanza metro</emph>, <emph>i.</emph> sanza misura, perchè in greco "metron" significa misura.</p>
<p>[52-54] <emph>El dolce padre</emph>: dimostra che volendo la ragione confortare la sensualità ardente nello incendio della libidine gli ragiona di Beatrice, perchè nessuna chosa è che più spenga l'ardore delle carnali cupidità che è parlare con Beatrice, <emph>i.</emph> delle ragioni colle quali la sacra theologia dimostra ogni carnale piacere essere dannoso alle anime nostre, le quali solamente si debbono pascere della comtemplatione delle cose divine, onde risulta sommo gaudio; <emph>dicendo gli ochi suoi</emph>: gli ochi della theologia sono l'acutissime speculationi investigate da gli acutissimi ingegni de' doctissimi theologi, le quali cose a sè tirono gli animi nostri, come gli ochi di bella donna allectono et attraggono a sè la mente di chi l'ama.</p>
<p>[55-57] <emph>Guidavaci una boce che cantava Di là</emph>: <emph>i.</emph> dalla fiamma; imperochè non v'essendo via nè lume noi facevamo come chi va di nocte che non vedendo la via seguita o voce o suono che sente attenti; <emph>venimo di là</emph> dalla fiamma <emph>insino</emph> alla fine del gyrone dove era la scala che <emph>montava</emph> su, et quivi era uno angelo tanto splendido che raguardandolo mi vinceva et abbagliava la vista in forma che non lo potevo guardare.</p>
<p>[58-60] Da questo angelo uscirono le parole che Matheo evangelista pone che dirà Cristo ne l'ultimo giudicio volgendosi agl'electi dicendo: "venite benedicti patris mei". Allegoricamente nell'uscire dell'ultima purgattione et rimanere absolutamente inmaculato non si può per via di discorso d'intellecto, nè vestigio d'umana ragione, ma solamente si seguita gratia, et essa sola ci trahe di queste ultime fiamme.</p>
<p>[61-63] <emph>Lo sol sen va - soggiunse - et vien la sera</emph>: vassene el dì et vien la nocte; in questo mondo el dì significa el tempo della gratia nel quale possiamo meritare; la nocte è el tempo dopo la morte nel quale le nostre operationi sono di sattisfacimento ma non di merito, perochè in purgatorio sattisfaciamo a' peccati commessi, ma non acquistiamo nè meritiano di nuovo ma giovano loro l'operatione facte in vita, et però finge che in purgatorio non si può montare se non el dì; pone <emph>preterea</emph> che quattro dì et tre nocti consumò in cercare el purgatorio. El primo dì descrive nel canto secondo "Già era el sole nell'orizonte giunto"; el secondo nel canto nono "La concubina di Tithone antico"; el terzo nel canto .xviiii. "Su mi levai"; el quarto nel canto .xxiii. "Et già per gli splendori antelucani", et questo quarto bastò a ricercare el paradiso terrestre; nè fa mentione della nocte che seguì questo dì. Adunque in questo luogo approximandosi la terza nocte la quale antecedeva el quarto giorno l'angelo gli sollecita.</p></div3>
<div3><head>vv.  64-75</head>
<lg><l>Dricta salia la via per entro el saxo</l>
<l>verso tal parte ch'io toglea e raggi</l>
<l>dinanzi ad me del sol che era giù basso.</l></lg>
<lg><l>Et di pochi scaglioni levamo e saggi</l>
<l>che 'l sol colcar, per l'ombra che si spense,</l>
<l>sentimmi drieto et io et li miei saggi.</l></lg>
<lg><l>Et pria che 'n tutte le sua parte inmense</l>
<l>fussi orizonte fatto d'uno aspecto</l>
<l>et nocte havessi tutte sue dispense,</l></lg>
<lg><l>Ciaschuno di noi d'un grado fece lecto,</l>
<l>che la natura del monte ci 'nfranse</l>
<l>la possa del salire più che 'l dilecto.</l>
</lg>
<p>[64-66] Dimostra che la via saliva a dirittura et inverso levante, imperò che essendo el sole in occidente et apparendo l'ombra di chi saliva dinanzi a' suoi occhi, et però dice <emph>verso tal parte ch'io toglievo e raggi Dinanzi a me del sole ch'era già basso</emph>: conobbe el sole essere ito sotto, quando non vide più l'ombra sua. Finge adunque che la salita da questo septimo balzo al paradiso terrestre fussi per una ripa di saxo et in quella fussi scala facta di scarpello la qual salissi per un vallone; sale a levante chi sale allo stato della innocentia, chi sale alla verità, et chi sale alla felicità. Era la salita a dirittura, il che sempre significa virtù come el torto significa vitio; era erta perchè 'l fine de l'huomo è posto in alto nè vi si va sanza salire perochè noi c'eleviamo dalle cose terrene alle celesti; ha gli scaglioni perchè non si va sanza distintione di gradi di virtù, il che già in più luoghi habbiano dimostro, et sono e gradi per forza di scarpello, perchè non sanza difficultà s'acquista tal salita, et sono e gradi in sul masso, perchè l'animo purgato et già confermato et constabilito in essa virtù, ha facto tal fondamento che non può più rovinare in basso.</p>
<p>[67-69] <emph>Et di pochi scaglioni levamo e saggi</emph>: di pochi scaglioni experientia, <emph>i.</emph> pochi scaglioni eravan montati quando senti' el sole colcarsi non perchè lo vedessi, essendomi drieto alle spalle, ma perchè vidi spegnere et venir meno la mia ombra; possiamo ripetere in questo luogo l'allegoria già posta del dì et della nocte nel purgatoro.</p>
<p>[70-72] <emph>Et pria che 'n tutte le sue parti</emph>, pria che <emph>orizonte fussi facto</emph> tutto <emph>d'uno aspecto</emph>, <emph>i.</emph> fussi facto scuro <emph>in tutte le sue inmense</emph>, cioè smisurate, <emph>parte</emph>, et è la sententia prima che 'l giorno fussi in tucto partito.</p>
<p>[73-75] <emph>Ciaschun di noi d'un grado fece lecto</emph>: <emph>i.</emph> ciaschun si pose ad iacere nello scaglione nel quale si ritrovava, perchè la natura del monte la quale è che di nocte non si possa salire, <emph>ci affranse</emph>, <emph>i.</emph> ci ruppe, <emph>la possa</emph>, la potentia, et el <emph>dilecto</emph>, quasi dica: noi potavamo salire, et prendavanne dilecto, ma la nocte ci tolse l'uno et l'altro; non obstante che fussino purgati da ogni macula niente dimeno non era al tucto levata ogni tenebra d'ignorantia, il perchè tanto che passassi la nocte fu necessario posarsi, ma in sul saxo cosa ferma et stabile, et in sul <emph>grado</emph> della scala. Questo significa che se dopo la purgatione ci resta ancora alchuna ignorantia, non può però torci dal nostro proposito nel quale ci siamo stabiliti, et benchè non ci lasci montare, <emph>i.</emph> procedere avanti, ma sia necessario fermarsi, niente di meno non ci rimuove dalla vera via chome intervenne quando Sordello gli menò nella valle; adunque la nocte fece quivi che noi non solamente ci fermassimo, ma ancora declinassimo dalla via; qui solamente ci ferma, ma non ci torce dalla dricta via.</p></div3>
<div3><head>vv.  76-90</head>
<lg><l>Quali si stanno ruminando manse</l>
<l>le capre, state rapide et proterve</l>
<l>sopra le cime innanzi che sien pranse,</l></lg>
<lg><l>Tacite all'ombra mentre che 'l sol ferve,</l>
<l>guardate dal pastor che 'n sulla verga</l>
<l>poggiato s'è et lor di posa serve,</l></lg>
<lg><l>Et quale el mandrian che fuora alberga</l>
<l>lungo 'l peculio et quieto pernocta,</l>
<l>guardando perchè fiera non lo sperga,</l></lg>
<lg><l>Tali eravamo tutti et tre allocta,</l>
<l>io come capra et ei come pastori,</l>
<l>fasciati quinci et quindi dalla grotta.</l></lg>
<lg><l>Poco potea parer lo cielo di fori,</l>
<l>ma per quel poco vedemmo le stelle</l>
<l>di lor solere et più chiare et maggiori.</l>
</lg>
<p>[76-81] Come <emph>le capre</emph> le quali prima erono rapaci et sanza alchuno riguardo nel pascere quando hanno pasciuto venendo el mezo dì si riducono <emph>all'ombra</emph>, et quivi <emph>manse</emph>, cioè mansuete, <emph>si stanno ruminando</emph>, rugumando, et el <emph>pastore appoggiato</emph> alla sua <emph>verga</emph> le guarda.</p>
<p>[82-87] O veramente come <emph>el mandriano</emph>, <emph>i.</emph> el pastore della mandria, <emph>pernocta</emph>, <emph>i.</emph> alberga la nocte, <emph>lungo</emph> la mandria guardandola dalle fiere che non la scaccino, <emph>Tali eravamo</emph> noi <emph>tre</emph>, <emph>io capra</emph> perchè ero guardato, essi <emph>pastori</emph> perchè mi guardavono. Dimostra che la sensualità posta tra questi due poeti è sempre sicura dallo 'ncorso d'ogni fiera, <emph>i.</emph> dal vitio.</p>
<p>[88-90] <emph>Poco potea parere el ciel di fora</emph>: la sententia è questa che loro erono sì nella profondità del vallone che non poteano vedere altra parte del cielo che quella che haveano sopra capo, ma pure in quella vedevono <emph>le stelle et maggiori et più chiare di loro solere</emph>, <emph>i.</emph> che non soleano vedersi ne' luoghi più bassi perochè le cose celesti tanto più appariscono maggiori quanto più eleviamo la mente a quelle.</p></div3>
<div3><head>vv.  91-105</head>
<lg><l>Sì ammirando et rimirando quelle</l>
<l>mi prese el sonno, e 'l sogno che sovente</l>
<l>anzi che 'l facto sia sa le novelle.</l></lg>
<lg><l>Nell'ora credo che dell'oriente</l>
<l>prima raggiò nel monte Citharea</l>
<l>che di foco d'amor par sempre ardente,</l></lg>
<lg><l>Giovane et bella in sogno mi parea</l>
<l>donna veder andar per una landa</l>
<l>cogliendo fiori, et cantando dicea:</l></lg>
<lg><l>"Sappia qualunche el mio nome domanda</l>
<l>ch'io mi son Lya, et vo movendo intorno</l>
<l>le belle mani a farmi una ghyrlanda.</l></lg>
<lg><l>Qui per piacermi allo spechio m'addorno.</l>
<l>ma mia suora Rachel mai non si smaga</l>
<l>dal suo miraglio, et siede tucto 'l giorno.</l></lg>
<lg><l>Ell'è co suo begli occhi veder vaga</l>
<l>chom'io dell'addornarmi con le mani;</l>
<l>lei el veder et me l'oprare appagha".</l>
</lg>
<p>[91-93] Finge in questo luogo l'auctore che in mentre che con maraviglia ragguardava le stelle, a un medesimo tempo fu preso dal <emph>sonno</emph> et dal <emph>sogno</emph> el quale gl'annuntiò quello che 'l dì seguente dovea vedere; <emph>che sovente</emph>, el quale sogno spesse volte <emph>sa le novelle</emph>, ha l'annuntio.</p>
<p>[94-96] Dipoi descrive el tempo nel quale hebbe tal visione dicendo che fu nella prima hora <emph>che Citharea raggiò</emph>, <emph>i.</emph> risplende nell'oriente, <emph>i.</emph> nel tempo che Venere poco avanti al sole nasce in oriente.</p>
<p>[97-105] La cagione perchè Venere sia o previa o subsequente com poco intervallo al sole è già scripta, dipoi dimostra che la visione fu, che gli pare che una <emph>giovane et bella donna</emph> andassi <emph>per una landa</emph>, per un prato, la qual dicea "io sono Lya la quale vo movendo le mani intorno et exercitandole per farmi ghyrlanda et addornomi allo specchio". Perchè nella prima cantica quando accadde dimostramo come per Lya s'intende la vita activa et per Rachel la contemplativa, non ripeterò al presente quello che già è decto, ma in questo luogo stimo ponga Lya per dinotare che l'huomo già purgato da' vitii s'exerciti nel paradiso terrestre, cioè nella mortale vita, nella vita activa, secondo le virtù civili, et secondo la christiana religione, in forma che essendo stato buono cittadino in questa Hierusalem città terrena, possiamo salire a Hierusalem città superna dove non è Lya ma Rachel, <emph>i.</emph> la vita contemplativa, per la quale con cervarii et aquilini ochi potremo nel primo fonte et spechio vedere et conoscere et intendere la somma verità, et intendendola fruirla; induce adunque e Lya la quale exercita <emph>le mani</emph>, <emph>i.</emph> si travaglia nelle operationi, perchè la virtù activa consiste in quelle, et el suo fine è el giusto, et Rachele exercita <emph>gli occhi</emph>, perchè è tucta posta nella cognitione. Nè è da pretermettere che pone questo paradiso per lo stato della innocentia, il perchè non si può trovare se non dopo el purgatorio, <emph>preterea</emph> non si discorda da molti theologi e quali lo pongono ne' monti. Che questo paradiso sia si dimostra pel <emph>Genesi</emph>: "plantaverat autem Dominus paradisum voluptatis in principio in quo posuit hominem quem formaverat; produxitque Dominus Deus de humo omnem lignum pulchrum visu et ad vescendu suave lignum etiam vite in medio paradisi, lignumque scientie boni et mali". Et rectamente pone la vita activa in questo paradeso, perchè poco disotto dice: "tulit ergo Dominus Deus hominem et posuit eum in paradiso voluptatis ut operaretur, et custodiret illum". Pose adunque Dio l'huomo perchè operassi et exercitassi alla custodia di quello, il che è proprio oficio della vita activa, per la qual cosa meritamente muove le mani Lya per questo prato et hornasi di fiori e quali sono begli et producano fructo. Sono e fiori le virtù delle quali nessuna cosa è più bella, nè produce miglior fructo. Alchuni comentatori del <emph>Genesi</emph> vogliono che 'l monte del purgatorio s'innalzassi insino al cerchio della luna. Ugo da san Victore scrive che e santi huomini vogliono che questo paradiso sia nelle parti orientali, et luogo sì alto che l'acque del diluvio non vi potessino arrivare; l'Aquinate scrive che el paradiso è nella dextra parte d'oriente quando Aristotele nel libro <emph>De celo et mundo</emph> pone che la dextra sia sempre più nobile che la sinistra. Et aggiugne che è separata da noi per alchuni impedimenti o di monti o di mari o di regione inhabitabili pel caldo. El <emph>Genesi</emph> vi pone un fiume, el quale lo bagni, et questo dipoi si divide in quattro, el primo Phison, el quale circunda tucta la regione decta Evilath dove nasce l'oro, et truovasi el bdelio et la pietra decta onychina; el secondo è Gyon, el quale circunda l'Ethiopia; et tertio è Tygris, che viene a gli Assyrii; el quarto è Euphrate.</p></div3>
<div3><head>vv.  109-123</head>
<lg><l>Et già per gli splendori antelucani,</l>
<l>che tanto a' peregrini surgono più grati</l>
<l>quanto, tornando, albergan men lontani,</l></lg>
<lg><l>Le tenebre surgean da tucti e lati,</l>
<l>e 'l sonno mio con esse, ond'io leva'mi</l>
<l>vedendo e gran maestri già levati.</l></lg>
<lg><l>"Quel dolce pomo che per tanti rami</l>
<l>cercando va la cura de' mortali,</l>
<l>oggi porrà in pace le tue fami".</l></lg>
<lg><l>Virgilio inverso me queste cotali</l>
<l>parole usò, et mai non furno strenne</l>
<l>che fusser di piacere a queste equali.</l></lg>
<lg><l>Tanto voler sopra voler mi venne</l>
<l>dell'esser su, ch'a ogni passo poi</l>
<l>al volo mi senti' crescer le penne.</l>
</lg>
<p>[109-114] Discrive l'avenimento del giorno dicendo che <emph>per gli splendori antelucani</emph>, <emph>i.</emph> per lo splendore che apparisce innanzi che la luce del sole demonti, la nocte che fa tenebre fuggiva da ogni parte del cielo, et a un tracto se n'andava la nocte et il sogno mio co quella; <emph>vedendo e gran maestri già levati</emph>: a dinotare che chome nelle cose voluptuose et terrene el senso si desta innanzi alla ragione così per l'opposito nelle cose virtuose la ragione precede.</p>
<p>[115-117] <emph>Quel dolce pomo</emph>: induce che Virgilio gli predice la sua felicità et sommo bene et per translatione lo chiama <emph>dolce pomo</emph>, imperochè come el cultore degli alberi diriza ogni sua opera et fatica et industria all'ultimo fine che è el fructo dell'albero, così gli huomini per niente altro s'affaticano se non per arrivare al sommo bene, onde la vita humana et civile "habet officia et fines". Chiamalo <emph>dolce</emph> perchè niente è più soave che conseguire el fine che ci propognamo, pel quale acquistare sopportiamo molto amaro; non è addunque quel pome che gustò Eva, el quale fu dolce al gusto et alla salute amaro, ma è un dolce dopo 'l quale mai nasce alchuno amaro; <emph>per tanti rami</emph>: <emph>i.</emph> per tante vie, le quali così sono molte come nel regno del padre etherno sono molte mansioni; <emph>porrà in pace le tuo fami</emph>: <emph>i.</emph> satieralle; et questa differentia è tra la felicità humana et l'etherna, che l'humana perchè è finita non può satiare l'animo che è infinito; ma satialo Idio bene infinito.</p>
<p>[118-123] <emph>et mai non furno strenne</emph>: <emph>i.</emph> doni, strenne in lingua lombarda significano mancie; vuole adunque inferire che nessuna novella et annuntiatione decte mai ad alchuno tanto piacere quanto a me queste, il perchè alla prima sua voglia del salire tanto s'accrebbe che a ogni passo si sentiva <emph>crescere le penne</emph>, <emph>i.</emph> le virtù.</p></div3>
<div3><head>vv.  124-142</head>
<lg><l>Chome la scala tuta sotto noi</l>
<l>fu corsa et fummo in sul grado superno,</l>
<l>in me fichò Virgilio gli occhi suoi</l></lg>
<lg><l>Et dixe: "El tenporal fuoco e l'eterno</l>
<l>veduto hai figlo, et se' venuto in parte</l>
<l>dov'io per me più oltre non discerno.</l></lg>
<lg><l>Tracto t'ho qui con ingegno et con arte;</l>
<l>lo tuo piacere omai prendi per duce,</l>
<l>fuor se' dell'erte vie, fuor se' dell'arcte.</l></lg>
<lg><l>Vedi 'l sole che 'n la fronte ti riluce,</l>
<l>vedi l'herbetta e fiori et gl'albuscegli</l>
<l>che qui la terra sol da sè produce.</l></lg>
<lg><l>Mentre che vengon lieti gli occhi belli</l>
<l>che lacrimando a te venne 'n inferno,</l>
<l>seder ti puoi et puoi andar tra elli.</l></lg>
<lg><l>Non aspectar mie dire più nè mie cenno.</l>
<l>Libero dricto et sano è tuo arbitrio,</l>
<l>et fallo fora non fare a suo senno.</l></lg>
<lg><l>Perch'io te sopra te corono et mitrio".</l>
</lg>
<p>[124-126] Salirno la scala la qual monta dal septimo gyrone al paradiso terrestre, et in questo modo habbiamo veduto che Danthe scendendo allo 'nferno, <emph>i.</emph> cognitione de' vitii, et salendo al purgatorio, <emph>i.</emph> purgandosi da quegli, è venuto al paradiso terrestre, pel quale intendiamo lo stato della innocentia. Hora tornando al testo <emph>Come la scala</emph>, che sale dal settimo gyrone al paradiso terrestre, <emph>fu corsa sotto noi</emph>, la salimo, <emph>et fummo in sul grado superno</emph> et sovrano, <emph>Virgilio ficcò gli occhi suoi in me</emph>, <emph>i.</emph> fiso mi riguardò; il che dinota che la ragione si fermò nella sensualità et quella illustrò et illuminò della sua luce, in forma che per l'advenire non fa mestiero che Virgilio guidi Danthe, <emph>i.</emph> che l'appetito aspecti esser guidato dalla ragione, imperò che essendo unito con quella può andare per se medesimo et non può errare la via, perchè il lume della ragione el quale in lui risplende gli manifesta el bene et el male; il perchè possiamo dire che l'appetito nell'huomo è in varii modi, imperochè alchuna volta è al tucto repugnante alla ragione, alchuna volta l'ubbidisce quasi constrecto, alchuna volta benchè volentieri, nientedimeno spesso declina et vacilla; ma quando dopo l'habito facto della virtù è unito al tutto coll'intellecto et da quello et dalla divina gratia illustrato, et quasi confermato in gratia, non ha altra guida che el suo libero arbitrio et quello optimamente lo conduce.</p>
<p>[127-129] Hora tornando alla expositione del presente texto, finge optimamente che Virgilio gli dice havergli mostro <emph>el fuoco temporale</emph>, che è in purgatorio dove le pene sono in tempo, <emph>et l'etherno</emph>, et questo è nello 'nferno dove e supplicii sono etherni; imperochè queste due cose, cioè la cognitione de' vitii de' quali chi fa habito rimane in etherna miseria, et la purgatione che da quegli ci può mondare, et può cognoscere l'huomo per ragioni naturali et scientia philosophica significata per Virgilio. Ma non può Virgilio mostrargli più avanti perchè quello che segue, et del paradiso terrestre et della beatitudine et della divinità, non basta naturale doctrina, ma guidaci la sancta theologia più con fede che con naturale ragione, adunque rectamente dice Virgilio <emph>et se' venuto in parte Dove io per me più oltre non discerno</emph>: quasi dica che benchè a tali cognitione sia necessario la naturale ragione, nientedimeno essa per se medesima non può sanza la theologia procedere.</p>
<p>[130-132] <emph>Tracto t'ho qui</emph>: ben dixe <emph>tracto</emph>, <emph>i.</emph> tirato, imperochè alla speculatione delle gran cose l'appetito non viene per se medesimo se non è tirato dalla ragione <emph>con ingegno et con arte</emph>: qualunche cosa l'huomo intende è o per <emph>ingegno</emph> naturale, onde noi dician conoscere, o <emph>arte</emph>, <emph>i.</emph> doctrina, onde diciamo imparare; <emph>lo tuo piacere homai prendi per duce</emph>: innanzi alla purgatione e nostri piaceri et voluptà vengono dallo amore delle cose terrene; qualunque quegli seguita va a somma miseria; ma dopo l'animo purgato perchè nessuno piacere resta se non delle cose veramente buone perchè sono etherne et divine, chi quelle seguita veramente è beato; <emph>fuor se' dell'erte vie e fuor se' dell'arcte</emph>: <emph>i.</emph> delle strecte vie perchè entrato nel terzo genere delle virtù dell'animo già purgato, nel quale non solamente non è difficile vivere secondo la virtù, ma è somma voluptà.</p>
<p>[133-135] <emph>Vedi 'l sole che 'n la fronte ti riluce</emph>: perchè già era levato 'l sole et riguardando lui l'oriente e razi gli ferivano nella fronte, et <emph>allegorice</emph> essendo già mondo da' peccati cominciava a risplendere in lui la divina gratia et la verità delle cose, la quale gli riluceva nella fronte perchè già havea illuminati tucti e sensi interiori; <emph>vedi l'herbecta e fiori et gli albuscegli</emph>: discrive la Bibbia et el paradiso terrestre produrre per se medesimo et per virtù messa da Dio in quella terra, ogni herba et albero sanza seme o cultura alcuna, et <emph>re vera</emph> quando l'animo è ridocto a stato d'innocentia per se medesimo produce viridità d'<emph>herba</emph>, <emph>i.</emph> somma speranza di beatitudine, et <emph>fiori</emph>, <emph>i.</emph> bellezze d'honestà, et <emph>albusegli</emph>, <emph>i.</emph> optimi fructi, di sue operationi.</p>
<p>[136-138] <emph>Mentre che lieti vengono</emph>: la sententia è: tu hai arbitrio di sedere o d'andare tra fiori mentre che Beatrice viene, la quale <emph>venne in inferno</emph> cogli ochi lacrimosi temendo che essendo tu smarrito non ti perdessi, ma al presente si cura di tua salvatione; harà <emph>gli occhi lieti</emph>: et certo tucte le theologice scripture che parlano contro a' peccatori gli dinuntiano male et per l'opposito dimostrano somma letitia agli animi purgati.</p>
<p>[139-142] <emph>Non aspettar mio dir più</emph>: quando l'appetito non è ancora congiunto colla ragione debba aspectare e precepti di quella; ma quando è congiunto et opera rectamente per sè ogni cosa, <emph>tuo arbitrio è libero</emph>: benchè in ciaschuno sia libero arbitrio nientedimeno dove la sensualità è repugnante alla ragione tale libertà è assai obscurata, et quasi l'appetito diventa tyranno, ma nell'animo purgato et mondo di peccati è vera libertà dell'arbitrio perchè è recta, <emph>i.</emph> non torce dalla vera via, et è <emph>sano</emph> perchè non oppresso da alchuna non honesta cupidità; il perchè tale animo non ha bisogno di chi lo regga; <emph>et fallo fora non fare a tuo senno</emph>: certamente quando l'appetito è congiunto colla ragione sarebbe errore che lui non facessi quanto desidera; <emph>perch'io te sopra te corono</emph>, <emph>i.</emph> ti fo re di te medesimo, <emph>et mitrioti</emph>, pongho la mitera de pastore, perchè se' tale che per te medesimo ti reggerai, et per te medesimo ti guarderai.
</p></div3></div2>
<div2><head>XXVIII</head>
<argument><p>CANTO XXVIII DELLA SECONDA CANTICA DI DANTHE</p></argument>
<div3><head>vv.  1-21</head>
<lg><l>Vago già di cercare drento et dintorno</l>
<l>la divina foresta spessa et viva</l>
<l>ch'a gli occhi temperava el nuovo giorno,</l></lg>
<lg><l>Sanza più aspectar lasciai la riva</l>
<l>prendendo la campagna lento lento</l>
<l>su per lo solo che d'ogni parte uliva.</l></lg>
<lg><l>Un'aura dolce, sanza mutamento</l>
<l>havere in sè, mi feria per la fronte</l>
<l>non di più colpo che soave vento,</l></lg>
<lg><l>Per chui le fronde tremolando prompte</l>
<l>tucte quante piegavono alla parte</l>
<l>u' la prima ombra gitta el sancto monte;</l></lg>
<lg><l>Non però da loro esser dricto sparte</l>
<l>tanto che gli ugellecti per le cime</l>
<l>lasciasser d'operare ogni loro arte;</l></lg>
<lg><l>Ma con piena letitia l'hore prime</l>
<l>cantando risedevan tra le foglie,</l>
<l>che tenevan bordone alle suo rime,</l></lg>
<lg><l>Tal qual di ramo in ramo si raccogle</l>
<l>per la pineta in sul lito di Chiassi</l>
<l>quando Eolo scilocco fuor disoglie.</l>
</lg>
<p>Era già Danthe arrivato dall'ultimo gyrone del purgatorio al paradiso terrestre, el quale e theologi chiamono <emph>delitiarum</emph>, <emph>i.</emph> de' dilecti, et el quale come habbiamo decto pone per lo stato della innocentia, et truova in esso Lya la quale è interpetrata per la vita activa, et dimostra che purgato che è l'huomo si debba exercitare nelle virtù morali active secondo e cristiani precepti, onde ne seguita quella felicità che può esser nella vita activa, acciò che exercitato in tal vita chome cittadino di questa Hierusalem inferiore, possa salire a contemplare Hierusalem città celeste; il che sarà la materia della terza cantica. Et per questo ne' sequenti canti porrà el principio della nuova chiesa fondata nella evangelicha legge et significata prima nella antica legge mosaica, et nella synagoga de' Giudei. Discrive prima la verzura soavissima dell'herbe et degli alberi, et la suavità de' fiori, et el dilectevole vento, et la dolcissima melodia degl'uccegli. Dimostrando per l'erbe et pei fiori la indubitata speranza, che dopo quello stato d'innocentia saranno al vero paradiso, et pel vento leggieri et sanza mutamento, el moto tranquillo et ordinato nelle sancte operationi nelle quali nessuna perturbatione può nascere, et andava a lenti passi perchè ogni nostra &lt;...&gt; pensata et considerata con buona maturità, et non inconsiderata et con troppa velocità precipitata. Andava adunque perchè mai dobbiamo cessare dalle buone operationi, ma andava a lenti passi, <emph>i.</emph> con matura consideratione, dopo questo descrive Mathelda della quale diremo nel luogo suo, la qual domanda qual cagione produca in quel luogo el vento et el fiume.</p>
<p>[1-3] <emph>Vago già di cercare drento et dintorno</emph>: era adunque cupido di cercare <emph>la divina foresta</emph>, <emph>i.</emph> la vera vita activa, <emph>dentro</emph>, quasi dica: la sua propria essentia, <emph>et dintorno</emph>, il che dinota le circumstantie. Voleva adunque cercare el paradiso per lo mezo, et in giro, <emph>i.</emph> per le extremità. Dimostramo nel principio della prima cantica che ritrovarsi Danthe nella selva obscura niente altro significava se non la molesta prigione del corpo, nella quale l'anima rinchiusa per contagione di quello contrahe diverse colpe et machiasi di diversi peccati. Onde poneva quella obschura et piena di fiere che impedivono andare dove era el sole; hora perchè pone che dopo la cognitione de' peccati è salito per tucti e gradi del purgatorio, <emph>i.</emph> è purgato da ogni vitio, et già e sensi et l'appetito, el quale per la contagione del corpo prima era rebelle alla ragione, a quella è sì unito che quasi è diventato una medesima cosa con quella, conviene che la selva, la quale prima era spinosa obschura et ripiena di fiere, sia diventata amena et dilectevole, piena di lumi, piena di fiori, il che dinota virtù, delle quali escono optimi fructi; el fiore da principio ha suavità di belleza et d'odore et infine produce optimo fructo; <emph>la divina foresta</emph>: <emph>i.</emph> la divina selva facta per habitatione degl'huomini con ogni belleza contraria a quella che è descripta nello 'nferno; <emph>spessa</emph>: d'alberi et herba, <emph>et viva</emph>, di lumi, <emph>ch'a gli ochi temperava el nuovo giorno</emph>: la verzura degli alberi et dell'herbe contemparavano sì lo splendore del sole già nato, imperochè già era el quarto giorno, che gli ochi miei lo poteano sopportare; il che non significa altro se non che le virtù dell'huomo costituto in stato d'innocentia nella vita activa fanno capace lo 'ntellecto suo dal divino lume.</p>
<p>[4-6] <emph>Sanza più aspectare</emph>, nè tempo nè guida, <emph>lasciai la riva</emph>, <emph>i.</emph> l'extremità, et comincia a entrare nel mezo come può fare chi per se medesimo è sufficiente, <emph>prendendo la campagna</emph>, quasi lata et spatiosa contemplatione, <emph>lento lento</emph>, a dimostrare che chi vuol prendere alchuna doctrina debbe procedere a lento passo, <emph>su per lo solo</emph>, <emph>i.</emph> su pel terreno, <emph>che</emph>, <emph>i.</emph> el quale, <emph>uliva</emph>: gittava odore per l'erbe et pe' fiori, di che era vestito; et certo l'operationi dell'animo già purgato gittavano optimo odore pertucto.</p>
<p>[7-9] <emph>Un'aura dolce</emph>: dalle parti orientali nasceva, <emph>aura</emph>, <emph>i.</emph> soave et temperato vento. Questa è la buona volontà inspirata da Dio, questa era come vento temperato, imperochè la volontà che si muove alle buone operationi è sempre temperata, et non è impetuosa, chome sono le sfrenate cupidità.</p>
<p>[10-12] Viene adunque da oriente, <emph>i.</emph> da Dio, la volontà dricta nel bene, et piega tal vento le foglie in occidente, <emph>i.</emph> nelle chose mondane, imperochè la vita activa è nella prudente giusta franca et temperata administratione de' beni caduchi; nè basta questa vita activa, se non quanto basta questa mortale vita; ma la contemplativa è etherna, perchè è nelle cose etherne et celesti. Il perchè la verità nello evangelio dixe: "Maria autem optimam partem elegit que non auferetur ab ea".</p>
<p>[13-15] <emph>Non però d'altro esser dricto o sparte</emph>: non si piegono però dalla loro dirictura tanto che gl'uccegli che sono per le cime lascino el cantare; questo dinota che benchè l'operationi nella vita activa si piegono all'administratione del corpo, niente dimeno non si partano da quegli gl'uccegli che cantano, <emph>i.</emph> non cessa per questo l'huomo che del continuo non renda gratie a Dio.</p>
<p>[16-18] <emph>Ma cantano l'ore prime</emph>, <emph>i.</emph> e versi che cantano la mattina, <emph>tra le fogle</emph>, imperochè niente ci vieta che tra le fogle, <emph>i.</emph> tra le cure et operationi civili, non possiamo lodare Idio, <emph>che tenean bordone</emph>: <emph>i.</emph> tinore; era sì suave el mormorio dell'aura, la quale percotea nelle frondi, che facea tenore al canto degl'uccegli; perchè e movimenti dell'animo già purgato sono sanza perturbatione. Et aiutono nel cantare le divine lode.</p>
<p>[19-21] <emph>Tal qual</emph>: tale era quel dolce mormorio in quella selva quale è nella pineta di Ravenna, dove è <emph>Chiassi</emph>, terra propinqua a Ravenna, in sul lito dove Iustiniano imperadore edificò la chiesa di sancto Apolinare, la qual terra dipoi Leoprando assediando Ravenna distrusse.</p></div3>
<div3><head>vv.  22-33</head>
<lg><l>Già m'havean trasportati e lenti passi</l>
<l>drento alla selva antica tanto, ch'io</l>
<l>non potea riveder dond'io m'entrassi.</l></lg>
<lg><l>Et ecco più andar mi tolse un rio</l>
<l>ch'a man sinistra con sue piccol'onde</l>
<l>piegava l'herba che 'n sua ripa uscio.</l></lg>
<lg><l>Tucte l'acque che son di qua più monde</l>
<l>parrieno havere in sè mixtura alchuna</l>
<l>verso di quella, che nulla nasconde,</l></lg>
<lg><l>Advegna che si muova bruna bruna</l>
<l>sotto l'ombra perpetua, che mai</l>
<l>raggiar non lascia sole ivi nè luna.</l>
</lg>
<p>[22-24] Benchè fussino stati <emph>lenti</emph> e suoi <emph>passi</emph> nientedimeno l'<emph>havevano trasportato</emph> tanto tra la <emph>selva anticha</emph> che non rivedeva donde fussi entrato, et ben dixe <emph>anticha</emph>, perchè el paradiso terrestre fu facto da Dio nel principio del mondo; <emph>preterea</emph> pigliandosi per lo stato della innocentia nessuno stato è più antico nell'anime perchè in quello fu creato da Dio; <emph>non potea riveder dond'io m'entrassi</emph>: entrò l'huomo nello stato della innocentia subito che fu creato, et di questo ingresso non ci possiamo ricordare, perchè nessuno si ricorda dell'entrata che fa l'anima nel corpo, onde et nella prima cantica dixe "io non so ben ridir chom'io v'entrai".</p>
<p>[25-27] <emph>Et ecco più andare mi tolse un rio</emph>: chome la sacra scriptura pone che del paradiso terrestre esce d'un medesimo fonte Euphrate et Tygre, così el poeta finge che da la parte orientale di questo paradiso et d'un medesimo fonte escono duo fiumi, Lethe et Eunoe. Lethe, del quale al presente fa mentione, corre <emph>ad mano sinistra</emph>. Questo nome Lethe significa oblivione; et chi dal purgatorio sale allo stato della innocentia bee di questa acqua della qual beendo dimentica tucti e peccati; imperochè entra nella tertia spetie delle virtà che sono dell'animo già purgato per le quali non combatte più co' vitii chome facea nelle virtù purgatorie, ma fa tale habito delle virtù che dimentica e vitii, onde dixe Iuvenale: "nesciat irasci cupiat nihil". Et per questo finge che corra a sinistra, che significa cosa vitiosa, portando via la memoria del male. L'altro chiama Eunoe, <emph>i.</emph> buona mente, perchè niente gli viene alla memoria se non el bene et la virtù; il che è cagione che dallo stato della innocentia saglia alla contemplatione delle cose divine.</p>
<p>[28-30] <emph>Tucte l'acque</emph>: la sententia di questo ternario è che l'acqua di Lethe è più chiara che acqua che sia in questo mondo di qua; il che significa che l'anima la quale nello stato della innocentia è sì assuefacta alla virtù, che non che vinca el vitio ma lo dimentica, è purissima.</p>
<p>[31-33] <emph>Advegna che si muova bruna</emph>: è chiarissima l'acqua di Lethe, ma perchè corre sotto l'ombra assidua degli alberi del paradiso, e quali non lasciano trapassare razi nè di sole nè di luna, pare bruna; possiamo dire che tale obrivione ci lieva sì le perturbationi che nelle cose prospere mondane c'insuperbiscono nè ci fanno elati, nè ancora le miserie c'impediscono che non operiamo bene. Il che expresse <emph>etiam</emph> el psalmista dicendo: "per diem sol non uret te, neque luna per noctem", dove piglia el sol del dì per l'ardenti cupidità nella prospera fortuna, et la luna della nocte per le passioni, che ci abbruciano la mente nelle adversità.</p></div3>
<div3><head>vv.  34-42</head>
<lg><l>Co' piè ristecti et con gli ochi passai</l>
<l>di là dal fiumicel, per admirare</l>
<l>la gran variation de' freschi mai;</l></lg>
<lg><l>E llà m'apparve, sì chome appare</l>
<l>subitamente chosa che disvia</l>
<l>per maravigla tucto altro pensare,</l></lg>
<lg><l>Una donna solecta che si gìa</l>
<l>cantando et scegliendo fior da fiore</l>
<l>onde era picta tucta la sua via.</l>
</lg>
<p>[34-36] Giunto al fiume <emph>ristecte co' piedi</emph>, perchè col corpo non andò più avanti, ma <emph>cogli ochi</emph>, cioè con la vista, passò el fiume perchè fu tirato dalla varietà <emph>de' freschi mai</emph>, imperochè con sommo stupore ragguardava la varia copia degli alberi che quivi erono, et questi chiama <emph>mai</emph>, perchè così chiama el toscano e verdi rami che per antica consuetudine nel primo giorno di maggio appichiamo alle finestre; et allegoricamente ristette giunto al fiume, imperochè non potea passare alla vita activa et all'operationi virtuose se prima non beeva Lethe, <emph>i.</emph> non si confermava sì negli atti virtuosi, che non solamente vincessi ogni vitio, ma anchora lo dimenticassi. Et nientedimeno benchè non potessi anchora passare, <emph>i.</emph> operare, nelle operationi virtuose per la ragione decta, nientedimeno gl'ochi passorono con lor vista perchè potea cominciare a considerare quali quelle fussino. Et non sanza cagione vedeva variatione di <emph>freschi mai</emph>, imperò che la vita activa ha varie et diverse actioni, le quali distraggono l'animo in molte parti, onde el vangelio el quale pone Matheo per questa vita activa dixe: "Martha Martha, solicita es et turbaris erga plurima".</p>
<p>[37-39] <emph>Et là</emph>, cioè di là dal fiume, <emph>m'apparve</emph> una donna in quella forma che suole apparire di subito alchuna <emph>chosa</emph>, la quale dia tanta maraviglia <emph>che disvia</emph> dalla mente nostra ogni altro pensamento.</p>
<p>[40-42] Questa se n'andava sola <emph>cantando</emph> per una via piena di fiori et lei sceglieva <emph>fior da fiore</emph>. Per questa donna intende la vita activa et chiamala Mathelda, da Mathelda contessa, femina di somma nobilità et di grandissime virtù nell'administratione. Costei fu figliuola di Beatrice, questa fu figliuola dello 'mperadore di Constantinopoli, la quale presa dallo amore d'un signore italiano della casa di Canosa, lo seguitò in Italia di nascoso al padre; ma finalmente la dotò lo 'mperadore di più terre in Italia et <emph>maxime</emph> del Patrimonio. Di costoro nacque Mathelda femina d'honestissimi costumi et di grande animo et prudentia nell'administrare la signoria, et di somma religione; il perchè decte grande aiuto al papa contro allo 'mperadore. Dotò molte chiese, et <emph>maxime</emph> el duomo di Pisa apresso el quale fu seppellita nell'anno Millesimo sexagesimo nella sepultura di Beatrice sua madre. Edificò molte chiese et finalmente la signoria sua, la quale hoggi chiamano el Patrimonio, offerse alla chiesa di san Piero di Roma. Adunque el nostro poeta come al principio del purgatorio prepone Catone chome huomo amantissimo della libertà, così in questo principio del paradiso delle delitie, nel quale constituisce la vita activa, finge trovare Mathelda, la quale in quella congiunse le virtù civile con la vera religione cristiana. Pone che sia sola non perchè la vita activa sia in solitudine, ma per dimostrare che ancora in questa è di bisogno assidua meditatione et canta il che dimostra le eloquentia colla quale e savi persuadono le buone operationi, et dissuade le ree a quegli che loro governono, et scegle <emph>fiore da fiore</emph>: tra molte operationi le quali vengono nella vita activa scegle quelle che sono con più virtù.</p></div3>
<div3><head>vv.  43-60</head>
<lg><l>"De, bella donna, ch'a' raggi d'amore</l>
<l>ti scaldi, s'io vo' credere a' sembianti</l>
<l>che sogliono esser testimonio del core,</l></lg>
<lg><l>Vegnati voglia di traerti avanti</l>
<l>- dix'io a lle' - verso questa rivera,</l>
<l>tanto ch'io possa intender che tu canti.</l></lg>
<lg><l>Tu mi fai rimembrare dove et quale era</l>
<l>Proserpina nel tempo che perdette</l>
<l>la madre lei et ella primavera".</l></lg>
<lg><l>Chome si volge, colle piante strette</l>
<l>a terra et intra sè, donna che balli,</l>
<l>et piede innanz'a piede apena mette,</l></lg>
<lg><l>Volses'in su' vermigli et in su' gialli</l>
<l>fioretti verso me, non altrimenti</l>
<l>che vergine che gli ochi honesti avalli,</l></lg>
<lg><l>Et fece e prieghi miei esser contenti</l>
<l>sè appressando, sì che 'l dolce sono</l>
<l>venia ad me co' suoi intendimenti.</l>
</lg>
<p>[43-45] <emph>De, bella donna</emph>: queste sono le parole che Danthe usò inverso la donna per persuadergli che essa s'accostassi tanto al rio che lui potessi intendere quello cantava. Capta adunque benivolentia usando questa dictione <emph>de</emph>, et chiamandola <emph>bella</emph>, et certamente l'operationi civili facte con virtù sono belle, et aggiugne <emph>la quale ti scaldi a' raggi d'amore</emph>: nè può essere altrimenti, imperochè la vita activa pigla molte faccende per la patria pe' parenti per gli amici et finalmente per tucti gl'huomini; et nessuno vorrebbe affaticarsi per altri se non fussi riscaldato dal fuoco et da' razi dell'amore et carità: "caritas n. non querit que sua sunt"; <emph>s'i' vo' credere a' sembianti</emph>: non poteva Danthe sapere se questa donna era accesa di fiamme d'amore havendola pur hora veduta, ma giudicavala <emph>a' sembianti</emph>, <emph>i.</emph> a ccerti acti et gesti, e quali haveano in sè segno et similitudine d'amore. Et questi gesti sono el più delle volte certi et indubitati segni dell'animo.</p>
<p>[46-48] <emph>Vegnati</emph>: pone la sua domanda che è che ella s'accosti tanto alla riva del fiume che esso possa intendere quello che essa canti.</p>
<p>[49-51] <emph>Tu mi fai ricordare dove era</emph> prima <emph>Proserpina</emph>: già è stato discripto da noi el rapto di Proserpina, la quale essendo in Sicilia in prato amenissimo, et molto hornato d'herbe et di fiori, fu rapita da Plutone, et condocta allo 'nferno, in forma che la madre perdè lei, et lei e fiori. Dimostra adunque el prato dove era Mathelda essere simile a quello che Ovidio discrive dove fu rapita Proserpina.</p>
<p>[52-54] <emph>Come si volge</emph>: dimostra che la donna con quella dextreza si volse inverso di lui che si suol volger <emph>colle piante strecte A terra et intra sè</emph>, perchè apena lieva el piè di terra et apena si muove del luogo la donna quando danza.</p>
<p>[55-57] <emph>vermigli et gialli</emph>: pone e colori de' fiori vermigli, a dinotare, che gli acti virtuosi nella vita activa debbono essere pieni di fuoco, <emph>i.</emph> di carità, il che dinota el colore vermiglio, et puri da ogni machia vitiosa, il che dinota el giallo, el quale è colore d'oro metallo purissimo.</p>
<p>[58-60] <emph>Et fece e prieghi miei esser contento</emph>: perchè mi s'appressò tanto che non solamente udivo el suono delle parole, ma scorgevo la sententia di quelle.</p></div3>
<div3><head>vv.  64-75</head>
<lg><l>Tosto che fu là dove l'erbe sono</l>
<l>bagnate già dall'onde del bel fiume,</l>
<l>di levar gli ochi suoi mi fece dono.</l></lg>
<lg><l>Non credo che splendesi tanto lume</l>
<l>sotto le cigla ad Vener, trafitta</l>
<l>dal figlo tutto fuor di suo chostume.</l></lg>
<lg><l>Ella ridea dall'altra ripa dritta</l>
<l>tractando più cholori colle sua mani</l>
<l>che l'altra terra sanza seme gitta.</l></lg>
<lg><l>Tre passi ci face' el fiume lontani,</l>
<l>ma Hellesponto, dove passò Xerxe,</l>
<l>ch'anchora affrena tuti orgogli humani,</l></lg>
<lg><l>Più odio da Leandro non sofferse</l>
<l>per maregiare tra Xeston et Abido</l>
<l>che quel da me per ch'allor non s'aperse.</l>
</lg>
<p>Venne in sino al fiume con gli ochi bassi, non guardando Danthe; ma giunta alla ripa gl'alzò et guardollo, et questo finge per che la doctrina della quale habbiamo già decto, non risplende nell'animo nostro prima che sia intorno a Lethe fiume, <emph>i.</emph> nelle virtù dell'animo già purgato, perchè, chome già è manifesto, "in animam malivolam non introibit spiritus sapientie"; et è questo fiume tre passi larghi perchè tre chose bisogna a entrare in queste virtù: prima cognoscere el vitio, seconda cognosciutolo odiarlo, tertia odiatolo dimenticarlo. Canta et ride Mathelda, perchè questo terzo genere ci fa non solamente abstenere da' vitii sanza difficultà, ma con sommo piacere exercitiamo tali virtù.</p>
<p>[64-66] Lo splendore grande de' suoi ochi dimostra la purità et aperta et chiara verità di questa doctrina; onde volendo dimostrare el grande splendore fa comparatione da lei a Venere, et <emph>maxime</emph> quando fu accesa dell'amore d'Adone. È nelle favole che abracciando Cupidine la sua madre Venere a ccaso gl'uscì una freccia del turcasso et ferì Venere nel pecto, per la quale piaga di subito arse dell'amore del figliuolo di Cinara et di Myrrha, Adone giovane bellissimo, el quale dipoi morto et laniato da un cinghiale convertì in fiore; <emph>tucto fuora di suo costume</emph>: perchè a caso fu la ferita.</p>
<p>[67-69] <emph>tractando più colori colle sue mani</emph>: habbiamo già decto che l'operationi della vita activa sono molte et varie; <emph>che l'altra terra</emph>: non questa di qua, ma quella del paradiso terrestre del quale al presente si tracta, <emph>gitta</emph> et manda fuori <emph>sanza seme</emph>.</p>
<p>[70-75] <emph>ma Hellesponto dove passò Xerxe</emph>: non fu tanto in odio a Leandro Hellesponto quando per andare in Xesto ad Ero notava per quello, quanto m'era questo fiume, perchè mi dava impedimento ch'io non potevo andare a Mathelda. Hellesponto è strecto mare, el quale divide Asia da Europa; et dalla parte d'Asia è Abido, da Europa è Xesto; in Abido fu Leandro el quale ardentissimamente amava Hero, bellissima fanciulla la cui patria era Xesto; nè dubitava lo infelice giovane notare la nocte el mare, che dividea le due città, per trovare Hero, ma finalmente colto una nocte dalla tempesta non potè notando venir vivo a riva dove era la fanciulla, ma l'onda ve lo pinse morto. <emph>Preterea</emph> quando con infinite copie venne in Grecia, Xerxe re de' Persi fece un ponte di navi sopra questo mare; è adunque la sententia che Leandro non portò tanto odio a questo Hellesponto perchè lo dividea dalla chosa amata, quanto Danthe portava a Lethe, perchè lo divideva da Mathelda.</p></div3>
<div3><head>vv.  76-87</head>
<lg><l>"Voi sete nuovi, et forse perch'io rido</l>
<l>- cominciò ella - in questo luogo electo</l>
<l>all'humana natura per suo nido,</l></lg>
<lg><l>Maraviglando tenvi alchun sospecto;</l>
<l>ma luce rende el psalmo <emph>delectasti</emph></l>
<l>che puote disnebbiar vostro intellecto.</l></lg>
<lg><l>Et tu che se' dinanzi et me pregasti</l>
<l>dì s'altro vuoi udir, che venni presta</l>
<l>a ogni tua question tanto che basti".</l></lg>
<lg><l>"L'acqua - dix'io - e 'l suon della foresta</l>
<l>inpugnan dentro a me novella fede</l>
<l>di cosa ch'io udi' contraria a questa".</l>
</lg>
<p>[76-81] Perchè voi et Virgilio et Statio sete nuovi in questo luogo eletto da Dio per nido et habitatione dell'humana natura, la quale se 'l primo huomo non havessi peccato harebbe habitato questo paradiso terrestre quanto a llui fussi piaciuto, <emph>forse alchun sospecto tienvi</emph>, cioè vi tiene, perch'io rido maraviglandovene, et parendovi forse ch'io rida di voi; <emph>ma luce rende</emph>, <emph>i.</emph> darà luce, al <emph>vostro intellecto, el psalmo ‘Delectasti’</emph>: è el psalmo .lxxxviiii. el quale comincia "Bonum est confiteri Domino et psallere nomini tuo altissime", et seguitando si viene a questo versiculo: "quia delectasti me Domine in factura tua et in operibus manuum tuarum exultabo". Adunque come David dimostra in quel psalmo che si rallegra delle belle opere facte dal Signore, così qui Mathelda del paradiso, et dello stato della innocentia.</p>
<p>[82-84] Dipoi si volge a Danthe et offerasi che se vuol sapere da lei altro sarà prompta et volentieri a rispondergli quanto basta. Et per questo dimostra che la doctrina delle sacre lectere nella vita activa facilmente ci può solvere ogni dubio, et volentieri l'hanno facto e sancti doctori cercando alchuno di sapere quanto basta et non più avanti, dicente l'appostolo: "nolite sapere plusquam oporteat sapere; sed sapite ad sobrietatem".</p>
<p>[85-87] <emph>L'acqua - dix'io</emph>: vuole al presente el poeta esser chiarito che se è vero quello che el dì avanti haveva udito da Statio, che sopra a terzo grado del purgatorio non saliva alteratione d'aria alchuna nè venti nè piove nè terremoto, chome al presente in questo luogho el fiume et la selva faccino strepito et romore; queste due chose dice che inpugnano et combattono la fede, che nuovamente havea prestato a Statio, quando udì da lui cosa contraria a questa che al presente sente, cioè che nessuna alteratione saliva sopra e già decti tre scaglioni; ad questo risponde Mathelda et dice ‘Io dimosterrò da che cagione nasce quello che ti fa maravigliare, et leverotti dagli occhi la nebbia’, <emph>i.</emph> leverò dal tuo intellecto la ignorantia che non ti lascia intendere. Et però sequita.</p></div3>
<div3><head>vv.  91-102</head>
<lg><l>Ond'ella: "I' dicerò chome procede</l>
<l>per sua cagione ciò ch'admirar ti face,</l>
<l>et purgherò la nebbia che 'n te fiede.</l></lg>
<lg><l>Lo sommo bene, che solo esso a sè piace,</l>
<l>fè l'huomo buono a bene, et questo loco</l>
<l>diede per arra a llui d'etherna pace.</l></lg>
<lg><l>Per sua difalta qui dimorò pocho;</l>
<l>per sua difalta in pianto et inn afanno</l>
<l>cambiò l'honesto riso et dolce gioco.</l></lg>
<lg><l>Perchè 'l turbare che sotto da sè fanno</l>
<l>l'exalation dell'acqua et della terra</l>
<l>che quanto posson drieto al calor vanno</l></lg>
<lg><l>A l'huomo non facessi alchuna guerra,</l>
<l>questo monte salio ver lo ciel tanto</l>
<l>che libero è da indi ove si serra.</l>
</lg>
<p>Per solvere el dubio che ha Danthe prima dimostra che Statio gli dixe el vero, che nessuna alteratione di quelle che nascano da' vapori della terra tirati su dal sole in sino nella terza regione possono quivi; et la ragione dimostra essere che Idio creando el paradiso de' dilecti, acciò che l'huomo vi stessi sanza alchuno incomodo, innalzò tanto sopra la terra questo monte che 'l purgatorio et el paradiso trapassono la terza regione, la quale non possono trapassare tali vapori; adunque nè venti nè piove nè nevi nè grandine nè saecte vi possono essere. Et allegoricamente dimostra che chi è nelle virtù purgatorie et in quelle dell'animo già purgato non sente alchuna perturbatione d'animo.</p>
<p>[91-93] <emph>Lo sommo bene</emph>, che è Dio, <emph>che solo esso a sè piace</emph>: solo Dio per se stesso, et non per altra chosa extrinsecha, piace a se medesimo. La intentione dell'auctore è: l'huomo nelle virtù dell'animo già purgato s'exercita nella vita activa secondo la nostra religione, dipoi nella contemplativa, udendo di Matelda, <emph>i.</emph> da' sacri theologi, quella doctrina che è necessaria alla salute nostra. Et per questo induce lei chome alla maestra qual fussi el principio dell'umana generatione et a che fine fussi prodocto l'huomo, et in che luogo posto, et come per non essere stato obbediente ne fu cacciato, et dipoi narrerà le predictioni per figura delle sua salute facte nel vecchio testamento, et dipoi l'avvenimento di Christo sua salute, et chome per quello siamo ridocti alla sua obbedientia, et finalmente alla salute ritornando alla innocentia; <emph>fè l'huomo buono</emph>: imperochè ogni vitio che nasce in lui non è da Dio, ma dalla propria electione; <emph>al bene</emph>: al fine che havessi lui che è sommo bene; <emph>et questo loco</emph>: <emph>i.</emph> el paradiso terrestre; <emph>arra d'etherna pace</emph>: voleva Idio che l'huomo in stato d'innocentia habitassi questo luogho quanto a esso Idio piacessi, et dipoi lo volea condurre al cielo. Adunque era <emph>arra d'etherna pace</emph>, <emph>i.</emph> del cielo, dove è la somma beatitudine.</p>
<p>[94-96] <emph>Per sua disfalta</emph>: per suo difecto, vocabolo decto da disfare, imperochè chi pecca non fa, et non è altro el peccato che privatione di bene. Adunque disfa et non fa; <emph>qui dimorò poco</emph>: dicono che 'l primo huomo fu creato in Damasco et indi translatato nel paradiso de' dilecti in su l'hora della terza. Et quivi gli decte e precepti che havessi a observare, et presentogli tucte le bestie, et Adam pose loro e nomi. Dipoi l'addormentò, et formò la femina della sua costa, et dipoi venne el serpente et tentò Eva, et dopo l'hora nona mangioron el vietato pome. Et <emph>statim</emph> venne l'angielo, et cacciogli et messegli in questo mondo pieno d'amaritudine, il perchè si raccogle che non stecte tre hore in paradiso.</p>
<p>[97-99] <emph>Perchè 'l turbare</emph>: dimostrò chome el primo huomo fu messo in paradiso; hora dimostra perchè tal luogo fusse più eminente sopra la terra che gl'altri.</p>
<p>[100-102] Et dice che <emph>questo monte salì</emph>, <emph>i.</emph> s'elevò et innalzò, <emph>inverso el cielo tanto Ch'è libero</emph> dall'exalationi <emph>da indi</emph> in su <emph>dove si serra</emph>, <emph>i.</emph> dalla porta del purgatorio. Et questo fece acciochè 'l turbato aere fanno l'exalationi et vapori terrestri elevati dal caldo del sole non facessi alchuna guerra all'huomo chome è indurre venti piove grandine neve et simili. Ma allegoricamente dimostra che chi è elevato da terra, <emph>i.</emph> dalle cogitationi delle chose terrene, et ha tirato su la sensualità et halla facta obediente alla ragione et unita seco in forma che la carne non combatta contro allo spirito all'animo tranquillo, et fuora de' venti dell'appetito et dell'acque della tristitia et d'ogni altra perturbatione.</p></div3>
<div3><head>vv.  103-120</head>
<lg><l>Hor perchè 'n circhuito tutto quanto</l>
<l>l'aer si volge colla prima volta</l>
<l>se non l'è rotto el cerchio d'alchun canto,</l></lg>
<lg><l>In quest'alteza che tutta è disciolta</l>
<l>nell'aer vivo, tal moto percuote</l>
<l>et fa sonar la selva perchè è folta</l></lg>
<lg><l>Et la percossa pianta tanto puote</l>
<l>che della sua virtute l'aer inpregna,</l>
<l>et quella poi gyrando intorno scuote;</l></lg>
<lg><l>Et l'altra terra secondo che è degna</l>
<l>per sè o per suo ciel, concepe et figlia</l>
<l>di diverse virtù diverse legna.</l></lg>
<lg><l>Non de' parer di là po' maraviglia,</l>
<l>udito questo, quando alchuna pianta</l>
<l>sanza seme palese vi s'apiglia.</l></lg>
<lg><l>Et saper dèi che la campagna sancta</l>
<l>dove tu se', d'ogni sement'è piena</l>
<l>et fructo ha in sè che di là non si schianta.</l>
</lg>
<p>[103-114] Ha dimostro che non mentì Statio a Danthe quando gli dixe che questo monte era libero dall'alterationi già decte. Hora dimostra che non obstante questo niente dimeno quivi è vento che muove le fronde, el quale nasce perchè la <emph>prima volta</emph>, cioè el primo mobile, el quale in .xxiiii. hore si gira da oriente a occidente, et da quello torna a oriente, muove l'aria pel medesimo circuito, et da questo moto nasce vento, el quale può muovere le fronde, et chiama lo <emph>aere vivo</emph> quello che è sopra la terza regione.</p>
<p>[109-111] <emph>Et la percossa pianta</emph>, <emph>i.</emph> l'albero percosso da tal vento, <emph>inpregna l'aere della sua virtù</emph>, et l'aer <emph>gyrando</emph> la <emph>scuote</emph> da sè, onde quella cade nell'<emph>altra terra</emph>, <emph>i.</emph> in questa del nostro hemisperio, et tal terra nella qual cade tale virtù concepe secondo che essa o per sua fertilità o per la virtù del cielo, et delle stelle a che è sottoposta, può et genera tal pianta quale vuole la virtù.</p>
<p>[115-117] Imperochè non ci dobbiamo maraviglare se qui nasce <emph>pianta alchuna sanza seme palese</emph>, <emph>i.</emph> sanza che noi veggiamo o seminiamo, perchè nasce per la virtù sopradecta.</p>
<p>[118-120] Et concludendo la campagna del paradiso de' dilecti, la quale chiama <emph>campagna</emph>, perchè è piana, et è <emph>sancta</emph> perchè significa la innocentia, è <emph>piena d'ogni sementa</emph>, il perchè produce ogni fructo che è di qua et ancora di quegli <emph>che di qua non si schianta</emph>, <emph>i.</emph> non si scogle, imperochè v'è l'albero della vita et chi mangia di quel fructo non muore.</p></div3>
<div3><head>vv.  121-138</head>
<lg><l>L'acqua che vedi non surge di vena</l>
<l>che ristorin vapor che 'l ciel converta,</l>
<l>chome fiume ch'acquista et perde lena,</l></lg>
<lg><l>Ma esce di fontana salda et cierta</l>
<l>che tanto di valor da Dio riprende</l>
<l>quant'ella versa da dua parte aperta.</l>
<l>[lacuna: vv. 127-138]</l></lg>
<p>[121-123] Chome ha dimostro che 'l vento che percuote le frondi non nasce da vapori caldi et sechi chome qui, chosì hora dimostra che l'acqua de' due fiumi del paradiso non naschono da vapori freddi et humidi chome naschono e nostri fiumi da vapori che 'l cielo converte in acqua.</p>
<p>[124-126] <emph>Ma nasce di fontana</emph>: finge che una medesima fontana sia nel paradiso de' dilecti, la quale nè cresce mai nè scema, ma sempre sta in uno essere et è ad oriente et ha due bocche, una a sinistra onde nasce Lethe, l'altra a dextra onde nasce Eunoe. Et per questa vuole exprimere l'habito delle virtù dell'animo già purgato. Il perchè dice questa fonte essere <emph>salda et certa</emph>: salda perchè non viene meno, imperochè tale habito non si può levare nè torre dell'animo; et certa perchè nè cresce nè scema, ma sempre sta d'una qualità. Il che è vero perchè l'operatione che procedono da tale animo sono continuate nè crescono nè scemano chome nelle virtù civili. È adunque questa fonte quello che habbiamo decto, il che procede dalla gratia perficiente et confermante la quale non lascia manchare la fonte.</p>
<p>[127-129] Lethe da sinistra è oblivione de' vitii, il che significa perfectione la quale fa che noi non dico risistiamo a' vitii come nell'altre virtù, ma a tucto gli dimentichiamo perchè è sobmerso et al tucto extinto ogni appetito irrationale.</p>
<p>[130-132] Dalla dextra di questa fonte nasce Eunoe fiume che significa buona mente, et questo è ardentissimo fervore di carità et volontà inmensa nelle virtuose operationi; <emph>et non adopra</emph>: non fa vero pro questa fonte se non è gustata <emph>quinci et quindi</emph>, <emph>i.</emph> se non gustiamo et di Lethe et d'Eunoe insieme, perchè non può essere l'animo perfecto se non ha dimenticato ogni perturbatione et non è tucto acceso dell'amor della virtù.</p>
<p>[133-138] <emph>A tucti altri sapori</emph>: esce disopra chome el gusto è allora in somma felicità quando ha cibo che passi el sapore di tucti gli altri, così l'anima per questi due fiumi secondo l'allegoria già posta in tesi vive in perfecta felicità; <emph>et advegna</emph>, <emph>i.</emph> benchè, <emph>la tua sete</emph>, <emph>i.</emph> la voglia dello 'ntendere le conditioni di questo luogo, <emph>possa esser satia</emph>, <emph>perch'io non ti scuopra</emph>, <emph>i.</emph> non ti manifesti più, io ti dirò anchora <emph>per gratia</emph>, quasi dica: per mia liberalità, <emph>un corolario</emph>: proprio corolario dicono una conclusione che abbracci tucte l'altre, et più tosto delle chose già decte che non ne procede per sua ordine, chome <emph>verbi gratia</emph>, quando haremo con molte argomentationi dimostrato l'animo inmortale, concluderemo essere necessario conservarlo puro da' vitii acciochè seperato dal corpo ritorni al suo sommo bene.</p></div3>
<div3><head>vv.  139-148</head>
<lg><l>Quegli che anticamente poetaro</l>
<l>l'età dell'oro et suo stato felice,</l>
<l>forse in Parnaso esto loco sognaro.</l></lg>
<lg><l>Qui fu innocente l'humana radice,</l>
<l>qui primavera sempre et ogni fructo,</l>
<l>nettare è questo di che ciaschedun dice".</l></lg>
<lg><l>Io mi rivolsi allhor adrieto tucto</l>
<l>a' mie poeti, et vidi che con riso</l>
<l>udito havean l'ultimo constructo,</l></lg>
<lg><l>Poi alla bella donna tornai el viso.</l>
</lg>
<p>[139-141] Credo che la sententia del primo ternario sia che e poeti che antichamente divisono l'età secondo e metalli et dixono che la prima fu aurea et chiamossi el secolo dell'oro, perchè gl'huomini in quella età vixono innocentissimi et così necti d'ogni macula di vitio chome l'oro nella fornace purissimo, vidono <emph>sub nube</emph> et quasi chome per un sogno questo stato della innocentia. Et però dice <emph>forse in Parnaso sognaro esto loco</emph>, <emph>i.</emph> nella loro arte poetica et nel loro furore pel quale elevando la mente poterono discrivere gl'alti et admirabili sensi, ponendo Parnaso monte dedicato alle muse per l'arte et pel furore poetico vidono quasi sognando et non perfectamente questa innocentia.</p>
<p>[142-144] <emph>Qui fu innocente l'humana radice</emph>: quasi dica: in nessuno altro luogo e in nessuno altro tempo non fu el primo secolo, el quale fu d'oro, se non qui dove <emph>l'humana radice</emph>, <emph>i.</emph> e primi huomini, furono <emph>innocenti</emph>; <emph>qui primavera sempre</emph>: come se l'anno havessi perpetua primavera sarebbe sempre temperato, et non sarebbe nè excessivo caldo, nè excessivo freddo. Così lo stato della innocentia perchè è in perpetua primavera non è molestato nè dal caldo dell'excessive cupidità et desiderii, nè dal freddo dello excessivo merore, et timore.</p>
<p>[145-148] <emph>Io mi rivolsi indrieto a' miei poeti</emph>: il che significha che con la mente ritornò alla doctrina poetica, facilmente confessò esser ridicula in questa parte se già per la loro fictione non entendono questo medesimo; poi veduto quanto a questo la doctrina poetica è insofficiente ritornò col <emph>viso</emph> a Mathelda, <emph>i.</emph> alla dotrina theologica, la quale discrive la felicità della vita activa come Beatrice contiene la dottrina della contemplativa.
</p></div3></div2>
<div2><head>XXIX</head>
<argument><p>CANTO XXVIIII DELLA SECONDA CANTICA DI DANTHE</p></argument>
<div3><head>vv.  1-12</head>
<lg><l>Cantando come donna innamorata</l>
<l>continuò col fin di sue parole:</l>
<l>"Beati quorum tecta sunt peccata".</l></lg>
<lg><l>Et come nymphe che si givon sole</l>
<l>per le salvatich'ombre, disiando</l>
<l>qual di veder, qual di fuggire el sole,</l></lg>
<lg><l>Allhor si mosse contra 'l fiume, andando</l>
<l>su per la riva, et io pari di lei</l>
<l>piccol passo con piccol seguitando.</l></lg>
<lg><l>Non eron cento tra suoi passi e miei</l>
<l>quando le ripe equalmente dier volta,</l>
<l>per modo ch'a llevante mi rendei.</l>
</lg>
<p>[1-3] <emph>Optime</emph> cantava <emph>chome donna innamorata</emph>, perchè e veri interpetri et doctori della nostra theologia apertamente et con sommo zelo inverso del proximo o predicando o in altro modo admonendo et amaestrando ci fanno del continuo docti. Adunque <emph>cantando chome donna innamorata Continuò col fine di sue parole</emph>, <emph>i.</emph> finito che hebbe a Danthe di chiarirgli quanto già habbiamo decto, cominciò sanza la termissione a cantare el psalmo el cui principio è "Beati quorum remisse sunt iniquitates et quorum tecta sunt peccata". Canto conveniente alla materia, imperochè già dovea Danthe bere dell'acqua di Lethe per la quale havea a dimenticare e peccati; adunque pel purgatorio gl'erano stati rimessi e peccati, et in questo principio del paradiso gli saranno occulti perchè gli dimenticherà.</p>
<p>[4-6] <emph>Et come nymphe</emph>: conveniente comparatione dalle nymphe habitanti le selve e prati et l'acque alla donna posta in sì ameno et dilectevole viridario et giardino.</p>
<p>[7-9] <emph>Alhor si mosse</emph>: mostra che la donna andava su per la riva del fiume e andava incontro all'acqua et inverso el nascimento del fiume, et Danthe la seguitava andando con piccol passo come facea essa. Nè pone alchuna di queste chose sanza cagione. Imperochè guidava el poeta al guado del fiume el quale havea a passare et non si partiva da quello, et andava a oriente che significa la più perfecta parte, et incontro all'acqua, perchè non dobbiamo lasciarci menare dall'onde sue, ma risistervi et passarlo quando è tempo et luogo conveniente.</p>
<p>[10-12] <emph>Non eron cento tra suoi passi e miei</emph>: non erano iti tramendue cento passi, il che era spatio di cinquanta passi, quando giugnemo alla svolta del fiume la quale volgendo fece che io fussi volto a llevante; et per questo dimostra che poco tempo si procede nella investigatione di questa doctrina, et nelle operationi di queste virtù dell'animo già purgato, che noi ne siamo illuminati per virtù della divina gratia.</p></div3>
<div3><head>vv.  13-30</head>
<lg><l>Nè ancho fu chosì nostra via molta</l>
<l>quando la donna tutta a me si torse</l>
<l>dicendo: "Frate mio, guarda et ascolta".</l></lg>
<lg><l>Et ecco un lustro subito trascorse</l>
<l>da tutte parti per la gran foresta</l>
<l>tal che di balenar mi messe in forse.</l></lg>
<lg><l>Ma perchè 'l balenare come vien resta,</l>
<l>et quel durando più et più splendeva,</l>
<l>nel mio pensier dicea: "Che cosa è questa?".</l></lg>
<lg><l>Et una melodia dolce correva</l>
<l>per l'aer luminoso, onde 'l buon zelo</l>
<l>mi fè riprender l'ardimento d'Eva.</l></lg>
<lg><l>Che là dove ubbidia la terr'el cielo,</l>
<l>femina sola et pur testè formata,</l>
<l>non sofferse di star sotto alchun velo.</l></lg>
<lg><l>Sotto 'l qual se divota fussi stata</l>
<l>havrei quell'inneffabile delitie</l>
<l>sentite prima e più lunga fiata.</l>
</lg>
<p>[13-15] Volto già ad oriente et facto attento da Mathelda cominciò a vedere le chose excellentissime; <emph>guarda et ascolta</emph>: in due modi possiamo venire alla cognitione, o col nostro ingegno investigando, et col discorso della ragione ricercando, et questo a similitudine degli occhi corporali diciamo vedere, o veramente non potendo trovare el vero per noi medesimi appariamo da altri; adunque è admonito Danthe da Mathelda dicendo "Guarda che per se medesimo investighi", et dicendo <emph>ascolta</emph> che in quello che non può vedere da sè oda chi glene insegni.</p>
<p>[16-24] <emph>un lustro</emph>: uno splendore el quale da principio dubitò che non fussi baleno, ma dipoi considerando che 'l baleno passa presto et spegnesi, vedendo che quel durava et cresceva non intendeva che cosa si fussi et per l'aer lucente da tanto splendore udiva una mirabil melodia, per questo dimostra la venuta dello Spirito sancto nel quale pone lo splendore et el canto per exprimere due singulari gratie le quali dà lo Spirito sancto all'humana mente; la prima è la luce la quale scaccia le tenebre della ignorantia et induce cognitione del vero, la seconda è el canto pel quale dimostra la dolceza che inferisce per la cognitione delle cose divine; et tal luce venendo nell'animo già purgato dura sempre, non si spegne; <emph>onde buon zelo</emph>: per questo prese tanto zelo del conoscere le chose divine, che io presi <emph>l'ardimento d'Eva</emph>, <emph>i.</emph> hebbi quel medesimo ardire che hebbe Eva.</p>
<p>[25-27] La quale novellamente formata, benchè da Dio havessi in comandamento non gustassi del pome, el quale dava notitia del bene et del male, niente dimeno <emph>non sofferse stare sotto alchun velo</emph> et obscurità d'ignorantia, et anzi troppo conveniente contro al divino precepto gustò el pome el quale mi dessi notitia del bene et del male; et però dice <emph>che</emph>, Eva, che in quel luogho, <emph>i.</emph> nel paradiso de' dilecti, nel quale <emph>la terra ubidia al cielo</emph>, facendo ciò che 'l cielo inprimeva et non discordandosi dalle sue influentie, essa <emph>sola</emph>, sanza aiuto d'altri, et <emph>femina</emph>, el cui sexo dovea esser più timido, <emph>et formata pur testè</emph>, perchè poche hore avanti era stata creata della costa d'Adam, la qual novità similmente la dovea far timida.</p>
<p>[28-30] <emph>Sotto quale</emph>, <emph>i.</emph> sotto la quale ignorantia, <emph>se fussi stata devota</emph> et ubbidiente <emph>harei sentite quelle delitie</emph> et dilecti <emph>ineffabili</emph>, <emph>i.</emph> indicibili, <emph>prima et più lunga fiata</emph>: imperochè io sarei nato in questo paradiso et habitatovi più lunga fiata, et durato in stato d'innocentia, nè harei contracto el peccato originale.</p></div3>
<div3><head>vv.  31-42</head>
<lg><l>Mentr'i' n'andavo tra tante primitie</l>
<l>dell'etherno piacer tutto sospeso,</l>
<l>et disioso anchora a più letitie,</l></lg>
<lg><l>Dinanzi a noi tal quale va fuocho acceso</l>
<l>ci si fè l'aer sotto e verdi rami,</l>
<l>e 'l dolce suon per canto era già inteso.</l></lg>
<lg><l>O sacrosancte vergini, se fami</l>
<l>freddi o vigilie mai per voi soffersi,</l>
<l>cagion mi sprona ch'io merzè vi chiami.</l></lg>
<lg><l>Hor convien che Elicona per me versi,</l>
<l>et Urania m'aiuti col suo coro</l>
<l>forte cosa a pensare metter in versi.</l>
</lg>
<p>[31-33] Procedendo avanti el poeta s'appressò più allo splendore et meglo udì el canto; <emph>tra tante primitie</emph>: perchè queste furono le prime chose che cominciò a vedere et udire nella contemplatione; <emph>d'etherno piacere</emph>, <emph>i.</emph> del sommo bene el quale consiste nella contemplatione; <emph>et disioso</emph>: perchè non è contento l'animo nostro insinchè non arriva al sommo.</p>
<p>[34-36] <emph>tal quale un fuoco acceso Ci si fè l'aere</emph>: sempre pone l'amore innanzi alla intelligenzia, di che più volte ho admonito el lectore; et nel luogho che più lo richiede m'ingegnerò explicare la cagione; <emph>el suono per canto</emph>: intende mo che 'l suono prima udito era canto.</p>
<p>[37-39] <emph>O sacrosancte</emph>: meritamente havendo a tractare chose difficillime et divine si diffida dell'humano ingegno se non ha aiuto dalle muse. Adunque la necessità lo sprona a invocare, et le vigilie et fatiche che per loro ha sopportato gli dà speranza d'essere exaudito da quelle; il perchè ordina così: <emph>O sacrosancte vergini, chagione</emph>, che procede da necessità, <emph>mi sprona</emph>, <emph>i.</emph> mi pigne, <emph>ch'io vi chiami</emph>, <emph>i.</emph> ch'io vi chiegga, <emph>mercè s'io soffersi mai</emph>, quasi dica: la qual merzè io spero perch'io ho soferto per voi fami, freddi et vigilie.</p>
<p>[40-42] <emph>Hor convien che Helicona per me versi</emph>: pel versare dinota somma abbondantia et affluentia del favore delle muse di che lui ha di bisogno, et pose Helicona monte per fonte che in quello è consecrato alle muse, et il fonte pel favore; <emph>Urania</emph>: volendo tractare delle cose celesti conveniente invoca quella musa, che è nominata dal cielo, chome nella prima cantica dimostrammo; <emph>forte chosa a pensare mettere in versi</emph>: fa l'auditore attento dimostrando la grandeza della chosa, la quale non sanza difficultà si può exprimere in versi et insieme dimostra che non invoca Urania sanza bisognio.</p></div3>
<div3><head>vv.  49-69</head>
<lg><l>Pocho più oltre sept'alberi d'oro</l>
<l>falsava nel parere il lungo tracto</l>
<l>del mezo ch'era anchor tra noi et loro,</l></lg>
<lg><l>Ma quando fui sì presso di lor facto</l>
<l>che l'obiecto comune, che 'l falso inganna,</l>
<l>non perdea per distanza alcun suo acto,</l></lg>
<lg><l>La virtù che a ragion discorso admanna,</l>
<l>sì chome gli eron candelabri apprese</l>
<l>et nelle voci del cantare "Oxanna".</l></lg>
<lg><l>Disopra fiameggiava el bello arnese</l>
<l>più chiaro assai che luna per sereno</l>
<l>di meza nocte nel suo mezo mese.</l></lg>
<lg><l>Io mi rivolsi d'admiration pieno</l>
<l>al buon Virgilio, et esso mi rispose</l>
<l>con vista carca di stupore non meno.</l></lg>
<lg><l>Indi rendei l'aspecto all'altre cose</l>
<l>che si movean incontra noi sì tardi</l>
<l>che foran vinte da novelle spose.</l></lg>
<lg><l>La donna mi sgridò: "Perchè pure ardi</l>
<l>sì nell'afecto delle vive luci,</l>
<l>et ciò che vien dirietro a llor non guardi?".</l></lg>
<lg><l>Genti vid'io allhor chome lor duci</l>
<l>venire appresso, vestite di bianco,</l>
<l>et tale candore di qua giamai non fuci.</l></lg>
<lg><l>L'acqua splendea dal sinistro fiancho</l>
<l>et rendea a me la mia sinistra costa,</l>
<l>s'io riguardavo in lei come in spechio ancho.</l>
</lg>
<p>Dimostra che per appressarsi al luogho come prese la verità di quello che el troppo intervallo che era tra lui et e candelabri et le voce si falsificava, imperochè e candelabri d'oro gli pareano alberi. E qui brievemente come sommo philosapho dichiara che cosa inganni la visiva potentia et chome possi fuggire lo 'nganno; et allegoricamente dimostra che anchora la vista della mente spesse volte è ingannata nel principio della investigatione quando ancora è tanto lontana da conclusione che gli pare quello che non è. <emph>Indi</emph> venuto Virgilio <emph>rendei lo aspecto all'altre cose</emph>: cioè rivolsi gli occhi a' candelabri; el cui significato presto apparirà, e quali venivono più tardi che non vanno le spose novelle. Mathelda, <emph>i.</emph> la doctrina christiana, dimostra l'ordine et el processo dell'humana salute dalla creatione dell'huomo insino allo advenimento di Christo, adunque el sole che vede prima figura el sole dello Spirito sancto, el quale illuminò el paradiso de' dilecti et Adam et Eva primi nostri parenti; dipoi e septe candelabri erono e septe doni dello Spirito santo el quale innanzi alla 'ncarnatione del divino verbo venne tardamente negl'huomini et a pochi perchè anchora non era el tempo della gratia, dipoi per quegli che pone vestiti di biancho significa quegli che credectono in Christo venturo, et pe' xxiiii seniori intende e ventiquatro libri della Bibbia. Significa ancora e quattro evangelisti, le tre virtù theologice, le quattro cardinali, gl'<emph>Acti degl'appostoli</emph>, et le pistole che ferono sancto Luca et san Paolo, e quattro discepoli che scripsono l'altre epistole, <emph>item</emph> l'<emph>Apocalipsi</emph> di san Giovanni, per le quali chose dimostra che chi vuole passar allo stato della innocentia et dimentichare al tutto e vitii, si debbe exercitare nello studio delle già decte cose, le quali tucte contiene la Bibbia.</p>
<p>[49-51] Ma tornando al texto disopra dicemo <emph>la virtù apprese e candelabri</emph>: <emph>i.</emph> potè discernere che quegli non erano alberi ma candelabri et similmente discriveva che le voci le quali prima per la distantia erono confuse dicevono <emph>Osanna</emph>: in hebreo significa salva o veramente vivifica o veramente fa salvi noi o salvificatione nostra.</p>
<p>[52-54] <emph>Disopra fiammeggiava el bello arnese</emph>: <emph>el bello arnese</emph> pone pe' candelabri, <emph>fiammeggiava disopra</emph>, gittava fiamme nella supprema sua parte, <emph>più chiaro assai</emph>: la sententia è che lo splendore de' candelabri era maggiore che quello che spargea la luna quando è in sereno et in quintadecima et a meza nocte.</p>
<p>[55-57] <emph>Io mi rivolsi d'admiration pieno</emph>: dimostra che grande admiratione prese di tanto lume et volsesi a Virgilio domandandolo della natura della chosa; ma Virgilio non gli rispose con parole, ma dimostrò nella vista ancor lui esser pieno d'admiratione; il che significa che l'humana scientia piutosto stupisce in sì gran cose, che essa le 'ntenda.</p>
<p>[58-60] Dipoi seguita: <emph>Indi rendei</emph>, <emph>i.</emph> dalla vista di Virgilio al quale m'ero volto, <emph>l'aspecto</emph>, <emph>i.</emph> la vista, et ritornai a riguardare l'altre chose, et <emph>maxime</emph> e candelabri, de' quali già habbiano decto.</p>
<p>[61-63] <emph>La donna</emph>: <emph>i.</emph> Mathelda, mi rispose dicendo che non basta solamente ardere <emph>nell'affecto delle prime luci</emph>, <emph>i.</emph> nell'amore et desiderio di questi septe doni dello Spirito sancto, ma debba ancora considerare gli effecti che seguitano di questa guida dello Spirito sancto, el quale è vero duce et guida d'ogni virtuosa operatione.</p>
<p>[64-66] <emph>Genti vid'io allhora</emph>: intende chome pocho avanti dixi quegli sancti huomini patriarci et propheti et altri docti e quali credectono in Christo venturo, a' quali si debbe candida veste perchè la fede debbe essere pura; onde gli antichi gentili quando sacrificavono alla fede teneano le mani inviluppate in bianco panno, et soggiugne che erano di <emph>tal candore</emph> quale in questo mondo <emph>di qua mai</emph> si vide, et allegoricamente intende che questa nostra età non ha quella pura fede ch'ebbono coloro.</p>
<p>[67-69] <emph>L'acqua</emph>, del fiume già decto, <emph>splendea</emph>, pe' lumi de' candelabri; questo fiume è la meditatione et consideratione della innocentia, la quale fa dimenticare e vitii et illuminata dallo Spirito sancto, la quale rende a chi vi si spechia <emph>la sinistra costa</emph>, <emph>i.</emph> libera el chuore di chi vi considera da ogni sensualità dalla quale prima era preso. Et questo quanto all'allegoria; ma ancora secondo la lectera è vero.</p></div3>
<div3><head>vv.  70-81</head>
<lg><l>Quando dalla mia riva hebbi tal posta</l>
<l>che solo el fiume mi facea distante,</l>
<l>per veder meglio a' passi diedi sosta</l></lg>
<lg><l>Et vidi le fianmelle andare davante</l>
<l>lasciando drieto a ssè l'aere dipinto,</l>
<l>che di tratti pennegli havea sembiante.</l></lg>
<lg><l>Sì che lì sopra rimanea distinto</l>
<l>di sette liste, tutte in que' colori</l>
<l>onde fa l'archo el sole et Delia el cinto.</l></lg>
<lg><l>Questi stendali drieto eran maggiori</l>
<l>che lla mia vista, et quanto a mio aviso</l>
<l>dieci passi distavan que' di fuori.</l>
</lg>
<p>[70-72] Seguita narrando che quando erono già e lumi sì propinqui che non era tra loro et el poeta altra distantia o intervallo che <emph>solo el fiume</emph>, lui decte <emph>sosta</emph>, <emph>i.</emph> indugio, <emph>a' passi</emph>, <emph>i.</emph> si fermò.</p>
<p>[73-78] Ma <emph>le fiammelle</emph> de' candelabri seguitavono procedendo <emph>avanti</emph>, et <emph>adrieto</emph> a loro lasciavono <emph>l'aere dipinto di septe listre</emph> et linee di pennello chome fa un pictore quando vuole fare una linea, et erono de' <emph>colori</emph> che <emph>fa el sole</emph> nell'<emph>arco</emph> celeste o la luna quando è tra bianchi nuvoli; e colori dell'arco sono rosso sanguigno verde et bianco.</p>
<p>[79-81] <emph>Questi stendali</emph>, cioè queste listre, <emph>eron maggiori Che la vista</emph> sua, perchè non potea vedere el fine; ma secondo che lui giudicava non erano elevati da' <emph>fiori</emph>, cioè da terra, la quale era fiorita più che dieci passi; ma allegoricamente intendi che tra e candelabri et Danthe non era altro intervallo che el fiume, imperochè essendo lui purgato da' vitii non obstava altro a potersi congiugnere co' doni dello Spirito sancto, che bere del fiume et lavarsi, <emph>i.</emph> spegnere ogni pensiero che potessi accendere la sensualità in forma che al tucto gli dimenticassi. Le sette liste de' colori già decti precedenti da' vii candellabri significano e sette sacramenti della chiesa che sono sacri segni della sacra cosa. Adunque sono segni de' sette doni dello Spirito sancto et però finge che sieno figurati da quegli, et che e candelabri et le liste sieno alti da terra dieci passi, per che di fuori del prato, che significano la vita prima exenplare virtuosa, si sale a questi sette doni con dieci comandamenti, imperò che la chiesa primitiva decta sinagoga fu terrena et piena di figure segni et creatione, et però è significata pe' fiori, e quali non sono fructo ma significano el futuro fructo. Adunque mediante la passion di Christo possiano salire colla scala de' dieci comandamenti alle sette gratie dello Spirito sancto, e quali sono timore, pietà, forteza, scientia, consiglo, sapientia et intellecto, per sengno de' quali la nuova chiesa tiene e septe sacramenti e quali sono cresma, baptesimo, ordine, eucharistia, penitentia, extrema unctione et matrimonio. Finge adunque l'auctore la cresima di color rosso, che è segno di timore che sta radicato in su la carità che l'huomo ha verso di Dio. Onde nasce l'humiltà che è contro alla superbia. El battesmo è color vermiglo over sanguigno, che significa la pietà che è stata fondata in su la carità che l'huomo ha verso el proximo, la quale è minore che quella che è verso Dio, et è figurata di sanguigno o di vermiglo, et nascene l'amore che è contro alla invidia. L'ordine è di color verde che significa forteza, et è radicata nella speranza che habbiamo in Dio. Onde nasce la religione che è contro all'ira. La eucharistia è di color biancho che significa la scientia fondata nella fede, la quale ha l'huomo nel corpo di Christo che viene in su l'altare. Onde nasce l'operatione virtuosa contro all'accidia. La penitentia è di color verde che è segno di consiglo, che è radicata in su la speranza di Dio. Onde nasce moderatione contro all'avaritia. L'extrema unctione è di color rosso, che è segno della sapientia che è radicata in su la carità inverso el proximo, che ne nasce abstinentia contro alla gola. El matrimonio è di colore sanguigno o vermiglo, che è segno d'intellecto, che è radicato in su la carità verso el proximo. Onde nasce castità contro alla libidine.</p></div3>
<div3><head>vv.  82-96</head>
<lg><l>Sotto così bel ciel chom'ho diviso</l>
<l>ventiquattro seniori, a due a due,</l>
<l>coronati venien di fior d'aliso.</l></lg>
<lg><l>Tucti cantavon: "Benedecta tue</l>
<l>nelle figle d'Adamo, et benedecte</l>
<l>fieno in etherno le belleze tue".</l></lg>
<lg><l>Poscia ch'e fiori et l'altre fresche herbette</l>
<l>ad rimpetto di me dall'altra sponda</l>
<l>libere fur da quelle gente electe,</l></lg>
<lg><l>Sì come luce luce in ciel seconda,</l>
<l>vennoro apresso a llor quattro animali</l>
<l>coronati ciaschun di verde fronda.</l></lg>
<lg><l>Ciascuno era pennuto di sei ali,</l>
<l>le penne piene d'occhi, et gl'occhi d'Argo</l>
<l>se fusser vivi sarebbon cotali.</l>
</lg>
<p>[82-84] Dopo e septe candelabri et la turba vestita a biancho venivano ventiquattro vecchi pe' quali dinota e ventiquattro libri della Bibia, ne' quali si contiene tutta la doctrina christiana. Questi si dividono chosì. Venghono adunque <emph>a due a due</emph>, a dimostrare che e due testamenti sono congiunti, perchè nel vecchio si contengono e misterii et le figure, et nel nuovo le chose prefigurate ne' misterii del vecchio, <emph>verbi gratia</emph>, nel vecchio è Iona ingioctito dal pescie, nel nuovo è Christo messo nel sepolcro. Erono vestiti di biancho, il che exprime la pura verità di questa doctrina necta d'ogni falsità, et la fede. Erono <emph>coronati di fior d'aliso</emph>, <emph>i.</emph> giglo, el quale dinota la fede. Et questi sono e ventiquattro vecchi, e quali scripse Ioanni nello <emph>Appocalipse</emph>; <emph>Sotto chosì bel cielo</emph>: bello aere, imperochè e Latini dicono "celum" <emph>pro</emph> aere, <emph>hinc Virgilius</emph>: "mare ac terras celumque profundum", et chiama bella aria perchè era ornata delle septe liste; <emph>ho diviso</emph>: ho distincto et discripto; <emph>seniori</emph>: vecchi, et è vocabolo latino, "senes" vecchi, onde "seniores".</p>
<p>[85-87] <emph>Tucti cantando "Benedecta tue"</emph>: tucti cantando lodavono la Vergine, imperochè niente altro contiene el vecchio testamento se non mysterii et prophetie che dinotano la incarnatione del Verbo nella Vergine, la quale fu salutata dall'angel Gabriele "Benedecta sopra tucte le donne le quali sono tucte figluole d'Adam; <emph>le belleze tue</emph>: le tue virtù. Imperrochè le belleze dell'animo sono sanza alchuna comperatione più excellenti che lle belleze del corpo, et niente è bello nell'animo che non sia virtù, et niente virtù che non sia bello.</p>
<p>[88-90] <emph>Poscia ch'e fiori</emph>: la sententia è poscia che tucta questa gente fu passata in quella parte del prato la quale era al dirimpecto di me, ma dall'altra ripa del fiume. Imperochè allora rimane libero el luogho quando chi lo calpesta l'ha passato e hallo lasciato sgombro, et chosì per transito dimostra che era già passato el vecchio testamento nel quale anchora gl'huomini eron servi del peccato. Onde seguitava el nuovo nel quale venne la nostra redemptione et liberatione.</p>
<p>[91-93] <emph>Sì chome luce</emph>: exprime optimamente el progresso di tucte queste genti, et lo splendore di tucti, dicendo chome nel girare del cielo quello non si vede mai vacuo di lumi, ma sempre dopo una stella viene l'altra, chosì dopo le luci de' già passati venivono e quattro animali con simile splendore; <emph>sì chome luce</emph>, cioè stella, <emph>seconda</emph>, seguita, <emph>luce</emph>: la stella che gli va innanzi. Et allegoricamente possiamo dire che la mente di chi studia la sacra theologia di tempo in tempo è illuminata di splendori et di scientia, perchè una chosa già intesa apre lo 'ntellecto a intendere l'altra che seguita. <emph>Preterea</emph> dimostra l'ordine perfecto perochè prima erano passati e mysterii et le prophetie, hora seguitano le cose prefigurate; <emph>quattro animali</emph>: qui sono prefigurati e quatro evangelisti, Matheo, Marcho, Luca, et Giovanni. Matheo in forma humana, perchè più che gli altri discrive l'humanità di Christo. Marcho in forma di lione, perchè chome el lione rivivifica col suo rugito dopo el terzo dì e figliuoli, chosì Marcho più chiaramente che gli altri dixe la resurrexione di Cristo. Lucha in forma di bue, perchè chome el bue mette gran mugghio, chosì Lucha più chiaramente che gli altri iscrive le predicatione di Christo. Ioanni in forma d'aquila, imperò che come l'aquila vola sopra gl'altri uccegli et tiene fisi gli occhi nella luce, chosì Ioanni sopra tutti gli altri distese lo intellecto alla divinità di Christo, et meglio potette raguardare lo splendore di quella; <emph>coronati ciaschun di verde fronda</emph>: a dinotare che la doctrina evangelica perchè è vera sempre starà verde, et credo che intenda qui <emph>verde fronde</emph> per lauro albero triomphale, perchè questa, la quale sola è vera, ha vinto tutte l'altre che sono false et di quelle trionpha.</p>
<p>[94-96] <emph>Ciaschuno era pennuto di sei ali</emph>: seguita el poeta l'<emph>Apocalypsi</emph> di Ioanni el quale medesimamente gli discrive chon sei ale delle quali due s'elevavano alla testa a dinotare el suo principio; due s'abbassavano a' piedi a dinotare el progresso insino al fine, et due alle braccia et alle mani, le quali significano le sue operationi. Et perchè l'altezza sua della divinità fu pocho da lloro intesa con naturale ragione, però finge Ezechiel che con le penne che andavano al capo et con quelle che andavano a' piedi coprivano el corpo, cioè l'altezza di Christo et la divinità, la quale fu poco rivelata loro, et la profondità che significa l'advenimento di Christo, del quale non seppono el tempo; et benchè Ioanni ne ponga sei, et Ezechiel quattro, nientedimeno torna alla medesima sententia, perchè el vangelista intese la ragione et l'intellecto, et el propheta solo lo 'ntellecto. Ma la lungheza che fu la vita corporale di Cristo, et la beatitudine che fu la doctrina, era loro nota; <emph>le penne piene d'occhi</emph>: per gl'occhi e quali Iohanni dice che l'ale haveano dentro et di fuori significa la circunspectione che Idio concedecte a gli evangelisti a vedere dentro la divinità del verbo velata sobto l'humanità, et difuori l'humanità congiunta con la divinità. Sichè queste due nature faceano uno individuo. <emph>Preterea</emph> secondo Ioanni haveano gl'occhi dinanzi et di drieto; il che significa che considerorono le prophetie et misterii del vecchio testamento dal principio del mondo insino alla sexta età, nella quale venne Christo, et da llui cominciò la septima, et dalla septima infino alla fine del mondo, la quale sarà quando Christo verrà a giudicare; <emph>et gl'occhi d'Argo</emph>: havea Argo cento occhi, et fu posto da Iunone in custodia di Io mutata in vacca, acciochè Iove non la riducessi in forma humana. Il perchè Mercurio mandato da Giove l'uccise, et Iunone ornò le penne de' suoi pavoni con quegli occhi.</p></div3>
<div3><head>vv.  97-105</head>
<lg><l>A discriver lor forma più non spargo</l>
<l>rime, lectore, ch'altra spesa mi strigne</l>
<l>tanto che 'n questa non posso essere largo;</l></lg>
<lg><l>Ma leggi Ezechiel, che le dipigne</l>
<l>chome le vide dalla fredda parte</l>
<l>venir con vento con nube et con igne.</l></lg>
<lg><l>Et qual le troverrai nelle sue charte</l>
<l>tali eron quivi, salvo ch'a le penne</l>
<l>Giovanni è mecho et da lui si diparte.</l>
</lg>
<p>[97-99] Scusa el poeta la sua brevità dicendo che non può esser largo et liberale in spargere più rime in discrivere e vangelisti perchè altra spesa lo strigne, quasi dica: perchè conviene che discriva altro.</p>
<p>[100-102] <emph>Ma leggi Ezechiel</emph>: chostui fu uno de' propheti el quale con Ioachim re di Hierusalem fu menato servo in Babylonia; et in un tempo chostui prophetò in Chaldea a' suoi Hebrei quivi servi, et Hieremia in Iudea.</p>
<p>[103-105] <emph>Et quali ivi eron</emph>, tali m'apparvono in quella processione quali Ezechiel le discrive, <emph>salvo che alle penne Ioanni è meco</emph>, è in mio favore et difende la sententia mia, <emph>et dipartesi</emph> da Ezechiel; imperochè Ioanni gli finge con sei ali et Ezechiel chon quattro, delle quali due choprivano e corpi loro, et due dell'uno si congiugnevono colle penne dell'altro.</p></div3>
<div3><head>vv.  106-120</head>
<lg><l>Lo spatio drento a llor quattro contenne</l>
<l>un carro, in su due ruote, triumphale,</l>
<l>ch'al chollo d'un grifon tirato venne.</l></lg>
<lg><l>Esso tendea su l'una et l'altra ale</l>
<l>tra la mezzana et le tre et tre liste,</l>
<l>sì ch'a nulla fendendo facea male.</l></lg>
<lg><l>Tanto salian che non eron viste;</l>
<l>le membra d'oro havea quanto era uccello,</l>
<l>et bianche l'altre, di vermiglo miste.</l></lg>
<lg><l>Non che Roma di carro d'or sì bello</l>
<l>rallegrasi Africano, overo Augusto,</l>
<l>ma quel del sol saria pover con ello.</l></lg>
<lg><l>Quel del sol che sviando fu combusto</l>
<l>per l'oration della terra devota,</l>
<l>quando fu Giove archanamente giusto.</l>
</lg>
<p>Tra' soprascripti quattro animali era un carro triumphale d'oro di due ruote tirato da uno uccello grifone, el quale distendeva l'ale in su tra la lista del mezo et l'altre tre, et tre, sanza toccarne alchuna, et inalzavonsi tanto queste ale, che non si vedeano. Et le membra del griphone che sono uccello eron d'oro, l'altre bianche miste di vermiglo. Questo carro è la nuova chiesa, et le due ruote sono el vecchio et nuovo testamento; et veramente carro triumphale, perchè nessuna altra synagoga o congregatione triumpha del diavolo et riman vincitrice delle sue battagle, se non la chiesa fondata in Christo; et d'oro perchè è optima bellissima et incorruptissima, è in mezo de' quattro evangelisti, perchè el sugetto, et la materia della nuova chiesa, è la verità evangelica; et a quello ogni decto si referisce. L'uccello gryphone, el quale è di due nature, imperochè le prime parti ha d'uccello, et l'ultime di leone, significa Christo, el quale è di due nature, divina et humana. Adunque la parte dell'uccello rapresenta la divinità, et quella del leone l'humanità. Christo adunque hedificò la chiesa, et lui la tira alla volontà et a l'obedientia del padre. L'ale del gryphone sono due, la dextra dimostra la iustitia divina, et la sinistra la misericordia, le quali mentre che fu in terra sempre distese al cielo et congiunse col padre et collo Spirito sancto; queste si distendono tra le septe liste che sono e septe sacramenti segni de' septe doni dello Spirito sancto, in forma che mettono in mezo quello del mezo che è la eucaristia, cioè el sanctissimo corpo di Christo, el quale veramente è in mezo tra la iustitia et la misericordia, imperochè Christo instituì questo sacramento in segno di iustitia col quale rendessimo al padre tal sacrificio qual siamo tenuti, perchè nessuno altro era conveniente alla divina excellentia. Instituillo anchora in segno di misericordia, perchè con quello conseguitiamo la misericordia di Dio, per la quale et non per alchun debito ci è dato vita etherna. Di fuori della dextra ala rimanghono tre liste, che sono crisma, baptesimo et ordine, segni di tre doni dello Spirito sancto procedenti dalla divina iustitia: timore, pietà, et forteza. Imperò che conservandoci Idio in queste tre gratie iustamente possiamo piacere a Dio et meritare eterna vita. Da sinistra è penitentia, extrema unctione, et matrimonio, et son dall'ala della misericordia, et sono segni degl'altri tre doni dello Spirito sancto: consiglo, sapientia, et intellecto. L'eucaristia che è segno di scientia sta in mezo di due ale per le ragioni già decte disopra. Nè per questo dica alchuno che el poeta divida la iustitia dalla misericordia, l'una dalla dextra et l'altra dalla sinistra ala. Ma vuole che in quegli della dextra preceda la iustitia, et in quegli della sinistra preceda la misericordia. Et però dice che l'ale salendo non faceano male a nessuna lista.</p>
<p>[106-108] Hora tornando alla expositione del texto, <emph>carro triomphale</emph>: per premio d'honore era instituto appresso a gl'antichi che el duca dello exercito el quale havessi portato ampla victoria de' nimici, et havessine uccisi in una battagla almanco cinquemila di quegli, et ropto et messo in fuga el resto, ne poteva appresso de' Romani triomphare; &lt;...&gt; chi non fussi stato nello exercito dictatore o consolo o pretore. El triumphante andava in su ornato carro tirato da quattro cavagli bianchi. Et el senato gl'andava innanzi insino in Capitolio, et quivi sacrificava tori. Ma e Lacedemonii havevono consuetudine che se el triomphante havessi vincto e nimici con sua astutia sacrificassi un bue, se con battagla sacrificassi un gallo, tanto più stimavon le cose facte con prudentia. Il che è proprio dell'huomo che per forza. Dicon che Baccho fu el primo che trovassi triompho, vincte le parti orientali, et el carro suo fu tyrato dagli elephanti. Sesostre re d'Egypto per somma superbia ponea al giogo quattro de' re a llui sottoposti. El triumphante sedea nel carro in sedia dorata con veste palmata. El viso suo era tinto di rosso ad imitatione dello elemento del fuocho, precedea dal collo una catena d'oro alla quale era appiccata una bolla d'oro, havea corona di lauro, et uno sceptro di avolio.</p>
<p>[112-114] <emph>non eron viste</emph>: perchè salgono insino a Dio el quale nessuno può comprendere, et la iustitia va al padre et la misericordia allo Spirito sancto; <emph>le membre d'oro</emph>: queste dinotano la divinità; <emph>et bianche l'altre di vermiglo mixte</emph>: questi due colori che sono della carne et del sangue dinotano l'humanità di Christo, el biancho la innocentia sua, el rosso la carità.</p>
<p>[115-117] <emph>Non che Roma</emph>: la sententia è che non che e carri triomphali e quali usò Roma et in molti altri, ma <emph>maxime</emph> in Affricano et Augusto, fussino da aguaglare a questo carro, ma el carro del sole el quale discrivono e poeti sarebbe povero a comperatione di questo; <emph>Africano</emph>: o intende del maggiore, el quale vinse Hanibale, o del minore, che distruxe Cartagine; <emph>Augusto</emph>: di costui scrivemo nel primo canto della prima cantica.</p>
<p>[118-120] <emph>Quel del sole che sviando fu combusto</emph>: tocca la favola di Phetonte la quale altrove habbiamo narrata.</p></div3>
<div3><head>vv.  121-132</head>
<lg><l>Tre donne in giro dalla dextra rota</l>
<l>venien danzando; l'una tanto rossa</l>
<l>ch'appena fora dentro el foco nota;</l></lg>
<lg><l>L'altra era chome se la carne et l'ossa</l>
<l>fussono state di smeraldo facte;</l>
<l>la terza parea neve testè mossa.</l></lg>
<lg><l>Et hor parean dalla biancha tracte,</l>
<l>hor dalla rossa, et al canto di questa</l>
<l>l'altre toglean l'andare tarde et rapte.</l></lg>
<lg><l>Dalla sinistra quattro facen festa</l>
<l>di purpura vestite, et drieto al modo</l>
<l>d'una di loro c'havea tre occhi in testa.</l>
</lg>
<p>[121-123] Pone alla <emph>dextra rota</emph> che disegna el nuovo testamento <emph>tre donne</emph>, le quali <emph>vennon danzando in gyro</emph>, per le quali intende le tre virtù theologiche, perchè queste furon men conosciute nel vecchio testamento che nel nuovo; <emph>l'una tanto rossa</emph>: questa è la carità la quale è fervente amore di Dio et del proximo, et però la pone in colore di fuocho, et aggiugne che se fussi stata <emph>drento</emph> dal <emph>fuocho</emph> non sarebbe stata conosciuta da quello, a dinotare che el fervore della carità non è minor che quel del focho.</p>
<p>[124-126] <emph>L'altr'era chome se</emph> havessi <emph>la carne et l'ossa di smeraldo</emph>: <emph>i.</emph> era verde chome è lo smeraldo, et questa è la speranza, la quale sempre debbe star verde, nè mai mancare, la quale e theologi diffiniscono essere attentione certa della gloria futura prodocta dalla gratia di Dio et da precedente merito; <emph>la terza parea neve testè mossa</emph>: questa è la fede, la quale per le ragioni già decte disopra debba essere pura et candida. Et è fede substantia di chose da essere sperate et argomentate, <emph>i.</emph> dimostratione delle non apparenti. Di queste virtù theologice tracteremo nel vigesimo quarto canto del paradiso.</p>
<p>[127-129] <emph>Et hor parean dalla biancha tracte Hor dalla rossa</emph>: questo scrive perchè alchuna volta la fede è quella che genera in noi carità et speranza, et alchuna volta la carità genera fede et speranza. Ma la speranza non va mai innanzi alla fede et alla carità. Et dal canto di questa carità <emph>l'altre tolgon l'andare tarde et rapte</emph>: il che niente altro significa se non che tanto va la fede et tanto va la speranza quanto la carità le muove. È el carro, <emph>i.</emph> la chiesa militante, nel mezo delle septe virtù, perchè con le tre theologice, le quali ha da man dextra, ghoverna le chose spirituali chome più nobili, et con le quattro cardinali governa le temporali, le quali chome meno nobili sono dalla sinistra; onde Salomone: "in sinistra illius divitie et gloria".</p>
<p>[130-132] <emph>Dalla sinistra</emph>: pone da quella ruota che rappresenta el vecchio testamento le quattro virtù cardinali, delle quali furono pieni <emph>etiam</emph> quegli del vecchio testamento. Induce queste vestite di porpora a dinotare la carità et el fervore dello amore sanza el quale nessuno può havere queste virtù; <emph>drieto al modo D'una di loro che havea tre occhi in testa</emph>: sono queste virtù quattro et ciaschuna ha l'uficio suo el quale non è perfecto se la prudentia non glene mostra, verbigratia l'uffitio della forteza non è ricusar laboriosa angoscia et horribili pericoli per conservare con honestà la patria e parenti et gl'amici. Ma non sa per se medesima nè el modo nè la via che debba tenere a conseguire questo se la prudentia non lo insegna. Similmente la prudentia dimostra alla iustitia quanto essa debba attribuire et a ciaschuno et alla temperantia, quali sono le voluptà che debba fuggire. Hora poi che el poeta pone qui queste quattro virtù, giudico che el luogho desideri, che brievemente pognamo l'origine et la distinctione di quelle. Sono adunque negl'animi nostri quattro principii et fonti impressi dalla natura, da' quali proccedono quattro virtù. Et prima conosce ciaschuno havere in sè somma cupidità d'intendere et di conoscere ogni cosa. Il perchè c'è molesto quando erriamo o quando siamo ingannati da altri. La quale cupidità induce in noi prudentia. <emph>Preterea</emph> habbiamo una certa generosità data all'animo nostro dalla medesima natura, la quale non vuole che ci sottomettiamo ad altri se non alla ragione et all'honestà della quale generosità nasce la forteza. Insurge ancora in noi un pudore et uno obstacolo el quale ci ritrahe che non facciamo o diciam chosa che non sia conveniente, et che ci faccia trascorrere in vituperose voluptà. Et questa è procreatrice della temperantia; nel quarto luogho è la giustitia, la quale produce la natura in noi, perchè essendo l'huomo cupido di vivere in consortio et in compagnia degl'altri huomini, conosce quella non potere durare se non si dà a ciaschuno quanto se gli conviene. Questi sono quattro non dico virtù ma principii et semi di virtù pe' quali possiamo conseguire le virtù perfecte. Prudentia è per la quale habbiamo certa cognitione delle chose che si debbono cercare o fuggire, la quale el poeta pone con tre occhi, perchè chome scrive Seneca debba el prudente prendere el futuro, dispensare el presente, et ricordarsi del passato. Et iustitia è habito d'animo el quale conservando la commune utilità tribuisce a ciaschuno quanto se gli conviene secondo la sua dignità. La forteza è quella che con certa ragione ci pigne contro a' pericoli et a sopportare ogni laboriosa difficultà. La temperantia è quella per la quale ci astegnamo da ogni non honesta voluptà. Queste virtù et le spetie di ciaschuna troverrai explicate in diversi luoghi nella prima cantica.</p></div3>
<div3><head>vv.  133-141</head>
<lg><l>Appresso tutto el pertractato modo</l>
<l>viddi due vechi in habito dispari</l>
<l>ma pari in acto honestato et sodo.</l></lg>
<lg><l>L'un si mostrava alchun de' familiari</l>
<l>di quel sommo Hipocrate, che natura</l>
<l>agli animali fè che l'ha più cari.</l></lg>
<lg><l>Mostrava l'altro la contraria chura</l>
<l>con una spada lucida et acuta,</l>
<l>tal che di qua dal rio mi fè paura.</l>
</lg>
<p>Acciochè niente pretermetta et per ordine preceda e libri del nuovo testamento, havendo già posto e quattro evangelisti et le theologiche virtù, seguita ponendo gl'<emph>Acti degl'appostoli</emph> e quali Luca scripse oltra el vangelio, et pone le pistole di Paolo.</p>
<p>[133-138] Et queste due chose allegoricamente dimostra per due vecchi e quali dice havere <emph>dispari habito</emph>, imperochè sancto Luca veniva in habito di medico, et chome fossi uno de' discepoli di Ippocrate, l'arte del quale è curar gli huomini et mantenergli in vita, et Paolo venia con la spada la quale è instrumento da torre la vita; ecco adunque che l'habito era <emph>dispari</emph>, imperochè Luca dimostrava habito di medico el quale mantiene la vita; <emph>Hippocrate che</emph>, cioè el quale, <emph>natura</emph>, Iddio, che è natura naturante, <emph>fece agl'animali che gl'ha</emph>, e quali essa natura ha, <emph>più cari</emph>: la sententia è che la natura fece Hippocrate ad utilità degl'huomini e quali sono e più cari animali che habbia Iddio; Hippocrate fu dell'isola di Chio, nobilissimo medico del quale scrivemmo nel quarto canto della prima cantica; Luca antiocense fu di natione syrio; scripse lo evangelio in Antiochia; molto egregio era in medicina; fu discepolo degli appostoli, et oltra el vangelio scripse el libro intitolato <emph>Gl'atti degli apostoli</emph>; morì in Bithynia nell'anno septuagesimo quarto della sua età; vixe sanza peccato observando virginità.</p>
<p>[139-141] <emph>Mostrava l'altro la contraria cura</emph>: et questo è Paolo, el quale havendo la spada, non ha habito di curare, ma d'uccidere; <emph>lucida et acuta</emph>: è attribuita la spade a Paolo per la sua somma acrimonia et vehementia et tollerantia d'animo.</p></div3>
<div3><head>vv.  142-147</head>
<lg><l>Poi vidi quattro in humile paruta,</l>
<l>et dirietro da tutti un vecchio solo</l>
<l>venir, dormendo, con la faccia acuta.</l></lg>
<lg><l>Et questi septe col primaio stolo</l>
<l>erono habituati, ma di gigli</l>
<l>dintorno al capo non facean brolo,</l></lg>
<lg><l>Anzi di rose et d'altri fior vermigli;</l>
<l>giurato arei poco lontano aspecto</l>
<l>che tutti ardessin disopra da' cigli.</l>
</lg>
<p>[142-144] Questi quattro in humil vista sono e quattro apostoli e quali fecion l'epistole chiamate canoniche, le quali nella Bibbia sono poste doppo gl'<emph>Acti degl'apostoli</emph>; et sono Iacopo fratello di Christo, Piero, Ioanni, et Iuda fratello di Iacopo. Costoro scripsono epistole mistiche, et chosì brievi chome lunghe, brievi nelle parole, lunghe nelle sententie; <emph>in humile paruta</emph>: pell'humiltà dell'animo, et pel povero et basso stato; <emph>un vecchio solo</emph>: intende Ioanni per l'<emph>Apochalypse</emph>, el quale è l'ultimo libro del nuovo testamento; <emph>dormendo</emph>: dinota che le visioni le quali lui descrive nell'<emph>Apocalypse</emph> hebbe sancto Ioanni quando nella cena s'addormentò in sul pecto di Christo, et discripsela dipoi in sua senectù nell'isola di Pathmo; <emph>con la faccia arguta</emph>: sobtile in vista; il che dice perchè fu d'alto et profondo ingegno.</p>
<p>[145-147] <emph>Et questi septe</emph>: cioè e primi due vecchi Paolo et Luca, et e quattro d'humile vista, Iacopo, Piero, Ioanni, et Iuda per le epistole, et Ioanni per l'<emph>Apocalypse</emph>; <emph>erono habituati col primaio stuolo</emph>: perchè similmente erono in abito bianco, ma non haveano ghyrlande di gigli chome quegli; <emph>non facean brolo di gigli</emph>: <emph>i.</emph> verzura, perchè chosì significa in lingua lombarda. Insomma e ventiquattro libri della Bibbia hanno le corone di gigli, perchè chi gli studia sanza fede niente vaglono. E vangelisti hanno di verde che significano la speranza, imperochè el principio de' vangelii è la vigorosità della speranza, perchè invano sarebbe tale studio se non sperassimo quello che loro promectono. Et questi septe hanno e <emph>fior vermigli</emph>, perchè el lor principio è carità.</p></div3>
<div3><head>vv.  151-154</head>
<lg><l>Et quando el carro mi fu dirimpecto,</l>
<l>un tuon s'udì, et quelle gente degne</l>
<l>parvono haver l'andare più interdecto,</l></lg>
<lg><l>Fermandos'ivi con le prime insegne.</l>
</lg>
<p>[151-154] <emph>Quando el carro</emph> el quale procedea avanti arrivò in quel luogo el quale era allo 'ncontro di me, <emph>un tuono</emph> fu udito el quale parve che interdicessi <emph>l'andare</emph> e <emph>quelle genti degne</emph>. Il perchè si fermorono, et anchora <emph>le prime insegne</emph> che furono e septe candelabri si fermorono. Ha adunque tirato el grifone, cioè Christo, con sua passione et morte el carro, <emph>i.</emph> la sinagoga mutata in sancta chiesa, insino al <emph>dirimpecto</emph> di Danthe, cioè nel conspecto d'ogni huomo, et a tucti l'ha manifestata; et certamente chi studiando le sacre lettere procede con questo ordine el quale ha descripto el poeta, vede et intende la sua salute. Et questa è la via che ci conduce alla contemplatione della etherna vita et delle chose divine dove consiste la nostra felicità, poi che haremo beuto del fiume letheo et in quello lavatoci, <emph>idest</emph> poi che saremo nelle virtù dell'animo già purgato, nelle quali al tucto dimentichiamo non solamente e vitii ma ogni chosa che ci potessi infiamare a quegli. Et dipoi del fiume Eunoe per el quale s'accenda in noi l'amore delle virtù del sommo bene el quale è inextimabile in forma che in terra siamo chome angeli; <emph>un tuono s'udì</emph>: quanto alla lettera bisogna che tal tuono in questo luogo el quale è sopra la terza regione dove nessuno vapore può salire, sia sopra natura et facto da Dio in segno che 'l carro si fermassi. Ma allegoricamente secondo Francescho da Buti intenderemo che dal legno della notitia del bene et del male, onde nacque la disubidientia de' primi nostri parenti, insino al legno della croce sempre l'humana generatione andò verso occidente, perchè e rei andavono all'inferno et e buoni al limbo; ma poi che Christo tirò el carro al fiume Iordano et creò el baptesimo, allhora fu udito el tuono, <emph>i.</emph> la voce di Dio, del padre verso di Christo baptezantesi, la qual fu: "hic est filius meus dilectus in quo mihi bene complacui". Adunque dopo questo tempo uscì l'humana generatione della legge della servitù, et entrò in quella della gratia, et fermossi di non andare più a occidente. Finì la legge di Moysè et della circuncisione et cominciò la evangelica et el baptesimo, et qui volle Idio che per obbedientia tornassimo al legno della notitia del bene et del male. Onde disotto mosterrà el poeta che questa gente dessi volta; <emph>parvono haver l'andare più interdecto</emph>, parve a quelle genti che el tuono interdicessi et vietassi loro andare più oltre, intendi per la lagge di Moysè, <emph>Fermandos'ivi</emph>, nella legge evangelicha, <emph>colle prime insegne</emph>: co' doni dello Spirito sancto, et co' septe doni di sancta chiesa, et con tucte l'altre chose già narrate.
</p></div3></div2>
<div2><head>XXX</head>
<argument><p>CANTO .XXX. DELLA SECONDA CANTICA DI DANTHE</p></argument>
<div3><head>vv.  1-21</head>
<lg><l>Quando 'l septentrion del primo cielo,</l>
<l>che nè occaso mai seppe nè orto</l>
<l>nè d'altra nebbia che di colpa velo,</l></lg>
<lg><l>E che facea lì ciaschuno accorto</l>
<l>di suo dover, chome 'l più basso face</l>
<l>qual timon gira per venire a porto,</l></lg>
<lg><l>Ferma s'affisse, la gente verace</l>
<l>venuta prima che 'l griphone et esso,</l>
<l>al carro volse sì chome a sua pace.</l></lg>
<lg><l>Et un di lor, quasi dal cielo messo,</l>
<l>"Veni sponsa de Libano" cantando</l>
<l>gridò tre volte, et tutti gl'altri appresso.</l></lg>
<lg><l>Quali e beati al novissimo bando</l>
<l>surgeran presto ognun di sua caverna</l>
<l>la rivestita carne alleviando,</l></lg>
<lg><l>Cotali in su la divina basterna</l>
<l>si levar cento <emph>ad vocem tanti senis</emph>,</l>
<l>ministri et mesaggieri di vita eterna.</l></lg>
<lg><l>Tutti dicean: "Benedictus qui venis"</l>
<l>fiori gittando disopra et dintorno</l>
<l>"manibus o date lilia plenis".</l>
</lg>
<p>Contiene questo trigesimo canto del purgatorio in che forma Beatrice apparisce al poeta, et chome lo riprende, et finalmente come Virgilio l'abbandonò.</p>
<p>[1-6] <emph>Quando 'l septentrione</emph>: la sententia è: quando s'affixe fermo el carro già decto, la gente che gl'era venuta innanzi al gryphone et epso gryphone si volse al carro; ma per similitudine chiama questo carro <emph>septentrione del primo cielo</emph>, cioè del cielo empyreo dove sono le sedie de' beati. Imperochè chome el septentrione della octava spera ha septe stelle che fanno forma di corno innanzi al carro del gryphone; <emph>del primo cielo</emph>, a differentia del septentrione che noi veggiamo nella octava spera, <emph>che nè occaso mai sente nè orto</emph>: imperochè chome el nostro septentrione è tanto elevato a nnoi et tanto presso al polo nostro che sempre si vede, et non fa chome l'altre stelle che ora nascono et hora vanno sobto, chosì e septe doni dello Spirito sancto non sentono <emph>occaso</emph>, <emph>idest</emph> tramontamento, <emph>nè orto</emph>, <emph>idest</emph> nascimento, perochè essendo etherni non hanno principio; <emph>nè</emph> hanno <emph>altro velo che di colpa</emph>: imperochè non è chome el nostro septentrione el quale spesso ci è tolto di vista da le tenebre et da nuvole che occupano l'aria, ma questo non ci può essere nascoso nè coperto da altro velo che da colpa et peccato. Perchè solo el peccato è quello che nasconde all'huomo e doni dello Spirito sancto; <emph>Et che facea lì</emph>: seguita nella similitudine già facta di questo septentrione al nostro dell'octava spera, et dice che chome el nostro septentrione, dove è la tramontana, fa accorto el nocchieri che regga el temon suo secondo quella se vuole venire sicuro in porto, chosì quello <emph>facea lì</emph> nel paradiso, <emph>i.</emph> nello stato della innocentia. Imperochè chi vuole venire ad beatitudine conviene che regga la sua nave, et addirizila secondo la guida de' doni dello Spirito sancto. Et ordina el texto così: <emph>quando s'affisse fermo el septentrione del primo cielo, che non seppe mai</emph>, <emph>i.</emph> non sentì, <emph>nè occaso nè orto, et non seppe mai velo</emph>, cioè non hebbe mai coprimento alchuno, se non <emph>di colpa</emph> che ne toglessi, <emph>et</emph> el quale <emph>facea lì</emph> nel paradiso terrestre <emph>ciaschuno</emph> di quegli che sequitavano e candelabri <emph>accorto</emph> et amaestrato, <emph>chome</emph> el nostro septentrione, el quale è <emph>più basso</emph>, <emph>face</emph>, <emph>i.</emph> fa accorto et amaestrato a prender buon viaggio, <emph>quale</emph>, cioè qualunche, <emph>gyra el temone per venire a porto</emph>.</p>
<p>[7-9] Quando adunque si fermò questo septentrione, <emph>i.</emph> e septe candelabri, <emph>La gente verace</emph>, cioè quegli che seguivono, e quali disopra dimostrammo essere e santi huomini del vecchio testamento, e quali veramente predixono Christo venturo et in quello credectono; <emph>et esso gripho</emph>: cioè Christo; <emph>si volsono al carro</emph>, cioè a sancta chiesa, <emph>chome a sua pace</emph>, <emph>i.</emph> chome a sua fine. Imperochè ciò che contiene el testamento vecchio è a fine di constituire la sancta chiesa.</p>
<p>[10-12] <emph>Et un di loro</emph>: intende di Salomone, el quale prophetando chome chosa mandata da cielo, et prevedendo la chiesa futura fondata sopra Christo, et quanto Christo l'havea a dannare nella cantica sua, dixe in persona di Christo "Veni sponsa de Libano", invitando la synagoga de' Giudei, la qual s'havea a mutare nella chiesa, esser sposa di Christo. Predixe adunque Salomone chome Christo con sua predicha, et doctrina, dovea chiamare la synagoga alla novella chiesa; <emph>et tutti gl'altri appresso</emph>: il che significa che come Salomone predixe la ventura chiesa, chosì tutti gl'altri propheti la predixono.</p>
<p>[13-15] <emph>Quali e beati</emph>: pone optima comperatione che chome nel dì del gran iudicio tutti e beati in un subito al suono delle trombe angeliche usciranno rivestite delle proprie carni delle loro caverne, chosì alla voce di Salomone si levorono cento, et tutti diceano "Benedictus qui venis"; <emph>al novissimo bando</emph>: all'ultima richiesta; <emph>bando</emph> è ogni cosa publicamente manifestata precedente el suon della tromba.</p>
<p>[16-18] <emph>basterna</emph>: chiamavono gl'antichi basterne certi vehicoli, overo carrette, nelle quali e romani sacerdoti, et le vergini vestali, portavano quasi a processione e loro sacri; ma per similitudine pone basterna el carro già decto; <emph>ministri et messaggieri di vita eterna</emph>: molti intendono angeli; ma forse è meglo intendere gl'altri propheti, e quali furono messaggieri di vita eterna, perchè predixono le cose venture ordinate da Dio, et <emph>maxime</emph> la incarnatione del verbo et la nuova chiesa sposa di Christo.</p>
<p>[19-21] <emph>Benedictus qui venis</emph>: chome nella festa delle palme gridò el popolo di Hierusalem quando Christo in su l'asina entrò nella città; <emph>manibus date lilia plenis</emph>: è sententia presa da Virgilio, el quale deplorando la morte di Marcello conforta che tali exequie sieno ornate di gigli et di fiori; onde dice nel sexto: "manibus date lilia plenis Purpureos spargam flores animamque nepotis His saltem accumulem donis"; et in tal modo per transito ci admonisce che honoriamo la passione di Christo.</p></div3>
<div3><head>vv.  34-36</head>
<lg><l>I' vidi già nel cominciare del giorno</l>
<l>la parte oriental tutta rosata,</l>
<l>et l'altro ciel del bel sereno adorno;</l></lg>
<lg><l>Et la faccia del sole nascier ombrata</l>
<l>sì che per temperanza de' vapori</l>
<l>l'ochio lo sostenea lungha fiata.</l></lg>
<lg><l>Così drento una nuvola di fiori</l>
<l>che delle mani angeliche saliva</l>
<l>et richadea in giù dentro et di fuori,</l></lg>
<lg><l>Sopra candido velo cinta d'uliva</l>
<l>donna m'aparve, sobto verde manto</l>
<l>vestita di color di fiamma viva.</l></lg>
<lg><l>Et lo spirito mio, che già cotanto</l>
<l>tempo era stato con la sua presenza</l>
<l>non era di stupore, tremando, affranto,</l>
</lg>
<p>Dimostra che Beatrice gl'apparve in una nuvola di fiori in quel modo che apparisce alchuna volta el sole da mattina ombrato da certi vapori e quali gli tolgono tanto della sua luce che l'homo sofferisce di guatarlo. Et la nuvola de' fiori quando saliva inverso el cielo per le mani degl'angeli, et quando ricadeva in giù. Et Beatrice havea in testa un velo biancho el quale cignea una ghyrlanda d'uliva, et havea disotto la vesta vermigla, et un manto disopra verde. Dimostra che chome interviene che noi possiamo vedere el corpo del sole, se qualche sottile nuvola non spegne in parte lo splendore de' razi, chosì Danthe non harebbe potuto sofferire lo splendore del viso di Beatrice se non havessino obstato in forma di nuvola e fiori che dintorno gli piovevono. Questo significa che non potremmo intendere le chose divine, et incorporee, le quali di Dio tractano e theologi, se lor non le facessin palpabili con alchuna similitudine di chose corporee. Era Beatrice coperta el capo di velo candido et coronata d'ulivo. Alchuni pongono el velo per la practica, et l'ulivo per la sapientia, perchè è albero consecrato a Minerva. A me pare che la theologia debba havere el velo biancho per la fede, altrove lui medesimo ha posto, et la corona dell'ulivo dinoti la pace secondo che pongono tucti gl'altri poeti, perchè la theologia fondata nella fede dà pace et tranquilità a qualunque quella seguita. El vestimento verde et rosso è la speranza et la carità, le quali tre virtù sono sole della theologia; et per questo sono decte theologiche.</p>
<p>[34-36] <emph>Et lo spirito mio</emph>: nella vita del poeta dimostrammo chi fusse Beatrice figluola di Folco Portinari; et dipoi in più parte di questo poema è stato manifesto che l'amore pudicho el quale portava a questa donna fece che lui riducessi la historia a poeticha phantasia et fictione, et ponghila per la vita contemplativa secondo la religione christiana. Il perchè fu molto aiutato dal nome, per che Beatrice significa piena di beatitudine. Et nessuna chosa abbonda di beatitudine se non la cognitione di Dio et delle celesti chose.</p></div3>
<div3><head>vv.  37-51</head>
<lg><l>Senza da gl'occhi avere più conoscenza,</l>
<l>per occulta virtù che da le' mosse</l>
<l>d'anticho amore senti' la gran potenza</l></lg>
<lg><l>Tosto che nella vista mi percosse</l>
<l>l'alta virtù che già m'havea traficto</l>
<l>prima che fuor di pueritia fosse,</l></lg>
<lg><l>Volsimi alla sinistra con rispicto</l>
<l>col quale el fantolin corre alla mamma</l>
<l>quando ha paura o quando egl'è afflicto,</l></lg>
<lg><l>Per dicere ad Virgilio: "Men che dragma</l>
<l>di sangue m'è rimaso che non triemi;</l>
<l>cogniosco e segni dell'anticha fiama".</l></lg>
<lg><l>Ma Virgilio n'havea lasciati scemi</l>
<l>di sè, Virgilio dolcissimo padre,</l>
<l>Virgilio a cui per mia salute die'mi.</l>
</lg>
<p>[37-39] <emph>Sanza da gl'occhi</emph>: la sententia è che benchè gl'occhi miei non la conoscessino, nientedimeno una <emph>occulta virtù</emph> che movea da llei mi fece sentire la potentia grande che havea l'antico amore. Finge adunque già in pueritia essere stato innamorato di Beatrice, et hora non perchè la riconoscessi al volto, ma per una occulta inspiratione procedente da llei risentì l'antico amore. Il che dinota che insino da' teneri anni l'huomo comincia ad amare Beatrice, <emph>i.</emph> el sommo bene, el quale ci beatifica. Ma difficilmente allhora lo conosciamo. Dipoi tanto può la sensualità, et l'appetito, el quale ci torce alla via delle voluptà et de' beni della fortuna, che sequitiamo quegli chome sommo bene; et in questo modo ci dilunghiamo da Beatrice in forma che gl'occhi nostri guidati dall'appetito non la riconoscono più, perchè non vedendo lui che la voluptà, non credeva essere altro bene che quella. Ma poi che siamo purgati da' vitii, et divenuto allo stato della innocentia, spira in noi la gratia preveniente, la qual chiama virtù occulta, et questa ci fa riconoscere Beatrice, la quale da principio amammo; et questa gratia c'infiamma dell'amore suo essendo epsa el sommo bene.</p>
<p>[40-42] <emph>Tosto</emph>: subitamente che per questa gloria; <emph>l'alta virtù</emph>: <emph>i.</emph> el celeste amore el quale già in pueritia m'havea traficto, al presente <emph>mi percosse</emph>; et certo è innato negl'huomini l'amore del vero bene; ma el falso bene c'inganna. Il perchè ci dividiamo da llui insino a tanto che la ragione comincia a potere in noi più che l'appetito.</p>
<p>[43-45] Io <emph>mi volsi</emph> a man <emph>sinistra</emph> chosì a Virgilio, chome el fanciullino si volge <emph>alla mamma</emph>, o <emph>quando ha paura</emph>, <emph>o quando</emph> ha alchuna lesione.</p>
<p>[46-51] Ma volgendomi m'accorsi che <emph>Virgilio</emph> già era partito da me, et <emph>haveaci lasciati</emph>, me e Statio, <emph>scemi</emph>, perchè era diminuito el numero; <emph>Virgilio</emph> dico <emph>dolcissimo padre</emph> al quale io m'ero dato <emph>per mia salute</emph>, et volevo dirgli "a me non è rimaso una dragma di sangue che non triemi per l'amore, et so che procede da amore, perchè io conosco e segni dell'anticha fiamma"; la quale sententia traxe di Virgilio, dove dixe: "agnosco veteris vestigia flamme". Volsesi a Virgilio. Il che dinota che percosso dall'amore ricorse alla ragione, la quale è nell'huomo, per conoscere tale amore, et la cagione di quello. Ma Virgilio l'havea abbandonato, <emph>i.</emph> non potea la ragione humana per sè conoscerlo sanza la divina gratia. Ma era rimaso Statio, <emph>i.</emph> lo 'ntellecto illustrato dalla christiana theologia. Danthe la conobbe per la gratia preveniente.</p></div3>
<div3><head>vv.  52-69</head>
<lg><l>Nè quantunque perde' l'antica madre</l>
<l>volse alle ghuance nette di rugiada</l>
<l>che lacrimando non tornassino adre.</l></lg>
<lg><l>"Danthe, per che Virgilio se ne vada</l>
<l>non pianger ancho; non pianger anchora,</l>
<l>che pianger ti convien per altra spada".</l></lg>
<lg><l>Quasi amiraglo che 'n popa et in prora</l>
<l>viene a vedere la gente che ministra</l>
<l>per gli altri legni, et a bene fare gl'accora,</l></lg>
<lg><l>Insu la sponda del carro sinistra,</l>
<l>quando mi volsi al suono del nome mio</l>
<l>che di necessità qui si rigistra,</l></lg>
<lg><l>Vidi la donna che pria m'apario</l>
<l>velata sotto l'angelica festa,</l>
<l>drizar gl'ochi ver me di qua dal rio.</l></lg>
<lg><l>Tutto che 'l velo che gli scendea di testa</l>
<l>cerchiato della fronde di Mynerva</l>
<l>non la lasciassi parer manifesta.</l>
</lg>
<p>[52-54] Potè tanto in me la perdita di Virgilio che benchè io fussi nel paradiso delle delitie, el quale <emph>l'antica madre</emph>, <emph>i.</emph> Eva prima femmina, <emph>perdè</emph> per sua disubidientia, et havessi le <emph>guancie nette di rugiada</emph>, nientedimeno epse diventorono <emph>adre</emph> et luctuose, et <emph>lachrimando adre</emph>: cioè atre, et atro in latino significa nero, et per consequente luctuoso et mesto.</p>
<p>[55-57] <emph>Danthe perchè</emph>: vedendo Beatrice el dolore di Danthe per la partita di Virgilio, si volse a llui con queste parole "Danthe non piangere perchè Virgilio se ne vada, perchè anchora ti convien piangere per maggiore spada", cioè per maggior duolo, chome pocho disobto vedremo.</p>
<p>[58-63] <emph>Quasi admiraglo</emph>: optima comperatione nella quale assomiglia la theologia all'admiraglo d'alchuna armata. Imperochè chome l'admiraglo non uscendo del proprio suo legno, ma faccendosi hora in su la poppa et hora in su la prua conforta quegli che sono in su gl'altri legni, et accendegli a ben fare, chosì Beatrice in su la sponda sinistra excitava Danthe a far quello che disobto intenderai. Chosì la theologia non usciendo del carro, che significa el corpo di tutta la sacra scriptura, et dalla sinistra sponda, che significa el vecchio testamento dove è la doctrina della chiesa prohibitiva et punitiva, imperochè nel vecchio testamento Idio facea manifeste et preste vendecte; et Beatrice qui minaccia Danthe; et però non era nella dextra che significa el nuovo testamento dove è la chiesa exortativa, et promettitrice dell'eterna vita, perchè anchora non gli promette nulla, ma riprendelo. Et lui si rivolge al suono del nome suo a dinotare che queste parole erono contro alla sensualità, la quale significa per <emph>Danthe</emph>; et però dice <emph>che di necessità qui si registra</emph>.</p>
<p>[64-66] <emph>Vidi la donna</emph>: volgendomi al suon della voce vidi che quella che parlava era la donna che prima m'era apparita; <emph>velata sotto l'angelica festa</emph>: circundata da gl'angeli, e quali dicemmo disopra cantare "Benedictus qui venis"; et <emph>drizava gl'occhi ad me di qua dal rio</emph>.</p>
<p>[67-69] <emph>Tutto che 'l velo</emph>: habbiamo dimostro disopra che significhi el velo et la ghyrlanda. Ma qui arroge che lui la conobbe non obstante che 'l velo <emph>non la lasciassi</emph> veder <emph>manifesta</emph>, a dimostrare che la fede non ha scientia.</p></div3>
<div3><head>vv.  70-84</head>
<lg><l>Regalmente nell'acto anchor proterva</l>
<l>continuò chome cholui che dice</l>
<l>et più caldo parlar dirieto serva:</l></lg>
<lg><l>"Guardami ben! Ben son, ben son Beatrice.</l>
<l>Chome degnasti di veder el monte?</l>
<l>non sapei tu che qui è l'huom felice?".</l></lg>
<lg><l>Gl'occhi mia cadder giù nel sacro fonte,</l>
<l>ma veggendomi in esso, trassi a l'herba,</l>
<l>tanta vergogna mi gravò la fronte</l></lg>
<lg><l>Chosì la madre al figlo par superba</l>
<l>chom'ella parve a me per che d'amaro</l>
<l>sentì 'l sapor della pietate acerba.</l></lg>
<lg><l>Ella si tacque, et gl'angeli cantaro</l>
<l>di subito "In te Domine speravi",</l>
<l>ma oltra "pedes meos" non passaro.</l>
</lg>
<p>[70-72] <emph>Regalmente</emph>, cioè altamente et imperiosa sanza riguardo sichome soglon fare e re, <emph>nell'acto</emph>, nella vista di fuori, <emph>ancora</emph>, qui dice che benchè s'havessi a placare, pure anchora era <emph>proterva</emph>, cioè altiera, <emph>chome cholui che dice Et più caldo parlar drieto riserva</emph>: è precepto d'arte che chi ha a riprendere et accusar prima dimostri et pruovi l'errore più tosto acutamente che acerbamente, et dipoi nella conclusione con grande empito et gravità di parole et di sententie lo fulmini et acremente lo riprenda. Ma <emph>etiam</emph> naturalmente questo medesimo fa chi riprende.</p>
<p>[73-75] <emph>Guardami bene</emph>, parole piene d'asperità et di vehemente riprensione, <emph>ben son, ben son Beatrice</emph>, q. d. quella che tu cominciasti ad amare et poi lasciasti, <emph>chome degnasti d'accedere al monte</emph>: alquanti voglono che Beatrice lo riprenda di riprensione, et expongono chosì: <emph>chome degnasti</emph> tu, <emph>i.</emph> chome hai tu giudicato, te esser degno <emph>d'accedere</emph>, cioè di venire, <emph>al monte?</emph>, quasi dica: non essendo degno salire al monte nella cui sommità è el paradiso; <emph>non sapevi tu che qui è l'huom felice?</emph>: non dovevi essere tanto ardito non lo meritando di salire a questa felicità. Ma secondo mio iudicio altra expositione quadra meglo. Imperochè lei parla a Danthe, come spesso parla chi è sdegnato inverso chi l'ha lasciato, et lungo tempo chome insuperbito non lo visita, poi tornando soglamo dire "chome degnasti tu di venirci?", cioè tu mi parevi sì insuperbito ch'io non credetti che tu ci degnassi più; et mentre che diciamo tali parole usiamo hironia, quasi dicendo "tu ci dovevi pur degnare". Adunque tu che eri diventato sì superbo <emph>chome degnasti</emph> tu salire <emph>al monte</emph>, quasi dica: io t'ho veduto sì insuperbito, ch'io non credecti che tu ti degnassi; <emph>al monte</emph>: allegoricamente intende la contemplatione. Ha insino a hora ripreso la superbia sua, hora riprende la stultitia et la ignorantia che lui gran tempo non si sia accorto che l'huomo non può esser felice in altro luogo. Il che è stato cagione che lui sia indugiato tanto a venire; <emph>non sapei tu che qui è l'huom felice?</emph>: questa sententia non si congiugne con la superiore. Imperochè chi parla alteramente usa l'oratione interropta. Adunque havendo decto per hironia <emph>chome degnasti tu venire al monte?</emph>, dipoi con somma gravità aggiugne <emph>non sapei tu che qui è l'huom felice?</emph>: quasi dica: o stolto perchè ti sei tanto indugiato conciosia che non altrove, che qui, è l'huomo felice?"; et se pure voglamo congiugnere l'una sententia con l'altra, et diremo <emph>chome degnasti tu venire al monte?</emph>, el quale tanto tempo hai sprezato; <emph>non sapei tu che qui è l'huom felice?</emph>, quasi dica: tu mi vuoi forse dare a intendere che tu non lo sapessi, et io so che tu lo sapevi; adunque questa tua tardità non ha scusa. Ma acciochè meglo intendiamo tutto questo luogo, le querele di Beatrice inverso Danthe sono che lui havendola amata nella prima età, dipoi nella seconda età nella quale epsa mutò vita, et di carne salì ad spirito, et era più bella, epso la lasciò per una altra. Questo finge Danthe; ma noi intendiamo Beatrice per la theologia, la quale è di due spetie, positiva et speculativa. La positiva è quella che consiste circa el vivere secondo la moralità della vita activa. La speculativa è quella, dove si tracta di Dio et delle substantie separate. Finge adunque che in gioventù s'innamorassi di Beatrice quando essa era anchora in carne, <emph>i.</emph> seguitassi gli studii di quella dove tractava, ma dipoi quando cominciò a tractare delle chose speculative le lasciassi.</p>
<p>[76-78] <emph>Gl'occhi mi caddero</emph>: optimo segno che udito la riprensione si vergognò dell'errore et abbassi gl'occhi, et abbassando gl'occhi vide la sua imagine nel <emph>fonte</emph>, <emph>i.</emph> nel fiume; il che dinota che la vergogna t'induce a ricercare la conscientia et in quella tu ti vedi tale qual sei; onde la vergogna più ti crescie. Il perchè tu levi gl'occhi da tale specchio et riducigli <emph>a l'herba</emph> et al verde, cioè alla speranza. Imperochè dopo la ricognitione del peccato et la vergogna che ti viene di quello che fa che tu te ne penti, non debba sequitare disperatione, ma ci dobbiamo confidare nella infinita misericordia di Dio et prendere buona speranza.</p>
<p>[79-81] <emph>Chosì la madre al figlo par superba</emph>: sì chome era el figluolo, parendogli che quando la madre lo riprende epsa sia superba inverso di lui, chosì a me pareva che Beatrice fussi acerba verso di me, et epsa era piatosa.</p>
<p>[82-84] <emph>Ella si tacque et gl'angeli cantaro</emph>: riconosciuto che noi habbiamo el nostro errore dimostratoci dalla sacra doctrina, <emph>gl'angeli cantaro</emph>, <emph>i.</emph> le buone inspirationi c'invitano a sperare; et però finge che cantino el psalmo accomodato alla speranza, questo è el trigesimo "In te Domine speravi non confundar in eternum", nel quale David dimostrando la speranza che ha in Dio, exorta ogni huomo che si pente del commesso fallo a fare quel medesimo; <emph>ma oltra "pedes meos" non passaro</emph>: non passaro el versiculo di questo psalmo "nec conclusisti me in manibus meis Statuisti in loco pedes meos", perchè el resto del psalmo contiene altra materia.</p></div3>
<div3><head>vv.  85-99</head>
<lg><l>Sì chome neve tra le vive travi</l>
<l>per lo dosso d'Italia si congela</l>
<l>soffiata et strecta per li venti schiavi,</l></lg>
<lg><l>Poi liquefacta in se stesa trapela</l>
<l>pur che la terra che perde ombra spiri,</l>
<l>sì com' per fuoco fonde la candela,</l></lg>
<lg><l>Così fu' sanza lacryme et sospiri</l>
<l>anzi 'l cantar di que' che noton sempre</l>
<l>drieto alle note degl'eterni gyri;</l></lg>
<lg><l>Ma poi che 'ntesi nelle dolci tempre</l>
<l>lor compatire a me, più che se decto</l>
<l>havesser "Donna perchè pur lo stempre?",</l></lg>
<lg><l>Lo giel che m'era intorno al cor ristrecto</l>
<l>spirito et acqua fessi, et con angoscia</l>
<l>per la bocca et per gl'occhi uscì del pecto.</l>
</lg>
<p>La sententia è che come la neve prima congelata da' venti septentrionali si liquefà pe' venti meridiani; et la cera consolidata nella chandela si liquefà pel fuoco, chosì lui prima congelato dentro per la paura era sanza lacryme et sospiri innanzi al canto de gl'angeli, poi udito el canto el quale lo confortò el gielo si liquefè in lachryme et sospiri.</p>
<p>[85-87] <emph>Sì chome neve tra le vive travi</emph>: travi propriamente sono gl'alberi taglati et acconci, ma pone travi per alberi, et però dixe <emph>vive</emph>. Imperochè gl'alberi hanno la vita vegetativa per la quale si nutriscono dell'homore della terra, quello succiando per le barbe; <emph>per lo dosso d'Italia</emph>: intende del monte Apenino, el quale come dicemmo disopra chosì surge per mezo d'Italia, chome el dosso et la schiena si distende pel mezo de gl'animali; <emph>per li venti schiavi</emph>: per venti septentrionali e quali chiama <emph>schiavi</emph>, perchè la Schiavonia è ad noi da tramontana.</p>
<p>[88-90] <emph>Poi liquefacta, trapela</emph>: si distilla; trapelare è quando di chosa non bene stuccata el licore che v'è dentro gocciola; <emph>pur che la terra che perde ombra</emph>, <emph>i.</emph> pure che la regione meridiana nella quale el sole fa pocha ombra, <emph>spiri</emph>: facci vento. Imperochè chome e venti di tramontana fanno ghiaccio et freddo, chosì quegli di mezo dì fanno dolce et struggono.</p>
<p>[91-93] <emph>Chosì fu'</emph> io <emph>sanza lachryme et sospiri</emph>: perchè la paura m'havea rafreddo, et el freddo havea sì riserrato e pori, che nè lachryme poteano uscire, nè sospiri; <emph>che noton sempre Drieto alle note de gl'eterni gyri</emph>: chome el buon musico cantando segue le note descripte nel libro, chosì gl'angieli ragguardando le influentie et gl'effecti che procedono da i perpetui movimenti de' cieli cantano quello che veggono segnato nell'ordine fatale della divina providentia. Del quale et habbiamo decto et diremo.</p>
<p>[94-96] <emph>Ma poi che 'ntesi nelle dolci tempre</emph>, cioè nel dolce canto, el quale è contemperato di varie voci, <emph>loro compatire</emph>: cioè la compassione haveano di me, la quale io intesi più nel canto di quel psalmo, che se havessino decto a Beatrice "<emph>perchè lo stemperi</emph> tu così?". Et certo è l'officio della theologia riprendere con acrimonia e peccati. Ma l'intelligentie divine hanno compassione del cuore contrito et humiliato, el quale Dio non sprezerà.</p>
<p>[97-99] <emph>El giel che m'era intorno al cuor ristrecto</emph>: la paura, perchè el sangue che ricorre al cuore induce gielo, et temore, el freddo condensa; dipoi la forza del caldo che al cuore rarefà la cosa congelata, et liquefalla, onde si distilla in lachryme pe' gli occhi et in sospiri per la bocca, et questo è che dice <emph>spirito, et acqua fessi</emph>, <emph>i.</emph> si fece sospiri, che non sono altro che vento, et acqua, cioè lachryme; insomma dimonstra che dopo la penitentia et la purgatione ricordandosi quanto le sacre lettere minacciono chi havendo cominciato a sequitarle le lascia, et per questo essendo quasi caduto in desperatione gl'angeli, <emph>i.</emph> la divina gratia, confortandolo lo ridussono a speranza.</p></div3>
<div3><head>vv.  100-108</head>
<lg><l>Ella pur ferma in su la dricta coscia</l>
<l>del carro stando, alle substantie pie</l>
<l>volse le sue parole chosì poscia:</l></lg>
<lg><l>"Voi vigilate nello etherno die</l>
<l>sì che morte nè sonno a voi non fura</l>
<l>passo che faccia 'l secol per sue vie.</l></lg>
<lg><l>Onde la mia risposta è con più cura</l>
<l>che m'intendea colui che di là piagne,</l>
<l>perchè sia colpa et duol d'una misura.</l>
</lg>
<p>[100-102] <emph>Ella pur ferma</emph>: ad dimostrare che anchora perseverava nella riprensione; <emph>volse le sue parole alle substantie</emph>, cioè a gl'angieli, <emph>pie</emph>: perchè nel loro canto haveano dimostro compassione a Danthe. Et usa mirabile artificio el poeta, imperochè havendo cantato gl'angeli tal psalmo che dimostravono doversi havere misericordia verso Danthe, parea ragionevole che Beatrice rispondessi et assegnassi la ragione, perchè perseverava nella asperità, la quale era non per nuocergli, ma per giovargli, inducendolo ad tal contritione che fussi pari al peccato, et da altra parte parea superfluo dimostrare tale ragione agl'angeli, conciosia che loro sapessino quella et ogn'altra chosa. Adunque elesse un mezo el poeta che satisfacessi all'uno et all'altro, <emph>i.</emph> che non paressi che lui volessi insegnare a gl'angeli, ma rispondessi al psalmo et allor cantato, acciochè Danthe intendessi quello che gli fusse mestier di fare.</p>
<p>[103-105] <emph>Voi vigilate nello etherno die</emph>: il che non è altro che contemplare tucte le cose le quali s'intendono in Dio, chome in specchio purissimo et in luce chiarissima sanza alchuna obscurità, imperochè Idio è luce vera che illumina tucto el mondo, et è luce sanza fine, il perchè veramente si può chiamare <emph>etherno dì</emph>; <emph>sì che nocte nè sonno a voi non fura</emph>: perchè voi contemplate sempre quella luce, nella quale si veggono tucte le chose, però <emph>nè nocte</emph>, <emph>i.</emph> nè ignorantia, <emph>nè sonno</emph>, <emph>i.</emph> pigritia o corporale cupidità, vi <emph>fura</emph> o togle <emph>passo</emph> alchuno el quale <emph>faccia el secolo</emph>, <emph>i.</emph> el tempo, <emph>per sue vie</emph>: <emph>i.</emph> per sue extensioni et progressi, imperochè negl'angeli non cade alchuna ignorantia, o terrena cupidità, chome in noi aggravati dal peccato et dalla sensualità, ma sempre contemplando Iddio in quello veggono tucte le chose; <emph>secolo</emph> appresso de' Latini è posto el più delle volte per lo spatio di cento anni. Onde dicevono e sacri secolari d'Appolline perchè si celebravono in cento anni una volta. Ma nella sacra scriptura significa tempo, et el tempo nasce dalla ethernità di Dio, et dicesi andare di passo in passo perchè procede d'instante in instante.</p>
<p>[106-108] <emph>Onde la mia risposta è con più cura</emph>: quasi dica: quanto a voi non bisogna risposta; ma ho volto le parole verso di voi per rispecto del psalmo da voi cantato. Ma acciochè per la mia accurata <emph>risposta intenda</emph> in quanto pericolo si truova se non s'intende et appara che el <emph>duolo</emph> et la contritione del peccatore sia tanta che appareggi la colpa conmessa.</p></div3>
<div3><head>vv.  109-123</head>
<lg><l>Non pur per opra delle rote magne</l>
<l>che drizan ciaschun seme ad alchun fine</l>
<l>secondo che le stelle son compagne,</l></lg>
<lg><l>Ma per largheze di gratie divine</l>
<l>che sì alti vapori hanno a llor piova</l>
<l>che nostre viste là non van vicine,</l></lg>
<lg><l>Questi fu tale nella sua vita nova</l>
<l>virtualmente, ch'ogni habito destro</l>
<l>facto harebbe in lui mirabil prova.</l></lg>
<lg><l>Ma tanto più maligno et più silvestro</l>
<l>si fa 'l terreno con mal seme non colto,</l>
<l>quanto ègli più in buon vigor terrestro.</l></lg>
<lg><l>Alchun tempo 'l sostenni col mio volto;</l>
<l>mostrando gl'occhi giovinetti a llui</l>
<l>mecho 'l menava in dricta parte volto.</l>
</lg>
<p>[109-111] <emph>Non pur per opra</emph>: concede el poeta che benchè tucte l'anime humane di sua natura sieno simili et pari, nientedimeno le influentie de' cieli le quali posson molto ne' corpi co' quali sono congiunte l'anime, et con gl'instrumenti de' quali esse aoperono, molto loro potentie possono assai negl'ingegni. Ma oltra agli influxi celesti vale assai la gratia <emph>gratis</emph> data dalla divina clementia, et conclude che Danthe hebbe favore et dalle stelle et dalla divina gratia, in forma che poteva fare mirabil prova se havessi seguitato l'amore di Beatrice, <emph>i.</emph> gli studii delle sacre lettere; ma chome el mal seme diventa molto più maligno nel terreno fertile che nello sterile, chosì el vitio diventa maggiore in uno acuto ingegno che in uno grosso; <emph>Non pur per opra delle rote magne</emph>: <emph>i.</emph> per la revolutione de' cieli et de' pianeti. El primo mobile in ventiquactro hore finisce el suo gyro, et tira seco tucti e cieli e quali sono contenuti et inclusi in lui; ma de' moti celesti prolixo sarebbe al presente riferirne, et in più luoghi dell'opra buona parte di quegli habbiamo se non manifestamente dimostro, almancho non al tucto obscuramente accennato. Et è se non erro somma sapientia observata qui chome <emph>etiam</emph> altrove 'l poeta el quale concede agli influxi celesti quanto non vieta la nostra redemptione et quanto è in verità. Et nientedimeno non leva, anzi afferma la libertade del nostro arbitrio, et l'aiuto della divina gratia, et conclude Beatrice nessuna di queste cose a Danthe esser manchate. Ma la sua non recta volontà haverlo distracto per alchun tempo dalla vera via, per la quale da principio era insino a certo termine proceduto; <emph>che drizan ciaschun seme ad alchun fine</emph>: le quali ruote et revolutioni fanno venire ciaschun seme che ha virtù generativa ad alchuno effecto che è fine della chosa <emph>secondo che le stelle sono compagne</emph>, <emph>i.</emph> secondo varie coniunctioni di varii pianeti, perchè altro effecto produce la coniunctione di Marte et di Venere, et altra di Venere et di Giove.</p>
<p>[112-114] <emph>Ma per largheze di gratie divime</emph>: dimostra che benchè alle influentie celesti possono assai, nientedimeno le gratie divine possono sanza comparatione molto più; <emph>che sì alti vapori hanno a llor piova</emph>: usa optima similitudine, et la sententia è che chome copiosa piova discende giù quando e vapori freddi et humidi nella regione apta a questa si convertono in acqua, così piove abondantemente la gratia divina; <emph>che nostre viste là non van vicine</emph>: perchè non può la vista et lo intellecto humano appressare sua conoscentia a intendere la grandeza delle gratie divine.</p>
<p>[115-117] <emph>Questi</emph>, questo Danthe, <emph>nella sua vita nova</emph>, nella prima età, <emph>virtualmente</emph>, potentialmente, <emph>idest</emph> havea naturale dispositione et aptitudine in forma che se havessi facto <emph>habito dextro</emph>, <emph>i.</emph> virtuoso nelle virtù speculative tale habito <emph>harebbe facto mirabil pruova</emph>.</p>
<p>[118-120] <emph>Ma tanto più</emph>: in questa similitudine pone el terreno per la similitudine et aptitudine già decte, et el mal seme per l'habito vitioso, et dice che, come el <emph>mal seme</emph> se non si cogle innanzi che cagga in terra multiplica più nel terreno fertile che nello sterile, chosì el seme del vitio, moltiplica più nello 'ngegno grande et acuto, che nel basso piccolo et grosso.</p>
<p>[121-123] <emph>Alchun tempo 'l sostenni col mio volto</emph>: io mostrandogli el mio bel volto, et gl'ochi begli, che significa che lui innamorato della corteccia superficie della theologia, sanza gustare le midolle, alchun tempo seguita gli studii e quali lo menavono <emph>in dritte parti</emph>, <emph>i.</emph> alle virtù.</p></div3>
<div3><head>vv.  124-141</head>
<lg><l>Sì tosto chome in su la sogla fui</l>
<l>di mia seconda etate et mutai vita,</l>
<l>questi si tolse a me et diessi altrui.</l></lg>
<lg><l>Quand'io di carne ad spirto era salita</l>
<l>et belleze et virtù cresciuta m'era,</l>
<l>fu' io a llui men cara et men gradita.</l></lg>
<lg><l>Et volse e passi sua per via non vera,</l>
<l>imagini del ben seguendo false,</l>
<l>che nulla promession rendono intera.</l></lg>
<lg><l>Nè ll'impetrare spiration mi valse,</l>
<l>colle quali et in sogno et altrimenti</l>
<l>lo rivocai, sì pocho a llui ne calse!</l></lg>
<lg><l>Tanto qui cadde, che tutti argomenti</l>
<l>alla salute sua eron già corti,</l>
<l>fuor che mostrargli le perdute genti.</l></lg>
<lg><l>Per questo visitai l'uscio de' morti,</l>
<l>et a colui che l'ha quassù condocto</l>
<l>li prieghi miei piangendo furon porti.</l>
</lg>
<p>[124-126] <emph>Sì tosto chome in su la sogla fu' Di mia seconda etate</emph>: due sono l'età theologiche, puerile et virile. Imperò che quella in due modi attendiamo, o secondo la lettera, et la moralità, il che serve alla vita activa et civile; et questa è l'etate nuova puerile, et dicesi Beatrice, <emph>i.</emph> la theologia, essere in carne, o veramente interpretiamo le sacre lettere allegoricamente et anagogicamente. Et questo serve alla vita contemplativa, et è l'età seconda et virile di Beatrice, nella quale è sanza carne, perchè tracta di chose incorporee, etherne, cioè si tracta d'epso Idio el quale è al tucto incognito all'humano senso, et allo 'ntellecto in minima parte comprensibili. Adunque <emph>Sì tosto chome nella sogla fui</emph>, in limine, <emph>di mia seconda etate</emph>: questo disopra habbiamo exposto; <emph>questo si tolse a me</emph>, perchè lasciò gli studii di theologia, <emph>et diessi altrui</emph>: seguitò altri studii.</p>
<p>[127-129] <emph>Quando ero salito a spirito di carne</emph>: ero di carnale diventato spirituale; <emph>et belleza e virtù</emph>: perchè el senso allegorico è più bello, et contiene in sè più virtù d'ingegno.</p>
<p>[130-132] <emph>Et volse e passi suoi</emph>, volse le sue affectioni, <emph>per via non vera</emph>, per la via sinistra de' vitii, <emph>seguendo false imagini di bene</emph>: non seguitò le virtù dell'animo che sono vero bene, ma cerchò richezze dignità magistrati et potentia, e quali sono chiamati beni della fortuna, et non son veri beni, ma paiano, perchè hanno imagine benchè falsa del vero bene, et non rendono intera alcuna promessione perchè promettono vera quiete dell'animo, et poi non la danno.</p>
<p>[133-135] <emph>Nè mi valse impetrare inspirationi</emph>: è inspiratione una subita, et ardente, volontà di virtù messa da Dio nel cuor dell'huomo, la quale spesso viene a chi legge la sacra scriptura; et però finge che Beatrice spesso impetrassi da Dio che gli mandassi alchuna inspiratione che lo addirizassi per vero camino; <emph>ma non gli valse</emph>, <emph>i.</emph> non gli giovò, <emph>nè sogno</emph>, perchè anchora in sogno et in visione appariscono tali aspirationi; <emph>sì pocho a llui ne calse di me</emph>: non mi cale di te in lingua fiorentina significa io non mi curo di te.</p>
<p>[136-138] <emph>Tanto qui cadde</emph>, cioè tanto rovinò nel vitio, <emph>che tutti argomenti</emph>, che tutte le industrie et aiuti che si posson fare, <emph>eron corti</emph>, non erono sufficienti, <emph>fuor che mostrargli le perdute genti</emph>: non si può ridurre ad vera virtù l'huomo già irretito et preso dalle illecebre et false lusinghe delle voluptà corporee se non gli mostriamo quante pernitie, quanta calamità, quanto danno, quanta manifesta ruina et etherna morte ci viene da' vitii. Acciochè non si movendo per ragione et per l'amore del celeste bene almancho lo muova la paura dello eterno male. Perchè questa differentia è tra buoni et e rei, che e buoni fuggono el male per lo amor che portono alla virtù, et e rei per paura della pena.</p>
<p>[139-141] <emph>Per questo visitai l'uscio de' morti</emph>: chiamasi morta l'anima la quale sepolta è nello inferno perchè in etherno è privata del sommo bene sanza el quale, benchè essa sia inmortale, nientedimeno non si può chiamare viva. Et certo la theologia non tracterebbe de' vitii et de' dannati se non havessi rispecto a' vivi e quali con tali exempli si possono ritrar da' vitii; <emph>et a colui che l'ha quassù condocto</emph>: a Virgilio del quale non appartiene dire più tanto n'habbian decto.</p></div3>
<div3><head>vv.  142-145</head>
<lg><l>L'alto fato di Dio sarebbe ropto</l>
<l>se Lethe si passassi, et tal vivanda</l>
<l>fussi gustata sanza alchuno scotto</l></lg>
<lg><l>Di pentimento che lachrime spanda".</l>
</lg>
<p>[142-145] Conchiude Beatrice che l'alto ordine imposto dalla providentia divina si romperebbe se Danthe havendo conmesso tanto error passassi Lethe fiume sanza tale pentimento quale si conviene al peccato conmesso. Et quanto appartiene alla cognitione del fato tornerai alla prima cantica dove l'accomodamo con le sacre lettere; <emph>sarebbe</emph> adunque <emph>ropto</emph> l'ordine divino <emph>se tal vivanda</emph>, quale è gustare l'acqua di questo fiume che induce oblivione del peccato et spegne ogni fomite di quello, <emph>fussi gustata sanza scotto</emph>, cioè sanza pagamento. Et è traslatione da chi prende el cibo nell'hosteria; <emph>Di pentimento che lachrima spanda</emph>: di tal penitentia et contritione che faccia spargere le lachryme.
</p></div3></div2>
<div2><head>XXXI</head>
<argument><p>CANTO .XXXI. DELLA SECONDA CANTICA DI DANTHE</p></argument>
<div3><head>vv.  1-12</head>
<lg><l>"O tu che sei di là dal fiume sacro"</l>
<l>volgend'el suo parlare a me per punta,</l>
<l>che pur per taglo m'era paruto acro,</l></lg>
<lg><l>Ricominciò sequendo sanza cunta,</l>
<l>"dì, dì se questo è vero; a tanta accusa</l>
<l>tuo confession conviene esser congiunta".</l></lg>
<lg><l>Era la mia virtù tanto confusa</l>
<l>che la voce si mosse, et pria si spense</l>
<l>che da gl'organi suoi fussi dischiusa.</l></lg>
<lg><l>Poco sofferse, poi dixe: "Che pense?</l>
<l>Rispondi a me, che le memorie triste</l>
<l>in te non sono anchor dell'acque offense".</l>
</lg>
<p>Contiene questo trigesimo primo canto come da Beatrice fu domandato el poeta se l'accusa sua era vera. Dipoi la confessione del poeta con somma contritione, per la quale meritò potere passare el fiume et di quello gustare; et finalmente fu condocto nel conspecto di Beatrice.</p>
<p>[1-3] <emph>O tu che se'</emph>: havea insino a qui Beatrice parlando di Danthe diricte le sue parole a gl'angieli per la già decta cagione. Hora volendo constrignerlo a confessare le chose delle quali l'havea accusato volge el parlare a lui; <emph>O tu</emph>, Danthe, <emph>che sei</emph> anchora <emph>di là dal fiume</emph>, nè meriti passarlo se prima non confessi el tuo errore et di quello ti penti; <emph>per puncta</emph>: chi feriscie di puncta dà più pericolosa piagha che chi ferisce di taglo. Il perchè el poeta per certa similitudine dimonstra che benchè gli cociessi assai el parlare che Beatrice fece di lui a gl'angioli, pure gli dectono maggiore confusione le parole che volse a llui.</p>
<p>[4-6] <emph>senza cuncta</emph>: sanza indugio, perchè "cunctari" in lingua latina significa indugiare, inferisce che finito el parlare con gl'angieli sanza alchuna intermissione di tempo si volse a llui a dinotare con quanta celerità desidera la theologica scriptura farci salvi; ha insino a hora parlato a gl'angieli, acciochè loro sieno testimonii se quello che narra sia vero; et certo benchè le sacre lectere sien fondate nella fede, nientedimeno sono refertissime et pienissime di molte ragioni, di varii exempli, et di gravissime auctorità, le quali tutte chose excitano et commuovono el peccatore; et per questo si volta allui et dimostragli che la semplice confessione et somma contritione è la pena per la quale ci può esser rimisa la colpa; onde aggiugne <emph>a tanta accusa Tua confession conviene esser congiunta</emph>.</p>
<p>[7-9] <emph>Era la mia virtù tanto confusa</emph>: fu tanta la vergogna et la contritione del commesso errore che non poteva parlare. Imperochè la gran perturbatione dell'animo impedisce sì la lingua, et gl'altri membri cho' quali formiamo la voce et le parole, che non possono fare el loro officio. Adunque era la virtù naturale sì confusa et perturbata che la voce non potea spiccarsi dalla lingua che la forma, <emph>prima che fussi schiusa</emph>, cioè mandata fuori <emph>da' suoi organi</emph>, da quegli membri che sono instrumenti a formarla. Imperochè "organon" in greca lingua significa qualunche instrumento.</p>
<p>[10-12] <emph>che le memorie In te non sono ancora dall'acqua offense</emph>: quasi dica: se tu non rispondi non è perchè tu habbi dimenticato e tuoi errori, non havendo anchora gustato del fiume di Lethe; <emph>le memorie triste</emph>: perchè el ricordarsi del commesso peccato induce in noi tristitia et dolore.</p></div3>
<div3><head>vv.  13-30</head>
<lg><l>Confusione et paura insieme mixte</l>
<l>mi pinsero un tal "Sì" fuor della bocca,</l>
<l>al quale intender fu mestier le viste.</l></lg>
<lg><l>Chome balestro frange, quando scoccha</l>
<l>per troppa tesa, la sua corda et l'archo,</l>
<l>et con men foga l'asta el segno toccha,</l></lg>
<lg><l>Sì scoppia' io sott'esso grave carco</l>
<l>fuori sgorgando lacryme et sospiri,</l>
<l>et la voce allentò per lo suo varcho.</l></lg>
<lg><l>Ond'ella ad me: "Per entro e miei disiri</l>
<l>che ti mandavan ad amar lo bene</l>
<l>di qua dal quale non è a che si spiri,</l></lg>
<lg><l>Quai fossi atraversati o qua' catene</l>
<l>trovasti, perchè del passare innanzi</l>
<l>dovessiti chosì spoglar la spene?</l></lg>
<lg><l>Et quali agevoleze et quali avanzi</l>
<l>nella fronte degl'altri ti mostraro,</l>
<l>perchè dovessi lor passeggiar anzi?"</l>
</lg>
<p>[13-15] La confusione et vergogna dell'errore commesso, et la paura della pena, mi pignevono <emph>un "Sì" fuor della bocca</emph>, <emph>i.</emph> mi sforzavono a confessare. Ma la virtù era sì indebolita, che non si poteva intendere el suono, ma cognoscevasi guardandomi in viso.</p>
<p>[16-21] <emph>Chome balestro</emph>: chome spesse volte interviene che tirando troppo el balestro si rompe la chorda, et l'archo, il perchè la ghiera esce con minor fogha, onde el colpo suo è quasi vano, chosì schoppiò el poeta sobto tanta perturbatione d'animo. Onde nello sgorgare le <emph>lachrime</emph>, <emph>i.</emph> &lt;...&gt;, <emph>e sospiri</emph>, la voce allentò.</p>
<p>[22-27] <emph>Ond'ella ad me</emph>: seguitando Beatrice domanda Danthe <emph>Quai fossi attraversati o qua' cathene Trovasti</emph> tu, ne' <emph>miei disiri</emph>, cioè mentre che tu m'amavi, e quali disiri <emph>ti menavono ad amare el</emph> sommo <emph>bene</emph>. In somma essendo tu, amandomi, addiricto al sommo bene, che chosa t'impedì, che non passassi innanzi, et ti dovessi torre al tutto la speranza?; <emph>di qua dal quale non è ad che si spiri</emph>: imperochè el sommo bene che è Iddio, et el nostro ultimo fine, pel quale consequitare noi facciamo tutte l'altre chose, et di là da llui non è chosa <emph>a che si spiri</emph>, perchè dopo lui non è nulla.</p>
<p>[28-30] <emph>Et quali agevoleze</emph>: la sententia è che chosa t'induxe a lasciarmi; dimmi se furono impedimenti, che tu trovasti per la via per la quale io ti menavo; o veramente agevoleze et guadagni che gl'altri, e quali amasti lasciando me, ti mostrassino <emph>nella fronte</emph>, <emph>i.</emph> nella prima vista, pe' quali tu <emph>dovessi passeggiare anzi</emph>, <emph>i.</emph> procedere avanti, et non ti partire da lloro; et vuole concludere che ogni altra chosa che lui ha amato, non ha potuto mostrargli chosa che invero sia utile et honesta, ma è paruta al suo appetito.</p></div3>
<div3><head>vv.  31-42</head>
<lg><l>Dopo la tracta d'un sospiro amaro</l>
<l>appena hebbi la voce che rispose,</l>
<l>che le labbra a ffatica la formaro.</l></lg>
<lg><l>Piangendo dixi: "Le presenti chose</l>
<l>col falso lor piacer volser mie passi</l>
<l>tosto che 'l vostro viso si nascose".</l></lg>
<lg><l>Et ella: "Se tacessi o se negassi</l>
<l>ciò che confessi, non fora men nota</l>
<l>la colpa tua, da tal giudice sassi!</l></lg>
<lg><l>Ma quando scoppia dalla propria gota</l>
<l>l'accusa del peccato, in nostra corte</l>
<l>rivolge sè contra 'l taglo la rota.</l>
</lg>
<p>[31-33] El primo ternario facilmente s'intende chon l'expositioni facte disopra.</p>
<p>[34-36] <emph>Piangendo dixi: "Le prefate chose"</emph>: risponde alla domanda di Beatrice dicendo che la cagione che lo conduxe ad amare altri fu, che subito che 'l suo viso gli fu nascosto, le chose presenti lo volsero a lloro mostrandogli falsi piaceri. Il che è vero. Imperochè come mettiamo in obblivione le sacre lectere, et e precepti suoi morali, e quali ci dirizano all'honestà, subito l'appetito si volge alle chose mondane, et inebriato de' piaceri di quelle, niente altro stima esser bene.</p>
<p>[37-42] <emph>Et ella: "Se tacessi o se negassi"</emph>: dimostra in questo luogo l'auctore che nel giudicio divino non si richiede la confessione del peccatore, perchè el giudice sia meglo instructo alla verità, perchè niente è occulto a llui, perchè o nieghi o tacia noto è a Dio ogni cosa. Ma perchè el peccatore s'aumilii et pentasi dell'errore. Il che quando fa chosì mitiga l'ira di Dio, chome la ruota la quale assottigla el ferro, se si volge contro al taglo lo 'ngrossa.</p></div3>
<div3><head>vv.  43-63</head>
<lg><l>Tucta via perchè me' vergognia porte</l>
<l>del tuo errore, et perchè altra volta</l>
<l>udendo le sirene sia più forte,</l></lg>
<lg><l>Pon giù 'l seme del pianto et ascolta;</l>
<l>sì udirai chome in chontraria parte</l>
<l>muover dovrieti mia carne sepolta.</l></lg>
<lg><l>Mai non t'apresentò natura o arte</l>
<l>piacer, quanto le belle membra en ch'io</l>
<l>rinchiusa fui, et che so' 'n terra sparte.</l></lg>
<lg><l>Et se 'l sommo piacer ti si fallio</l>
<l>per la mia morte, qual cosa mortale</l>
<l>dovea poi trar te nel suo disio?</l></lg>
<lg><l>Ben ti dovevi, per lo primo strale</l>
<l>delle chose fallaci, levar suso</l>
<l>dirieto a me che non ero più tale</l></lg>
<lg><l>Non ti dove' gravare le penne in giuso</l>
<l>ad aspettar più colpi, o pargoletta</l>
<l>o altra vanità con sì breve uso.</l></lg>
<lg><l>Nuovo ugeletto due o tre aspetta,</l>
<l>ma dinanzi dagl'occhi de' pennuti</l>
<l>rete si spiega indarn'o si saetta".</l>
</lg>
<p>[43-45] <emph>Tucta via</emph>, alchuna volta significa sempre, alchuna volta nientedimeno, <emph>perchè tu me' vergogna porte</emph>: acciochè meglo porti vergogna, <emph>idest</emph> acciochè più volentieri ti vergogni, et acciochè un'<emph>altra volta tu sia più forte</emph> contro <emph>le sirene</emph> quando l'udirai, cioè contro a' piaceri mondani, pe' quali allegoricamente si discrivono le sirene, delle quali distesamente habbiamo discripto in questa medesima cantica.</p>
<p>[46-48] <emph>Pon giù 'l seme del pianto</emph>: pon giù le lachrime le quali el pianto produce chome ogni herba produce suo seme, et ricordossi del psalmo "Qui seminat in lachrimis"; <emph>et udirai</emph>, et intenderai, <emph>chome mia carne sepolta ti dovea muovere in contraria parte</emph>: quasi dica: io ti mosterrò che la morte mia non dovea esser cagione che tu seguitassi altri, ma più tosto ti dovea muovere al contrario cioè a seguitarme.</p>
<p>[49-51] <emph>Mai non t'appresentò</emph>: assegna la ragione dicendo: non fu mai chosa prodocta da natura o da arte che tanto piacere te dessi quanto ti dectono le mie membra, le quali dopo mia morte sono sparte in terra,</p>
<p>[52-54] ma se questo piacere che tu piglavi delle mie membra ti fallì, perchè ti venne meno pella morte, nessuna <emph>mortal chosa ti dovea tirar poi nel suo disio</emph>, <emph>i.</emph> al suo amore, perchè dovevi considerare che t'havessi a manchare essendo mortale così chome ti manchò la mia carne. Non dovevi adunque stimare che chosa alchuna che manchi potessi essere la tua felicità et sommo bene. Imperochè el sommo bene è quello che è eterno et non si truova se non in Dio. Adunque se io in carne, <emph>i.</emph> se la theologia nella vita activa la quale ci admonisce circa al governo del corpo, et per questo finalmente vien meno, non ti potè fare beato, nessuna altra chosa mortale ti potrà fare. Imperochè in questa vita in nessun pacto si truova vera felicità; et se pure alchuna quiete si truova quella è posta nella vita morale, et secondo la nostra religione. Adunque se in questo mondo non si truova vera parte nella vita virtuosa, molto meno si troverrà in ogni altra spetie di vita.</p>
<p>[55-57] <emph>Ben ti dove' per lo primo strale</emph>: <emph>strale</emph> significa ghiera o saecta o verrectone, et è decto da questo verbo latino "sterno", perchè atterra l'huomo quando lo ferisce, ma in questo luogho usa intellectione, colore rhetorico, ponendo l'arme che ferisce per la ferita; et perchè chi pone speranza in alchuna chosa et poi la perde si dice che ha ricevuto un colpo dalla fortuna e cui beni sono fallaci; et però dice "o Danthe tu ti dovevi <emph>levar su</emph>, <emph>i.</emph> alle chose divine et immortali, <emph>pel primo strale</emph>, cioè pel primo colpo che ti decte la fortuna quando ti tolse el mio corpo, et non dovevi por più speranza nelle cose mortali vedendo che si posson perdere". Onde Cicerone dixe: "nihil meum neque tuum appellandum est quod auferri quod eripi quod admitti potest"; et el Petrarca: "miser colui che in cosa mortal pone". Dovevi adunque <emph>levarti suso drieto a me</emph> Beatrice, <emph>i.</emph> theologia, la quale <emph>non ero più tale</emph>, <emph>i.</emph> non ero in carne, ma ero in corporeo spirito. Imperochè chi sequita Beatrice già spoglata di carne, <emph>i.</emph> sequita la theologia speculativa, perchè ha cognitione delle cose celesti et d'epso Dio vi truova la vera felicità.</p>
<p>[58-60] <emph>Non ti dovean gravare le penne in giuso o pargolecta</emph>: <emph>pargoletta</emph> si chiama fanciulla di piccola età. Adunque o Danthe nè <emph>pargoletta</emph>, <emph>i.</emph> pulzelletta, cioè altra fanciulla, nè <emph>altra vanità</emph>, cioè nè altro ben temporale, <emph>non ti dovean gravare le penne in giuso</emph>: l'animo nostro naturalmente è nato per volare al cielo, ma quando la sensualità lo 'nduce alle voluptà mondane lui rimane oppresso da quelle.</p>
<p>[61-63] <emph>Nuovo ugellecto due o tre aspecta</emph>: sta nella translatione et dimostra che l'uccello novellino, el quale ha anchora le caluggini, aspecta più colpi, ma se contro a quello che è già pennuto si tende rete o si tira l'arco, di subito fugge et non aspecta; et per questo significa che Danthe meriti compassione se nella prima età, la quale per non haver l'uso et la sperienza delle chose, facilmente si lascia aescare da' mondani piaceri fu ingannato.</p></div3>
<div3><head>vv.  64-75</head>
<lg><l>Qual e fanciugli vergognando muti</l>
<l>cogl'ochi a terra stannosi, ascoltando</l>
<l>et sè riconoscendo et ripentuti,</l></lg>
<lg><l>Tal mi stav'io, et ella dixe: "Quando</l>
<l>per udir se' dolente, alza la barba</l>
<l>et prenderai più dogla riguardando".</l></lg>
<lg><l>Con men di risistenza si dibarba</l>
<l>robusto cerro, o vero a nostral vento</l>
<l>o vero a quello della terra di Iarba,</l></lg>
<lg><l>Ch'io non levai a suo comando 'l mento;</l>
<l>et quando per la barba el viso chiese,</l>
<l>ben conobbi 'l veleno dell'argomento.</l>
</lg>
<p>[64-66] Chosì rimas'io muto et confuso et con gl'occhi bassi per la riprensione di Beatrice, chome e fanciugli ascoltando l'errore loro, et riconoscollo et pentonsene.</p>
<p>[67-69] <emph>et ella dixe: "Quando Per udir sei dolente"</emph>: perchè quanto più dolore et contritione piglano del peccato tanto più tosto ne seguita el perdono, però volle Beatrice che Danthe havendola ascoltata hora la guatassi, perchè se l'udire gli decte pena el veder glene desse maggiore; imperò che el senso del viso ha più vehementia a conmuovere che quello dello audito. Et allegoricamente dimostra che dolore si pigla quando noi consideriammo la belleza di quella che noi habbiamo abbandonato, che d'<emph>udire</emph> le sua riprensioni.</p>
<p>[70-72] <emph>nostral vento</emph>: vento septentrionale perchè noi siamo più a septentrione che ad altra parte; <emph>della terra di Iarba</emph>: vento australe, el quale viene d'Africa, dove regnò Iarba; chostui fu re di Numidia.</p>
<p>[73-75] <emph>et quando pella barba el viso chiese</emph>, <emph>i.</emph> quando volendo ella a me dire "alza 'l viso" dixe <emph>alza la barba</emph>, <emph>conobbi el veleno dell'argomento</emph>: conobbi che essa argomentava sottilmente et con ragioni occulte ma penetrative, chome el veleno che prima è al chuore che si senta, chosì intesi che dicendo <emph>alza la barba</emph>, non solamente dixe "alza el viso", ma volle dimostrare che io non ero più fanciullo; et non era più da indugiare acciochè io non facessi tale habito ne' vitii che dipoi non potessi svilupparmene, et quasi interpreta Iovenale dove dice: "quedam cum prima resecentur crimina barba".</p></div3>
<div3><head>vv.  76-90</head>
<lg><l>Et chome la mia faccia si distese,</l>
<l>posarsi quelle prime creature</l>
<l>di loro apparsione l'occhio comprese.</l></lg>
<lg><l>Et le mie luci anchor pocho sicure</l>
<l>vider Beatrice volta in su la fiera</l>
<l>ch'è sola una persona in due nature.</l></lg>
<lg><l>Sotto 'l suo velo et oltra la rivera</l>
<l>vincer pareami più se stessa anticha,</l>
<l>vincer che l'altre qui, quant'ella c'era.</l></lg>
<lg><l>Di pentir sì mi punse ivi l'orticha,</l>
<l>che tutte altre cose qual mi torse</l>
<l>più nel suo amore, più mi si fè nimica.</l></lg>
<lg><l>Tanta riconoscenza el cor mi morse,</l>
<l>ch'io caddi vinto, et quale allhora femmi</l>
<l>sassel colei che la cagion mi porse.</l>
</lg>
<p>[76-78] <emph>Et chome</emph>, <emph>i.</emph> subito che, <emph>la mia faccia si distese</emph>, inverso Beatrice, <emph>l'occhio</emph> mio <emph>comprese quelle prime creature</emph>, cioè gl'angeli, <emph>posarsi</emph>, restarsi, <emph>di loro apparsione</emph>, <emph>idest</emph> da l'udire più Beatrice. Il che fu segno che essa non havessi più a parlare.</p>
<p>[79-81] <emph>Et le mie luci</emph>, insino a qui è stata Beatrice chome riprenditrice dello errore di Danthe, et hora viene chome contemplatrice, <emph>pocho sichure</emph>, perchè anchora mi vergognavo et temevo, <emph>vider Beatrice</emph>, il che significa che già purgato da' vitii cominciò a potere veder Beatrice non in carne ma in spirito, cioè cominciò a poter contemplare, <emph>volta in su la fiera</emph>: questo dice a dinotare che la sua contemplatione di Dio et delle chose celesti non fu tale quale fu quella de' philosophi gentili, perochè fu secondo la nostra religione, la quale è fondata in Christo, et però dice che Beatrice era volta in sul gryphone, l'allegoria del quale disopra ponemmo dimostrandogli lui essere Christo, et però dice tal fiera essere <emph>una sola persona in due nature</emph>, imperochè rappresenta Christo, el quale è una sola delle tre persone, et è in due nature, perchè in lui fu congiunta la divinità con l'humanità.</p>
<p>[82-84] <emph>Sotto 'l suo velo et oltra la rivera</emph>: del velo habbiamo già detto, ma era <emph>oltra la rivera</emph>, perchè sempre sta nel luogo della innocentia la quale è di là dal fiume che spegne ogni desiderio carnale et dimentichalo; <emph>vincer pareami</emph>: la sententia è che Beatrice in quella seconda età la quale chiama <emph>anticha</emph>, vinceva di belleza se medesima quando era nella prima età, più che in quella prima età essa non vinceva l'altre, et ordina el texto: <emph>pareami</emph> Beatrice <emph>anticha</emph>, <emph>i.</emph> al presente che era nella seconda età, <emph>vincer se stessa</emph>, intendi quando era nella prima età, che non mi parea <emph>vincer l'altre quando ella c'era</emph>.</p>
<p>[85-87] <emph>Di pentir sì mi punse ivi l'ortica</emph>: l'ortica quando punge excita gran pizichore che non è altro che somma cupidità di grattarsi. Adunque in questo luogo pigla l'ortica per somma cupidità; <emph>l'ortica</emph>, somma volontà, <emph>di pentirmi</emph>, d'haver lasciato Beatrice et seguitato altri, <emph>mi punse</emph>, mi concitò, <emph>ivi</emph>, dove vidi le sue belleze, <emph>che</emph>, quale, <emph>i.</emph> qualunque, di <emph>tucte l'altre chose più mi torse</emph> prima <emph>nel suo amore</emph>, <emph>i.</emph> in amarla, <emph>più mi si fè nimicha</emph>, più mi venne in odio. Et certo benchè molto giovi a l'huomo l'esser ripreso de' suoi vitii, et essergli mostro la bructura di quegli et quanto e beni terreni sieno fallaci et pocho durabili, et benchè tucte queste chose ci possino ritrarre dalla via vitiosa et addirizarci per via recta, nientedimeno el vedere le belleze di Beatrice et considerare quanto quelle avanzino ogni altra cosa, ci fa sommamente pentere dagli errori et havergli in sommo odio.</p>
<p>[88-90] Et però gli mostra che gli <emph>morse el chuore tanta riconoscenza</emph>, <emph>idest</emph> el riconoscere gl'errori tuoi et la vanità et fallacia de' beni mondani, la excellentia et inneffabile belleza de' celesti, <emph>ch'io caddi vinto</emph>: Danthe, che è la sensualità, cadde vinta perchè si sottomette alla ragione; <emph>et quale alhor mi fei</emph>, et qual doventai io non te lo posso exprimere, ma <emph>cholei che mi porse cagione</emph> che io doventassi <emph>se lo sa</emph>: quando l'homo arriva al termine d'entrare nelle virtù dell'animo già purgato, et esso doventa tale quale molti altri che le sacre lettere non sanno scrivere.</p></div3>
<div3><head>vv.  91-102</head>
<lg><l>Poi quando el cuor di fuor virtù rendemmi,</l>
<l>la donna ch'io havea trovata sola</l>
<l>sopra me vidi, et dicea: "Tiemmi tiemmi!".</l></lg>
<lg><l>Tracto m'havea nel fiume infin la gola,</l>
<l>et tyrando me dritta se ne giva</l>
<l>sovresso l'acqua lieve chome spuola.</l></lg>
<lg><l>Quando fui presso alla beata riva,</l>
<l>"Asperges me" sì dolcemente udissi,</l>
<l>ch'io no 'l so rimembrare, non ch'io lo scriva.</l></lg>
<lg><l>La bella donna nelle braccia aprissi;</l>
<l>abbracciommi la testa et me somerse</l>
<l>onde convenne ch'io l'acque inghiottissi.</l>
</lg>
<p>[91-93] Dopo la gran perturbatione nella quale ogni virtù animale et vitale era instrecta al chuore, seguendo el sangue et gli spiriti ritornò dal chuore alle membra exteriori; <emph>la donna ch'io havea trovato sola</emph>: Mathelda, della quale è decto disopra; <emph>tiemmi</emph>: appiccati a me, acciochè portandoti non caggia.</p>
<p>[94-96] <emph>Tracto m'havea nel fiume</emph>: è necessario che Mathelda, <emph>i.</emph> la vita activa illustrata delle virtù morali, ci tiri nel fiume letheo el quale in forma ci lava da ogni peccato, che non ci rimane vestigio alchuno di vecchia macchia, onde al tucto lo dimentichiamo. Et poi chosì purgato ci porge a Beatrice già fuor di carne, et rimase nudo spirito, <emph>idest</emph> alla theologia contemplativa dove consiste el nostro bene, la quale non ci accetterebbe se non lavati et mondati. Et noi nel principio della prima cantica dimostrammo secondo e christiani et e platonici che benchè la phisica nella quale <emph>maxime</emph> intendiamo la theologia, ci facci beati, nientedimeno dobbiamo chominciare dalla morale, perchè se quella non ci purgassi non poteremo lordi aspirare a questa; <emph>insino alla gola</emph>: et tirandomi chosì sobmerso et tuffato insino alla gola epsa andava dricta sopra l'acqua sanza affondarsi, perchè le virtù purgatorie sempre vanno dricte, nè mai s'affondano in Lethe, perchè non è mestiere che dimentichino el male, el quale non seppono mai; <emph>chome spola</emph>: questo è quello instrumento el quale gittato tra lo stame vi mette la trama, el quale è sì leggieri che corre sopra le fila, nè rompe nè vi si mescola; chosì lei andava sopra l'acqua sanza rompersi o tuffarsi.</p>
<p>[97-99] <emph>alla beata riva</emph>: del fiume, la quale è dalla parte dove sono e beati; <emph>"asperges me"</emph>: questo versicolo cantano nella chiesa quando la spargano d'acqua consacrata, la quale ha possanza di cacciare gli spiriti inmondi. Et perchè el fiume Lethe induce oblivione de' peccati et cacciagli, però induce che gl'angieli lo cantassino.</p>
<p>[100-102] <emph>La bella donna</emph>: Mathelda, la quale prima l'havea tirato per acqua insino a gola, hora gl'abbracciò la testa et tuffollo tutto, in forma che bisognò che inghiottissi dell'acqua. Era necessario che havendo a dimenticare si tuffassi el membro dove è collocata la memoria.</p></div3>
<div3><head>vv.  103-117</head>
<lg><l>Indi mi tolse, et bagnato m'offerse</l>
<l>dentro alla danza delle quattro belle;</l>
<l>et ciaschuna col braccio mi coperse.</l></lg>
<lg><l>"Noi sian qui nimphe et in ciel siamo stelle;</l>
<l>pria che Beatrice discendessi al mondo</l>
<l>fumo ordinate a llei per sue ancelle.</l></lg>
<lg><l>Menrenti agli occhi suoi, ma nel giocondo</l>
<l>lume ch'è dentro aguzeranno e tuoi</l>
<l>le tre di là, che miran più profondo".</l></lg>
<lg><l>Chosì cantando cominciaro, et poi</l>
<l>al pecto del griphon seco menarmi</l>
<l>ove Beatrice stava volta a noi.</l></lg>
<lg><l>Dixer: "Fa che le viste non risparmi;</l>
<l>posto t'havem dinanzi alli smeraldi</l>
<l>onde amor già ti traxe le sue armi".</l>
</lg>
<p>[103-105] <emph>Indi</emph>, di quel fiume, <emph>mi tolse bagnato</emph>: facto innocente per Mathelda, <emph>i.</emph> la doctrina et auctorità sacerdotale, per havere dimenticato ogni fomite di vitio; le <emph>quattro belle</emph>, virtù morali, delle quali dicemmo disopra, <emph>et ciaschuna col braccio mi coperse</emph>: <emph>i.</emph> colla sua possanza et col suo aiuto, imperochè 'l braccio della giustitia difende dalla 'niustitia, la prudentia dalla stultitia, la forteza dalla timidità, la temperanza dalla libidine.</p>
<p>[106-108] <emph>Noi siam qui</emph>, cioè in questo mondo, dove gl'huomini anchora sono in carne, <emph>nymphe</emph>, quasi auxiliatrici a gl'huomini, imperochè el paradiso delle delitie è in terra, <emph>et in cielo</emph>, dove l'huomo non può errare, <emph>siamo stelle</emph>, quasi dica a ornamento. Alchuni dicono che 'l poeta vuol mostrare per questo che qui le virtù sieno in acto et quivi in habito, imperochè le nimphe le quali sono vaghabonde facilmente dinotano l'acto, et le stelle, perchè sono ferme dimostrano l'habito; <emph>discendessi al mondo</emph>: discese Beatrice al mondo quando cominciorono gli studii della theologia per inspiratione divina; <emph>per sue ancille</emph>: cioè per sue ministre, perchè nessuno può essere vero theologo, cioè vivere secondo e precepti di theologia, sanza queste virtù, et furono prima perchè le virtù benchè non perfecte apparirono prima negl'huomini che loro havessino cognition di theologia.</p>
<p>[109-111] <emph>Merrenti</emph>: meneremo te, perchè chome dixi le virtù morali purgandoci ci fanno idonei a salire alla contemplativa; ma poi che vi siamo l'altre tre donne che sono dal dextro lato del carro ci aguzano gl'occhi a potere vedere el suo profondo lume: et certo se piglano le tre per le virtù theologiche, non è dubbio che quelle ci asottigliano la mente a chontemplare le chose divine, imperò che volentieri apre Idio e suoi segreti a chi ha fede sincera et speranza ferma et caridà ardente; et se le pigliamo per le virtù intellective, similmente è notissimo che tale cognitione s'acquista con la intelligentia, con la scientia, et con la sapientia.</p>
<p>[112-114] <emph>Menorommi al pecto del gryphone</emph>, cioè alla theologia christiana, <emph>ove Beatrice stava volta a noi</emph>: perchè non ci guatando questa doctrina non potremmo arrivare al gryphone, cioè alla cognitione de' mysterii di Christo.</p>
<p>[115-117] <emph>Fa che le viste non risparmi</emph>: cioè adopera ogni tua virtù visiva a rimirare Beatrice; quasi dichino "noi t'habbiamo condocto nel suo conspecto, ma non è in nostra possanza fartela vedere"; ma tu con l'aiuto delle tre mirera' gli <emph>smeraldi</emph>, cioè gl'occhi lucenti chome smeraldi, da' quali occhi <emph>già amore ti trasse le sue armi</emph>, cioè trasse le sue saecte.</p></div3>
<div3><head>vv.  118-126</head>
<lg><l>Mille disiri più che fiamma caldi</l>
<l>strinsermi gli occhi agli occhi rilucenti</l>
<l>che pur sopra 'l gryphone stavono saldi.</l></lg>
<lg><l>Chome in ispecchio sol, non altrimenti</l>
<l>la doppia fiera dentro mi raggiava,</l>
<l>hor con altri, hor con altri reggimenti.</l></lg>
<lg><l>Pensa lector s'io mi maravigliava</l>
<l>quando vedea la chosa in sè star queta,</l>
<l>et sè ne l'idol suo si trasmutava.</l>
</lg>
<p>[118-120] <emph>Mille disiri</emph>, quasi dica: infiniti desiderii, et cupidità, et più ardenti che 'l fuoco, <emph>strinsermi gl'occhi</emph>: mi fermoron gl'occhi miei agl'ochi di Beatrice, e quali <emph>stavono saldi sopra el gryphone</emph>: et questo dice perchè lui si specchiava nella theologia, la quale sempre riguarda el verbo di Dio humanato.</p>
<p>[121-123] <emph>Chome in specchio sole</emph>: chome interviene che el razo del sole percuote lo specchio et indi si riflecte altrove, chosì la imagine della <emph>doppia fiera</emph>, cioè del gryphone, percotea negl'occhi di Beatrice, et indi si reflecteva in me. Et questo dice perchè chi legge la christiana theologia conosca in quella Christo; et ordina el texto: <emph>la doppia fiera</emph>, <emph>i.</emph> el griphone, el quale è parte ucciello, che significa la divinità, parte leone, che significa la divinità di Christo, <emph>mi raggiava</emph>, <emph>i.</emph> mi risplendea et monstrava la sua imagine, <emph>dentro</emph> a gl'occhi di Beatrice, <emph>come sole raggia nello specchio</emph>; ma benchè gl'occhi di Beatrice del continuo mi rappresentassino la imagine del grypho, nientedimeno me la rappresentavano hora con uno, et hora con un altro argomento et rappresentatione et figura. Imperochè la sacra scriptura hora figura Idio huomo, hora agnello, hora leone.</p>
<p>[124-126] <emph>quando vedea la cosa in sè star queta Maraviglavomi</emph>: <emph>la chosa</emph>, <emph>i.</emph> el gryphone, <emph>in sè star queto</emph>, perchè non si mutava di sua substantia, ma mutavasi nel suo idolo, <emph>idest</emph> nella sua imagine. Imperochè chome habbiamo decto le sacre lettere pongono sempre Christo una medesima chosa, ma mutanlo in varie figure. Idolo in greco significa figura. Onde diciamo adorare gl'idoli, quegli e quali adorano le statue delle quali canta el psalmista: "oculos habent et non videbunt".</p></div3>
<div3><head>vv.  127-138</head>
<lg><l>Mentre che piena di stupore et lieta</l>
<l>l'anima mia ghustava di quel cibo</l>
<l>che satiando sè di sè asseta,</l></lg>
<lg><l>Sè dimostrando di più alto tribo</l>
<l>negl'acti, l'altre tre si fero davanti</l>
<l>danzando al loro angelicho garibo.</l></lg>
<lg><l>"Volgi, Beatrice, volgi gli occhi sancti</l>
<l>- era la sua canzona - al tuo fedele</l>
<l>che per vederti ha mossi passi tanti!</l></lg>
<lg><l>Per gratia fanne gratia che disvele</l>
<l>a llui la boccha tua, sì che discerna</l>
<l>la seconda belleza che tu vele".</l>
</lg>
<p>[127-132] <emph>Mentre che l'anima mia lieta gustava di tal cibo</emph> el quale satia, ma satiando cresce la cupidità di se medesimo, <emph>l'altre tre</emph> virtù che sono theologiche danzando si feciono avanti; <emph>l'anima mia piena di stupore</emph>, per la grandeza et belleza delle cose, <emph>et lieta</emph>: a dimostrare che tale stupore non gli dava nè sospecto nè paura, ma somma giocondità. Et certo la cognitione delle cose divine sola è quella che ci fa stupire perchè ogni altra chosa è <emph>vanitas vanitatum</emph>. Et facci lieta, perchè in quella consiste el sommo bene; <emph>di quel cibo Che</emph>, el quale, <emph>satiando</emph>, mentre che satia, <emph>sè</emph>, epsa anima, <emph>asseta</emph>, accresce la sete, la cupidità, <emph>di sè</emph>, d'epso cibo. Insomma scrive che l'anima sua gustava d'un cibo, el quale invero satiava, ma benchè fussi satia non scemava la vogla di gustare anzi l'accresceva; il perchè dobbiamo intendere che due sono le spetie della voluptà, una la quale piglono e sensi nostri delle chose corporee et carnali, et questa è chiamata voluptà imperfecta, perchè sempre arreca seco satietà et pentimento, et in brieve tempo rincrescano. Questo intese Iovenale quando dixe: "facere non possis quinque diebus Continuis, quia talis quoque tedia vite". L'altra è quella che prende el nostro intellecto delle chose incorporee et celesti, et questa è chiamata perfecta, perchè non arrecha mai tedio nè pentimento dopo sè. Adunque di questa rectamente dice el poeta che satia, perchè stiamo contenti a quella, ma nientedimeno sempre la voglamo, nè mai ci viene in tedio; <emph>l'altre tre si fero avanti</emph>: queste sono fede, speranza et carità. O voglamo dire intelligentia, scientia, et sapientia, delle quali disopra dicemmo; <emph>Sè dimostrando di più alto tribo</emph>, di più excellente stirpe, <emph>negl'acti</emph>: ne' modi et ne' gesti; <emph>tribo</emph>: <emph>i.</emph> di più nobile famigla, perchè le morali sono di stirpe mortale essendo nella vita activa; et queste sono di stirpe immortale essendo nella speculativa; <emph>danzando al loro angelico garibo</emph>: cioè al loro angelico modo; <emph>garibo</emph> viene da garbo, et garbo significa modo et forma.</p>
<p>[133-135] Et la lor canzona era questa: <emph>"O Beatrice volgi, volgi gl'occhi tuoi sancti al tuo fedele</emph> Danthe, el quale <emph>ha mosso tanti passi</emph> per te. Imperochè di grado in grado prima è disceso allo 'nferno considerando ogni spetie di vitio, dipoi è salito pel purgatorio da quegli purgandosi.</p>
<p>[136-138] <emph>Per gratia</emph>, preveniente, <emph>fanne gratia</emph>, illuminante cooperante et consumante, <emph>che disvele</emph>, che scuopra, <emph>la bocca tua</emph>, la tua sententia litterale et morale, <emph>in fin che discerna</emph>, cioè conosca, <emph>la seconda belleza</emph>, lo spirituale intellecto, <emph>che tu ascondi</emph>, sobto el senso litterale et morale. Imperochè sobto el velo della fede, dove è el senso morale, si cuopre lo 'ntellecto allegoricho et anagogicho.</p></div3>
<div3><head>vv.  139-145</head>
<lg><l>Ai splendor di viva luce etherna,</l>
<l>chi pallido si fece sotto l'ombra</l>
<l>sì di Parnaso, o bevve in sua cisterna,</l></lg>
<lg><l>Che non paressi haver la mente ingombra</l>
<l>tentando a render te qual tu paresti</l>
<l>là dove harmonizando el ciel t'adombra,</l></lg>
<lg><l>Quando nell'aere aperto te solvesti?</l>
</lg>
<p>[139-141] <emph>Ai splendor di viva luce eterna</emph>: dobbiamo intendere che dopo le parole de gl'angeli, <emph>i.</emph> dopo le gratie venute nell'animo già purgato, Beatrice levò el velo et mostrò gli splendori della divina luce eterna. Imperochè con le gratie disopra decte può l'huomo in quello stato cognoscere e secreti della theologia, et la luce divina, la quale lingua humana non può exprimere; et però con admiratione dixe <emph>Ai splendori</emph>, et questa dictione <emph>ai est admirantis</emph>; et soggiugne che nessuno nè per impallidire sobto e lauri di Parnaso, nè per bere nella fonte delle muse, fu sì inspirato di divino furore che potessi exprimere qual fussi la luce di Beatrice quando fu scoperta; <emph>chi pallido si fece</emph>: imperochè chi si dà molto allo studio poetico impallidisce; onde Iovenale: "fuit utile multis Pallere et vinum toto nescire decembri"; <emph>in sua cisterna</emph>: <emph>i.</emph> nel fonte di Parnaso.</p>
<p>[142-145] <emph>Che non paressi haver la mente ingombra</emph>: che non paressi indocto et insufficiente poeta. Imperochè chi ha la mente occupata et ingombra d'altre chose non può esser buon poeta, chome apertamente dimostra Iuvenale; <emph>tentando a render te</emph>: cioè tentando exprimere in versi te, tale et sì lucente <emph>qual tu paresti</emph> ivi <emph>dove el cielo t'adombra</emph>, <emph>i.</emph> dove rimanesti scoperta, nè havesti altra copritura che 'l cielo; et così dimostra che nessun poeta potrebbe discrivere le belleze della theologia, et imita Platone che dixe la medesima sententia dimostrando che el luogho dove è Idio nè huomo mai lo vide, nè poeta alchuno lo discripse.
</p></div3></div2>
<div2><head>XXXII</head>
<argument><p>CANTO .XXXII. DELLA SECONDA CANTICA DI DANTE</p></argument>
<div3><head>vv.  1-9</head>
<lg><l>Tant'eran gl'occhi miei fisi et attenti</l>
<l>a disbramarsi la decenne sete,</l>
<l>che gl'altri sensi m'eron tucti spenti.</l></lg>
<lg><l>Et essi quinci et quindi havean parete</l>
<l>di non caler, chosì lo sancto riso</l>
<l>a sè tyrogli con l'anticha rete,</l></lg>
<lg><l>Quando per forza mi fu volto el viso</l>
<l>ver la sinistra mia da quelle dee,</l>
<l>perch'io udi' da lloro un "Troppo fiso".</l>
</lg>
<p>Congiugne el trigesimo secondo capitulo al precedente perchè havendo dimostro nella fine di quello lo splendore del volto di Beatrice già scoperto, seguita aggiugnendo quanta fussi la sua attentione a riguardalla insino che dalle virtù fu admonito; contiene questo capitolo l'andare del gryphone all'albero della scientia, et figura tucta la primitiva chiesa, et pone chome el grypho riduxe indrieto el carro con tucti quegli che lo seguivono, et chome la pianta si rinverdì di fogle et chome lui addormentandosi hebbe visione, et sveglato domanda Mathelda di Beatrice, et essa glene mostra, et da llei è facto attento a vedere le chose che verranno.</p>
<p>[1-3] <emph>a disbramarsi</emph>: a cavarsi la brama, <emph>i.</emph> el disiderio. Brama è gran disiderio d'alchuna chosa. Onde bramare è sommamente desiderare; <emph>decenne sete</emph>: cupidità durata dieci anni; et vuole intendere che dapoi che hebbe cognitione del senso litterale et morale delle sacre lettere, dopo el quale abbandonò tali studii, insino che ritornò per havere lo intellecto allegorico et spirituale, furono in mezo dieci anni; et però finge che stecte dieci anni sanza Beatrice; <emph>che gl'altri sensi erono spenti</emph>: ero attento a vedere costei che gl'altri sensi erono spenti et consopiti. Il che significa che era tanto dato a questi studii, che a nulla altra chosa era volto l'animo suo, et naturalmente interviene, chome disopra questo medesimo poeta dimostrò che quando siamo tucti volti ad una chosa, tucte l'altre potentie dell'animo excepto quella che exercitiamo cessano.</p>
<p>[4-6] <emph>Et essi quinci et quindi havean parete</emph>: gl'occhi diricti et fixi in Beatrice haveano <emph>parete</emph>, <emph>i.</emph> muro et obstacolo, <emph>quindi</emph>, cioè dalla dextra et dalla sinistra parte. Et chosì dimostra la constantia et perseverantia sua nella contemplatione d'essere stata tale che nè prosperità, che significa la man dextra, nè adversità, significata dalla sinistra, lo potean rimuovere, perchè dalla dextra s'opponeva la temperantia, et dalla sinistra la forteza; <emph>di non calere</emph>: di non curar; questo è un verbo toscano, et non si pone se non impersonale: ‘e' non mi cale di te’; <emph>chosì lo sancto riso</emph>: assegna la ragione, et dice agl'occhi non calea d'altra chosa, <emph>chosì</emph>, cioè in sì facto modo, <emph>gli tirò a sè</emph>, Beatrice, <emph>con l'antica rete</emph>, con l'antico amore, el quale chosì pigla la mente come la rete gl'uccegli.</p>
<p>[7-9] <emph>Quando per forza mi fu torto el viso Da quelle dee</emph>, <emph>i.</emph> dalle quattro virtù cardinali, <emph>verso la mia sinistra</emph>, et torsonlo con le parole le quali udì dire loro, che furono <emph>un "Tropo fiso"</emph> guardare è 'l tuo. Volsesi da sinistra, dove erono le virtù morali. Queste dee gli fecion volgiere gl'occhi da Beatrice in una altra parte perchè guardava <emph>troppo fiso</emph>, perchè le virtù morali, et <emph>maxime</emph> la temperantia admonita dalla prudentia, ci dimostrano che ogni chosa dobbiamo fare con modo et con misura; onde è el proverbio de' docti "ne quid nimis"; et Iuvenale dixe: "imponitque modum sapiens et rebus honestis".</p></div3>
<div3><head>vv.  10-27</head>
<lg><l>Et la disposition ch'al vedere èe</l>
<l>negl'occhi pur testè dal sole percossi,</l>
<l>sanza la vista alquanto esser mi fèe.</l></lg>
<lg><l>Ma poi ch'al pocho el viso riformossi,</l>
<l>io dico al pocho per rispecto al molto</l>
<l>sensibil onde a forza mi rimossi,</l></lg>
<lg><l>Vidi 'n sul braccio dextro esser rimosso</l>
<l>al glorioso exercito, et tornarsi</l>
<l>col sole et con le septe fiamme avolto.</l></lg>
<lg><l>Chome sotto gli scudi per salvarsi</l>
<l>volgesi schiera, et sè gyra col segno</l>
<l>prima che possa tutta in sè mutarsi,</l></lg>
<lg><l>Quella militia del cieleste regno</l>
<l>che procedea, tutta trapassonne</l>
<l>pria che piegassi el carro el primo legno.</l></lg>
<lg><l>Indi alle ruote si tornar le donne</l>
<l>e 'l griphon mosse el benedecto carro</l>
<l>sì che però nulla penna crollonne.</l>
</lg>
<p>[10-12] Dimostra che la processione veduta prima da llui venire da oriente verso l'occidente, hora poi che lui si voltò in sulla sua sinistra tornava volta in sul suo dextro braccio inverso l'oriente; ma prima narra che volti che hebbe gl'occhi da Beatrice rimase abbaglato chome chi ha guardato nel sole, et ordina <emph>La dispositione che el vedere è Negl'occhi percossi pur testè dal sole</emph>, il che induce baglore, <emph>mi fè essere alquanto sanza vista</emph>, et per transito dimostra che chome l'occhio corporal non è capace della luce del sole, chosì el nostro intellecto non è capace della theologia.</p>
<p>[13-15] <emph>Ma poi ch'al pocho</emph>: era abbaglato <emph>el viso</emph>, cioè la vista di Danthe, pel superchio splendore di Beatrice, ma poi che lo rivolse al sole et a' candelabri, benchè quello fussi grande splendore, nientedimeno a comparatione di quello di B. era piccolo; et però <emph>el viso si riformò</emph>, cioè ritornò alla debita forma, col <emph>pocho sensibile</emph>, <emph>i.</emph> splendore de' candelabri; <emph>io dico pocho per rispecto al molto Sensibile</emph>: quasi dica: lo splendore de' candelabri et del sole era grandissimo, ma a comparatione dello splendore degl'occhi di Beatrice parea piccolo.</p>
<p>[16-18] <emph>Vidi 'n sul braccio ricto esser rivolto</emph>: discrive chome questa processione era partita dal legno della obedientia. Il che significa la transgressione del comandamento de' nostri primi padri. Hora induce che vi ritorni a dimostrare l'advenimento di Christo, el quale con la sua obbedientia, "nam fuit obediens usque ad mortem mortem autem crucis", ci riduxe alla obedientia, et riconciliocci con Dio, et fece volgere l'humana natura da occidente, che significa la perditione, ad oriente, che significa la salvatione, et per la dextra dimostra la via della virtù; <emph>col sole</emph>: cioè con l'aiuto divino; <emph>con le septe fiamme</emph>: <emph>i.</emph> septe doni dello Spirito sancto con quali si diriza chi seguita la virtù evangelica.</p>
<p>[19-21] <emph>Chome socto gli schudi</emph>: perchè dinanzi al carro andavono tucti quegli che disopra dicemmo, convenia che tornando indrieto la schiera si rivolgessi et dinuovo rientrassino innanzi al carro, il che dimostra che facessino dextramente observando l'ordine come fa una schiera la qual combattendo si vuol volgere et volgendosi ripara e colpi de' nimici.</p>
<p>[22-24] Adunque passoron tucti avanti <emph>prima che el carro</emph> voltassi <emph>el suo primo legno</emph>, cioè el timone.</p>
<p>[25-27] <emph>Indi alle ruote tornaro le donne</emph>: le tre alla dextra et le quattro alla sinistra, perchè sanza el governo di queste virtù male andrebbe el carro, <emph>i.</emph> la chiesa di Christo, alla obbedientia; <emph>el griphon mosse el benedecto carro, Sì</emph>, in forma, <emph>che però</emph>, <emph>i.</emph> benchè 'l movessi non crollò alchuna delle sue <emph>penne</emph>, delle sue ale, a dinotare che la sancta iustitia et misericordia del sommo et altissimo nostro Iddio sono invariabili.</p></div3>
<div3><head>vv.  28-42</head>
<lg><l>La bella donna che mi trasse al varcho</l>
<l>et Statio et io seghuitavan la rota</l>
<l>che fè l'orbita sua con minor archo.</l></lg>
<lg><l>Sì passeggiando l'alta selva vota,</l>
<l>colpa di quella ch'al serpente crese,</l>
<l>temprava e passi in angelica nota.</l></lg>
<lg><l>Forse in tre voli tanto spatio prese</l>
<l>disfrenata saecta, quanto eramo</l>
<l>rimossi, quando Beatrice scese.</l></lg>
<lg><l>Io senti' mormorare a tucti "Adamo",</l>
<l>poi cerchiaro una pianta dispoglata</l>
<l>di fogle et d'altre frondi in ciaschun ramo.</l></lg>
<lg><l>La coma sua, che tanto si dilata</l>
<l>più quanto più è su, fora dagl'Indi</l>
<l>ne' boschi loro per alteza mirata.</l>
</lg>
<p>Voltò el griphone el carro, chome è decto disopra, in su la mano dextra, a dinotare che la sinagoga del testamento vecchio dinotato per la sinistra ruota, si convertì nella chiesa christiana dinotata per la dextra.</p>
<p>[28-30] Adunque <emph>La bella donna</emph>, che era Mathelda, <emph>che mi trasse al varcho</emph>, che mi tirò pel fiume Letheo al varcho onde passai, <emph>et io, et Statio seguitavam la ruota</emph>: andavan drieto alla dextra ruota la quale <emph>fece la sua orbita</emph>, cioè la sua via con orbita, perchè in latin orbita significa la via che fa la ruota, <emph>con minore archo</emph>: con minore piegatura, et intende la ruota dextra; perchè el carro ha due ruote, conviene che faccia due vie, et quando andando si volta quelle vie rimangon piegate in forma d'archo, et sempre è minore l'archo della ruota in su la quale el carro si volge. Adunque volgendosi riman ritta; la ruota ritta facea <emph>minore archo</emph>.</p>
<p>[31-33] <emph>l'alta selva vota</emph>: è voto el paradiso de' dilecti pel peccato del primo huomo; <emph>colpa di quella ch'al serpente crese</emph>: colpa d'Eva.</p>
<p>[34-36] <emph>Forse 'n tre voli</emph>: forse che una saetta in tre voli, <emph>i.</emph> in tre tracti, et dixe voli per la celerità della saecta et anchora perchè ha le penne; <emph>disfrenata</emph>: quasi uscita della corda la quale gl'è chome freno, et è la sententia che già erono iti tre tracti di saecta quando Beatrice scese. Et pone tre voli perchè questo numero, chome dimostrano e pycthagorei, è perfecto; et la doctrina christiana dimostra la excellentia della trinità in uno Dio.</p>
<p>[37-39] <emph>Adamo</emph>: dolevansi della disubidientia d'Adamo, per la quale l'humana generatione rimase privata di sì ameno et giocondo luogho; <emph>una pianta</emph>: questo è l'albero della notitia, el quale anchora è per la ubidientia, la quale, non observando Adam habbiamo contracto el peccato originale el quale ci tolse questo paradiso.</p>
<p>[40-42] <emph>La coma sua che tanto si dilata</emph>: dimostra che la forma di questo albero era che quanto più alti erono e rami tanto più si dilatavono. Il che è contrario agl'altri alberi. Et oltra a questo l'albero era altissimo, in forma che <emph>etiam</emph> che fussi stato ne' boschi d'India dove gl'alberi sono altissimi, sarebbe paruta maraviglosa l'alteza sua. È ragionevol chosa che l'albero della scientia sia altissimo, perochè essa procede di grado in grado insino alla cognitione di Dio, et quanto più s'innalza tanto più sparge et dilata e rami, perchè quanto più intendiamo tanto più ci resta da vedere. Et questo medesimo albero ancora figura la sancta obbedientia la quale è fondata nella humilità, et sale insino a Dio et distendesi per infinite virtù.</p></div3>
<div3><head>vv.  43-51</head>
<lg><l>"Beato se' griphon che non discindi</l>
<l>col beccho d'esto legno dolce al gusto,</l>
<l>poscia che mal si torcie el ventre quindi".</l>
<l>[lacuna: vv. 46-51]</l></lg>
<p>[43-45] Cantavono <emph>Beato se' griphone</emph> perchè tu <emph>non scindi</emph>, <emph>i.</emph> non spicchi, a dinotare che Christo non si dipartì dalla obedientia, "sed factus est obediens usque ad mortem"; <emph>dolcie al gusto</emph>: quasi dica: dolcie alla sensualità ma non alla ragione. Simile a quello del Petrarcha: "et di tal chose ingordo c'al gusto è dolcie alla salute è rea", et assegna la ragione; <emph>poscia che quindi</emph>, <emph>i.</emph> da questo albero, <emph>el ventre si torcie al male</emph>, et non si diriza al bene.</p>
<p>[46-48] <emph>Chosì dintorno</emph>: tucti gl'altri cantavono quanto è decto, ma el gryphone <emph>sì</emph>, cioè chosì, intendi non gustando di questo legno, <emph>si conserva el seme d'ogni iusto</emph>: si conserva l'obedientia dalla quale chome da optimo seme nasce ogni virtù che fa l'huomo giusto.</p>
<p>[49-51] <emph>Et volto al temo che gl'havea tirato</emph>: la sententia è che lui legò el timone del carro, el quale era stato facto del legno di questo albero, a esso albero. Finge che el temone era facto del legno della obedientia, perchè l'obbedientia è quella che guida et conduce la chiesa et con la obedientia si conlega. Adunque el griphone tirò el temone <emph>a' piè della vedova frasca</emph>: vedova privata di fogle, et vedova derelicta dal primo huomo el quale fu inobbediente a Dio.</p></div3>
<div3><head>vv.  52-63</head>
<lg><l>Chome le nostre piante quando casca</l>
<l>giù la gran luce mischiata con quella</l>
<l>che raggia drieto alla celeste lasca,</l></lg>
<lg><l>Turgide fansi, et poi si rinnovella</l>
<l>di suo colore ciaschuna, pria che 'l sole</l>
<l>giunga li suoi corsieri sotto altra stella,</l></lg>
<lg><l>Men che di rose et più che di viuole</l>
<l>colore aprendo, rinovò la pianta</l>
<l>che prima havea le ramora sì sole.</l></lg>
<lg><l>Io non lo 'ntesi, et qui già non si canta</l>
<l>l'imno che quella gente allhor cantaro,</l>
<l>nè la nota soffersi tucta quanta.</l>
</lg>
<p>Che chome interviene che quando el sole è entrato in ariete nel quale comincia la primavera gl'alberi che erono stati spoglati di frondi el verno cominciono a ingrossar gl'occhi et poi rimettono nuovi fiori, chosì rinverdì et rifiorì l'albero poi che vi fu legato el carro. Et el colore de' fiori era meno acceso che quello delle rose et più che quello delle vivuole. Adunque era sanguigna; et per questo dinota la passione di Christo, imperochè el sangue suo riduxe l'humana spetie all'anticha obedientia.</p>
<p>[52-54] <emph>quando casca</emph>, quando del cielo si sparge in terra, <emph>la gran luce</emph>, cioè el sole, <emph>mischiata con quella Che raggia drieto alla celeste lasca</emph>: mescolata con la luce delle stelle dell'ariete, el quale surge al nostro hemisperio dopo e pesci, e quali chiama <emph>lasca</emph>, ponendo la spetie pel genere. Et in questo modo discrive la primavera, la quale comincia nell'introito del sole nel primo grado dello ariete.</p>
<p>[55-57] <emph>Turgide</emph>: gonfiate et ingrossate; imperochè in quel tempo ogni albero comincia a ingrossare gl'occhi; il che noi diciamo brochire; <emph>pria che el sole Giunga li suoi corsieri</emph>, e quali dimostrammo essere quattro, <emph>sobto altra stella</emph>: sotto altro segno del zodiaco.</p>
<p>[61-63] <emph>Io non lo 'ntesi</emph>: io non intesi l'inno el quale cantorono quelle genti che erono intorno al carro, e quali significan gl'antichi padri, et del testamento vecchio, et della primitiva chiesa. Et qui in questo mondo et in questa età non si canta; <emph>nè soffersi tucta la nota</emph>: cioè non sostenni tucto el canto ch'io non m'addormentassi.</p></div3>
<div3><head>vv.  64-84</head>
<lg><l>S'io potessi ritrare chome assonnaro</l>
<l>gl'occhi spiatati udendo di Syringa,</l>
<l>gl'occhi a chui pur veghiar costò sì caro,</l></lg>
<lg><l>Chome pictor che con exemplo pinga</l>
<l>disegnerei chom'io m'addormentai,</l>
<l>ma sie qual vuole che l'assonnar ben finga.</l></lg>
<lg><l>Però 'l trascorro, et quando io mi sveglai,</l>
<l>io dico ch'un splendore mi squarciò 'l velo</l>
<l>del sonno, et un chiamar: "Surge, che fai?".</l></lg>
<lg><l>Quale ad vedere e fioretti del melo</l>
<l>che di suo pomo gl'angeli fa ghiotti</l>
<l>et perpetue noze fa nel cielo,</l></lg>
<lg><l>Piero et Giovanni et Iacopo condocti</l>
<l>et vincti, ritornaro alla parola</l>
<l>dalla qual sono maggior sonni rotti,</l></lg>
<lg><l>Et vidoro scemata loro scola</l>
<l>chosì di Moyse chome d'Elia</l>
<l>et al maestro suo cangiata stola,</l></lg>
<lg><l>Tal torna' io, et vidi quella pia</l>
<l>sopra me starsi che conducitrice</l>
<l>fu de' mia passi lungho el fiume pria.</l>
</lg>
<p>[64-69] <emph>Narra</emph> el poeta che non può in nessuno modo descrivere la suavità del canto che l'assonnò, cioè che gl'induxe el sonno et addormentollo, ma se potessi exprimere chome s'addormentoron gl'occhi d'Argo pel canto di Mercurio, lui farebbe chome el pictore el qual non sapendo dipignere di sua fantasia, dipigne le chose dipinte da un altro pictore, quasi dica: io direi essere stato addormentato dal canto di tale himno chome fu Argho dal suono della zampogna di Mercurio, la quale favola già hai disopra udita; <emph>chome assonnaro</emph>, s'addormentorono, <emph>gl'occhi</emph>, d'Argo <emph>spiatati</emph>, crudeli in guardare troppo Hyo, <emph>udendo di Syringa</emph>: mentre che udiva Mercurio cantare di Syringa nympha. Costei fu amata da Pan dio de' pastori; epsa lo fuggia, lui la seguitava insino che giunsono al fiume Ladone, nè potendo passarlo la nympha domandò aiuto da gl'iddii che la scampassino delle mani di Pan; gli dii mossi a pietà la transmutorono in cannuccie di pantano, et Pan non la potendo altrimenti havere, di quelle cannuccie formò la zampogna, la quale dal nome della amata nympha, chiamò syringa, benchè questo vocabolo in grecho significa canna; <emph>ma sia qual vuole che l'asonnar ben finga</emph>: quasi dica: ma sia qualunque si vuole di quegli che sanno ben fignere et descrivere l'assonnare, et colui lo dimostri.</p>
<p>[70-72] <emph>Però el trascorro</emph>, perchè io non lo posso exprimere, <emph>et quando io mi sveglai</emph>: et acciochè intenda che cosa lo sveglassi, dimostra che uno splendore grandissimo che venne, et la voce di Mathelda che lo chiamò dicendo <emph>surgi</emph>, <emph>i.</emph> leva su, lo destò. Et certo può spesse volte una somma luce sveglare chi dorme, perchè penetra a gl'occhi e quali nel sonno desiderano la tenebre. Ma più svegla la luce. Per <emph>lo splendore</emph> intende la cognitione la quale per noi medesimi acquistiamo, per la voce s'intende gl'altrui precepti.</p>
<p>[73-84] <emph>Quali ad vedere e fioretti del melo</emph>: dimostra che tale divenne quando si sveglò quali divennono Piero Ioanni et Iacobo appostoli di Christo dopo la trasfiguratione del salvatore nel monte Tabor; della quale scrive Marco evangelista nel nono capitolo così: "tolse Ihesù Piero, Iacobo et Ioanni et conduxegli in monte excelso, et transfigurossi nel loro conspecto. Et risplendea chome el sole. Et apparve quivi Moyse et Elia; et Pietro dixe "Buono è esser qui, facciamo tre tabernacoli, a te uno, uno a Moyse et uno ad Elya". Et furon difesi dal sole da candida nuvola, et seccho una voce di cielo dicente: "Questo è el mio figluolo dilecto nel quale io mi sono bene compiaciuto". Allhora e discepoli caddono et Christo gli chiamò; et lor riguardandolo lo viddon solo". Et ordina el texto chosì: <emph>Io</emph>, Danthe, <emph>tornai tale</emph>, <emph>i.</emph> mi sveglai, in tal modo quali tornaro dopo la transfiguratione, Piero Iacobo et Ioanni condocti da Christo ad vedere, <emph>e fioretti del melo che</emph>, <emph>i.</emph> el quale melo, che è Christo, <emph>fa ghiotti gl'angeli di suo pomo Et fa in cielo perpetue noze</emph>: et nota che chiama qui la transfiguratione di Christo fioretti, et esso chiama melo, perchè tale transfiguratione non fu la sua gloria, ma una dimostratione sì chome el fiore non è fructo ma dimostratione di quello. Et Christo chiama melo, el quale albero produce soave pomo, perchè e beati in cielo si pascono della contemplatione di Dio, chome in terra si pascono e corpi del cibo corporale, onde <emph>fa gl'angeli ghiotti</emph>, <emph>i.</emph> cupidi, et dixe <emph>perpetue noze</emph> perchè la beatitudine in cielo è perpetua; <emph>et vinti ritornaro alla parola</emph>: <emph>i.</emph> basiti si riebbono; <emph>alla parola</emph>: di Dio; <emph>Elia</emph>: di costui et del suo carro già è posto la historia; <emph>cangiata stola</emph>: cangiato vestimento; <emph>quella pia</emph>: Mathelda, questa gl'insegnerà Beatrice imperochè la doctrina della vita activa ci dimostra la theologia.</p></div3>
<div3><head>vv.  85-93</head>
<lg><l>Et tutto in dubio dixi: "Ov'è Beatrice?".</l>
<l>Et ella: "Vedi lei sotto la fronda</l>
<l>nuova sedere in su la sua radice.</l></lg>
<lg><l>Vedi la compagnia che la circonda,</l>
<l>gl'altri dopo 'l griphon sen vanno suso</l>
<l>con più dolcie canzon et più profonda".</l></lg>
<lg><l>Et se più fu el suo parlare diffuso</l>
<l>non so, però che già ne gl'occhi m'era</l>
<l>quella ch'ad altro intender m'havea chiuso.</l>
</lg>
<p>[85-87] <emph>Et tutto in dubbio</emph>: perchè chosì rimane chi di subito è desto, et <emph>maxime</emph> non vedendo lui Beatrice. Questo adormentarsi significa che a volere intendere le chose che sequitano, et in questo fine del purgatorio, et nel paradiso, Danthe, che significa la sensualità, et la ragione inferiore, mancano a tante chose; ma fu desto dallo splendore che è la ragione superiore et lo 'ntellecto. Et dalla voce che è la gratia cooperante, et chosì desto Mathelda, cioè la doctrina, gli mostrò Beatrice, cioè gl'aperse la cognitione delle cose sacre; siede Beatrice sobto l'albero del bene et del male, et dell'obedientia, di nuovo rinverzito, <emph>i.</emph> rinovato per la passione di Christo; et siede <emph>in su la radice</emph>, che significa l'humiltà, chome la pianta significa l'obedientia; imperochè chi disidera veramente conoscere le chose divine quanto porta l'humano ingegno, debba diventare tanto humile che al tutto habbi captivato lo 'ngegno, et messolo sobto el giogho della fede; et per questo la theologia siede in su la radice.</p>
<p>[88-90] <emph>vedi la compagnia</emph>: che sono le septe virtù; <emph>gl'altri</emph>, quegli del testamento vecchio et del nuovo, <emph>sen vanno in su</emph>, salgono al cielo, <emph>dopo el gryphone</emph>, perchè el primo che salissi in cielo fu Christo, <emph>con più dolce canzone et più profonda</emph>: a dimostrare che quello che intendiamo et gustiamo, nella peregrinatione di questa mortale vita delle chose celesti, benchè sia dolce non è tanto quanto quello che si gusta poi in patria eterna.</p>
<p>[91-93] <emph>Et se più fu lo suo parlar diffuso</emph>: dimostra che benchè la doctrina activa ci mostri varie chose, nientedimeno chi è arrivato allo stato della innocentia ad niente altro apre gl'orecchi che alle chose theologiche; <emph>ne gl'occhi m'era</emph>: intendi ne gl'occhi dello 'ntellecto.</p></div3>
<div3><head>vv.  94-105</head>
<lg><l>Sola sedeasi in su la terra vera</l>
<l>chome guardia lasciata lì del plaustro</l>
<l>che legar vidi alla biforme fera.</l></lg>
<lg><l>In cerchio gli facevan di sè claustro</l>
<l>le septe nimphe, con que' lumi in mano</l>
<l>che son sicuri d'aquilone et d'austro.</l></lg>
<lg><l>"Qui sarai tu pocho tempo sylvano,</l>
<l>et sarai mecho sanza fine cive</l>
<l>di quella Roma onde Christo è romano.</l>
<l><emph>[lacuna: vv. 103-105]</emph>,</l></lg>
<lg><l>Chosì Beatrice et io che tucto a' piedi</l>
<l>de' suoi comandamenti ero devoto,</l>
<l>la mente et gl'occhi ov'ella volle diedi.</l>
</lg>
<p>[94-96] Non è difforme che disopra dicessi che Beatrice sedea in su la radice dell'albero, et qui in su la terra, perchè la radice è sobto terra; era lasciata alla guardia del carro, perchè la vera et unica custodia della chiesa militante è la theologia. Salì Christo con gl'altri nel cielo, ma Betrice rimase in terra, perchè sanza la theologica regola perirebbe la christiana religione.</p>
<p>[97-99] Et le septe virtù già disopra narrate gli facean cerchio perchè la theologia lasciata a guardia della militante chiesa non può stare sanza queste virtù, il che non è difficile a intendere, perchè veggiamo nel nostro secolo, perchè più vi vale Simone mago che Paolo et Ioanni, et più vi può l'ambitione et l'avaritia et la luxuria che l'appostolica povertà et humilità, et virginità, et castità dove già è condocta. Et perchè precipite scende a manifesta ruina. Porga Idio lucerna a chi va per le tenebre: "et illuminet vultum suum super eos ne ceci et cecorum duces in foveam cadant; et misereatur nostri"; <emph>con que' lumi in mano</emph>: già noi habbiam dimostro e septe lumi essere e septe doni dello Spirito sancto. Iustitia tiene el timor che caccia la superbia; prudentia con la pietà caccia la invidia; forteza caccia l'ira; temperantia con lume di consiglo caccia l'avaritia; fede caccia l'accidia col lume della scientia; speranza col lume della sapientia caccia la gola; et finalmente la carità con lume dello intellecto caccia la luxuria; <emph>in mano</emph>: a dimostrare che tali doni debbono essere in actione et in opera; <emph>da aquilone et da austro</emph>: queste septe virtù co' septe doni non si spengono ne l'huomo nè per le cose prospere significate per aquilone, nè per le adverse significate per austro. Imperochè aquilone induce serenità et viene dalla parte più alta del mondo, il perchè dinota prosperità. Et austro soffia dalla parte bassa di meridiana, il perchè significa adversità. Possiamo anchora porre aquilone per la superbia, et austro per la pusillanimità.</p>
<p>[100-102] <emph>Qui sarai tu pocho tempo sylvano</emph>: dimostra la brevità della vita humana nella quale l'anima speculatrice delle chose celesti sta pocho tempo, ma uscita del corpo guidata dalla medesima Beatrice sale al cielo dove non è più peregrina nè forestiera, ma cittadina etherna con Beatrice; <emph>di quella Roma onde Christo è romano</emph>: di quella città vera capo d'imperio etherno chome Roma capo dello imperio terreno, et chome gl'antichi chiamorono la celeste et etherna patria Hierusalem <emph>civitas superna</emph>, chosì el poeta pone in quel medesimo significato Roma. Et non sanza cagione dixe <emph>sylvano</emph>, perchè in questa brieve vita si camina per la selva luogo inculto abandonato da gl'huomini, et pien di fiere, non è cultivato da virtù, non è habitato da chi ha humanità et carità, ma da chi è ripien di costumi efferati.</p>
<p>[103-105] <emph>Però in pro del mondo</emph>: havea già el poeta descripto quale fu l'anticha chiesa, et di quante virtù ornata. Hora considerando chome già era cominciata a inlordarsi d'ogni vitio, et al tucto degenerare et tralignare dalla vera christiana chiesa con accomodatissime finctioni discrive e suoi vitii et pronostica le sue miserie; <emph>Però in pro</emph>, in utilità, <emph>del mondo, che mal vive</emph>, perchè è grandissima utilità de' peccatori mostrargli el vituperio, et la miseria, de' loro vitii, <emph>tien gl'occhi al carro</emph>: considera quello che adiverrà della chiesa. Et poi seguita discrivendo.</p></div3>
<div3><head>vv.  111-123</head>
<lg><l>Non scesse mai con sì veloce moto</l>
<l>focho di spessa nube quando piove</l>
<l>da quel confine che più è rimoto,</l></lg>
<lg><l>Chom'io senti' calare l'ucciel di Iove</l>
<l>per l'alber giù, ronpendo della scorza</l>
<l>non che de' fiori et delle folgle nove;</l></lg>
<lg><l>Et ferì 'l carro di tutta suo forza,</l>
<l>onde piegò chome nave in fortuna</l>
<l>vinta dall'onda, hor da poggia hor da orza.</l></lg>
<lg><l>Poscia vidi aventarsi nella cuna</l>
<l>del triomphal vehicolo una volpe</l>
<l>che d'ogni pasto buon parea digiuna.</l></lg>
<lg><l>Ma riprendendo lei di laide colpe</l>
<l>la donna mia la misse in tanta futa</l>
<l>quanto sofferse l'ossa sanza polpe.</l>
</lg>
<p>Con quel furore che una saetta viene dal cielo, venne una aquila la quale strisciando giù per l'albero non solamente sparse de' fiori et delle frondi, ma ruppe la scorza. Due furono le persecutioni che hebbe la chiesa, una dagli imperadori, l'altra dagli heretici; pone adunque l'aquila per gli imperadori, perchè la 'nsegna loro è l'aquila, et la volpe per gli heretici, e quali con volpine fraude s'ingegnono maculare la vera religione. Le persecutioni dell'aquila fu preveduta per Ezechiel dove dice: "aquila grandis ales magnus longo membrorum ductu plena plumis et varietate venit ad Libanum et tulit medullam cedri et summitatem montium avulsit". Le persecutione degli imperadori furon dieci; imperò che Augustino pone nel libro <emph>De civitate Dei</emph>, la prima persecutione universale nella chiesa fu facta da Nerone; la seconda da Domitiano et Traiano; tertia et quarta per Antonio Severo; quinta et sexta per Marcelliano et Decio; septima et octava per Valeriano et Aurelio; nona et decima per Dioclitiano et Maximiano; l'undecima, la quale non è anchora stata, sarà per Antichristo, el quale figura sobto spetie di dragone, et la volpe significa Mahometto, del quale dicemmo nel vigesimo octavo canto della prima cantica, et riferimmo le septe degli heretici.</p>
<p>[111-114] <emph>l'uccel di Iove</emph>: l'aquila fu insegna di Iove, et rimase a' suoi successori re di Creta; et da Teucro fu transportata in Troia, et da Troia da Enea fu arrecata allo 'mperio romano; e <emph>fiori</emph> intendi gl'ornamenti et le degnità, per la <emph>scorza</emph> la salute.</p>
<p>[115-117] <emph>onde piegò</emph>, perchè spesso vacillò lo stato della chiesa, <emph>da poggia</emph>, è el canape che lega el capo della antenna di dextra, <emph>orza</emph>, canape che lega l'altro capo da sinistra.</p>
<p>[118-120] <emph>nella cuna</emph>: <emph>i.</emph> dentro al carro, imperochè erono gl'heretici nel seno della chiesa, et fingendo essere intrinsechi et veri christiani; <emph>triumphale</emph>: perchè infine vinse la chiesa ogni adversario; <emph>d'ogni buon pasto</emph>: riferendo all'anima, la quale gl'heretici pascano di false opinioni dove non è la catholica verità.</p>
<p>[121-123] <emph>Ma riprendendo</emph>: contro gl'heretici bastorono e theologi, e quali gli confutorono in forma ne' concilii, che furono condennati al fuoco; <emph>in tanta futa</emph>: in tanta confutatione; <emph>l'ossa sanza polpe</emph>: perchè chi è arso rimane con l'ossa sanza carne.</p></div3>
<div3><head>vv.  124-141</head>
<lg><l>Poscia per indi ond'era pria venuta</l>
<l>l'aquila vidi scender giù nell'arca</l>
<l>del carro et lasciar lei di sè pennuta.</l></lg>
<lg><l>Et quale esce da cuor che si rammarca,</l>
<l>tal voce uscì del cielo et cotal dixe:</l>
<l>"O navicella mia, chom' mal se' charca!".</l></lg>
<lg><l>Poi parve a me che la terra s'aprisse</l>
<l>tr'ambo le ruote, et vidi uscirne un drago</l>
<l>che per lo carro su la coda fisse.</l></lg>
<lg><l>Et come vespa che ritragge l'ago</l>
<l>ad sè traendo la coda maligna</l>
<l>trasse del fondo, et gissen vago vago.</l></lg>
<lg><l>Quel che rimase, come di gramigna</l>
<l>vivace terra della prima offerta,</l>
<l>forse con intention sana et benigna,</l></lg>
<lg><l>Si ricoperse, et funne ricoperta</l>
<l>et l'una et l'altra rota e 'l temo, in tanto</l>
<l>che più tiene un sospir la bocca aperta.</l>
</lg>
<p>Ha narrato disopra la persecutione degl'imperadori contro alla chiesa et le varie septe delle heresie. Hora pone la donatione di Constantino, et la querela che ne fece san Piero; et dopo questo pone la cisma facta da Maumeth.</p>
<p>[124-126] Figura adunque el dono di Constantino per le penne le quali l'aquila scendendo donde <emph>era pria venuta</emph>, cioè dallo 'mperio, lasciò <emph>nell'arca del carro</emph>, <emph>i.</emph> nella più intima parte, che è la chiesa apostolica, de' suoi beni temporali.</p>
<p>[127-129] <emph>Et quale escie di chuore che si rammarca</emph>: chosì miserabile voce uscì di cielo, chome escie d'un cuor che si rammarca et duolsi, <emph>et dixe: "O navicella mia chome se' tu mal carca</emph>, <emph>i.</emph> carica di chose male et nocive. Induce che san Piero primo pontefice prevedessi, che e beni temporali donati alla chiesa, la quale pel passato s'era mantenuta sancta et con ogni virtù in somma povertà, l'havessino a corrompere in tante dilicateze.</p>
<p>[130-135] <emph>Poi parve a me che la terra s'aprissi</emph>: discrive un drago uscir di sobto terra tra l'una et l'altra ruota del carro, et messe la choda su pel carro, et trapassò el fondo forando chome fa la vespa, la quale traendo fuor l'ago fora, et poi lo ritira ad sè; el drago uscito di terra è Maumeth, el quale fu huomo terreno, et voluptuoso, et <emph>fixe la coda</emph>, cioè la fraude, dividendo tra le due rote, imperochè Maumettho ritrasse dalla chiesa e Saracini, e quali novellamente erono venuti dal testamento vecchio et dalla circuncisione et dalla sinagoga alla chiesa christiana et al testamento nuovo et al baptesmo; <emph>et gissen vago vago</emph>: perchè la sua religione non ha certo fondamento, ma va vagando et errando.</p>
<p>[136-141] <emph>Quel che rimase</emph>: el resto della christiana chiesa che non fu seducta et persuasa da Maumeth, ma rimase nella vera fede, si ricoperse delle penne dell'aquila, <emph>chome</emph> la terra si cuopre <emph>di gramigna</emph>, <emph>i.</emph> divenne ricca de' beni havuti dallo imperio; <emph>forse con intention sana et benigna</emph>: quasi dica: benchè le richeze habbino ripieno d'ogni vitio l'ordine sacerdotale et <emph>maxime</emph> la sedia apostolica, nientedimeno chi da prima acceptò lo fece a buono fine, <emph>et funne ricoperta L'una et l'altra ruota</emph>, <emph>i.</emph> chosì la chiesa antiocena, la quale fu ordinata da quegli che tenevano prima el vecchio testamento, chome la romana, la quale di nuovo era venuta alla fede christiana; <emph>in tanto</emph>, <emph>i.</emph> sì presto, <emph>che un sospiro tiene più aperto la bocca</emph>.</p></div3>
<div3><head>vv.  148-160</head>
<lg><l>Transformato chosì el dificio sancto</l>
<l>misse fuor teste per le parti sue,</l>
<l>tre sopra 'l temo et una in ciaschun canto.</l></lg>
<lg><l>Le prime eran cornute come bue,</l>
<l>ma le quattro un sol corno haven per fronte:</l>
<l>simile monstro visto ancor non fue</l></lg>
<lg><l>Sicura come rocca in alto monte</l>
<l>seder sopresso una puttana sciolta</l>
<l>m'apparve con le cigla intorno prompte.</l></lg>
<lg><l>Et come perchè non gli fosse tolta,</l>
<l>vidi da costa a llei dricto un gigante,</l>
<l>et baciavonsi insieme alchuna volta.</l></lg>
<lg><l>Ma perchè l'occhio cupido et vagante</l>
<l>ad me rivolse, quel feroce drudo</l>
<l>la flagellò dal capo in fin le piante;</l></lg>
<lg><l>Poi di dispecto pieno et d'ira crudo</l>
<l>disciolse 'l mostro, et trassel per la selva</l>
<l>tanto che 'l solo di lei mi fece scudo</l></lg>
<lg><l>Alla puttana et alla nuova belva.</l>
</lg>
<p>Ad sufficientia dicemmo nel canto .xviiii. dello 'nferno, chome nella chiesa christiana le septe teste significano e septe sacramenti rispondenti a' septe doni dello Spirito sancto, et chome per le dieci corna intendon e dieci comandamenti della legge; et in questo luogo pone nel temone tre teste per tre sacramenti, e quali administrano e prelati e quali sono al temone, <emph>i.</emph> al reggimento della chiesa, che sono cresma, baptesmo, et penitentia, et gl'altri quattro pone ciaschuno in uno de' quattro canti del carro. Torna adunque al luogo già decto dello 'nferno, et harai piena allegoria di questo carro così trasformato.</p>
<p>[148-153] Hora arroge la puttana et el gygante drudo di quella, dove per la puctana intende la chiesa et el pontefice, <emph>maxime</emph> Bonifatio octavo, et pel gygante el re di Francia. Imperochè la chiesa la quale con somma castità debba amare el suo sposo Christo, nè mai si partire dalle chose spirituali, diventò meretrice, et per isperanza de' beni temporali amò el re di Francia el quale chiama gygante. Due chose sono nel gigante, prima è di grande statura, dipoi significa gygante generato di terra. Similmente el re di Francia era di grandissima potentia et signoria, et era prodocto di terra sprezando e beni spirituali, amava solamente e beni terreni chome sono imperii et richeze. Sedea adunque sopra el carro, <emph>i.</emph> nella sedia appostolicha, <emph>una puttana</emph>, <emph>i.</emph> papa Bonifatio, el quale chome meretrice corropto da pecunia et per acquistar thesoro, lasciando lo sposo s'era dato all'adultero; <emph>sciolta</emph>, libera et sanza alchun freno, <emph>colle cigla intorno prompte</emph>: chome la meretrice tira ad sè l'amante con occhi prompti et volubili, chosì Bonifatio aescava el re con varie promesse. El gigante gl'era apresso temendo che <emph>non gli fussi tolta</emph>, <emph>i.</emph> el re continuamente con legati et oratori manteneva el papa in sua amicitia, acciochè non si volgessi altrove; <emph>et baciavonsi insieme alchuna volta</emph>: pe' baci intendi l'amorevole proferte et presenti et doni che facean l'uno all'altro.</p>
<p>[154-156] <emph>Ma perchè</emph> questa meretrice <emph>volse gl'ochi ad me</emph>, el gygante prese gelosia. Et <emph>re vera</emph> Bonifatio huomo vehemente et eloquente et cupidissimo d'honore, teneva practica con diversi signori.</p>
<p>[157-160] Il perchè non cessò el re insino a tanto che condusse la corte in Provenza di là da gl'Alpi; et però dice che el gigante sciolse el carro che è la chiesa et tanto lo tyrò di lontano <emph>per la selva</emph>, che la gran distantia fece che <emph>el solo</emph>, <emph>i.</emph> el terreno della selva, fu <emph>scudo</emph> tra me et lei, cioè fu obstaculo che io non la vedessi. Et pone sè per l'altre potentie delle quali havea gelosia che non gli toglessino el papa; <emph>alla puttana</emph>, <emph>i.</emph> al papa, <emph>et alla nuova belva</emph>, <emph>i.</emph> alla chiesa doventato nuova fiera.
</p></div3></div2>
<div2><head>XXXIII</head>
<argument><p>CANTO .XXXIII. DELLA SECONDA CANTICA DI DANTHE</p></argument>
<div3><head>vv.  1-15</head>
<lg><l>"Deus venerunt gentes", alternando</l>
<l>hor tre hor quattro dolce psalmodia</l>
<l>le donne cominciaron lachrimando.</l></lg>
<lg><l>Et Beatrice sospirosa et pia</l>
<l>quella ascoltava sì facta, che pocho</l>
<l>più alla croce si cambiò Maria.</l></lg>
<lg><l>Ma poi che l'altre vergini dier loco</l>
<l>a llei di dir, levata suso in pè,</l>
<l>rispose colorata chome focho:</l></lg>
<lg><l>"Modicum, et iam non videbitis me,</l>
<l>et iterum, sorelle mie dilecte,</l>
<l>modicum, et vos videbitis me".</l></lg>
<lg><l>Poi le si misse innanzi tutte et septe</l>
<l>et dopo sè, solo acennando, mosse</l>
<l>me et la donna e 'l savio che ristette.</l>
</lg>
<p>È questo el trigesimo tertio et ultimo canto, nel quale volendo el poeta già por fine al purgatorio, seguita la discriptione già cominciata, et dimostra chome per le persecutioni et trasformationi del carro et del temone, <emph>i.</emph> della chiesa et de' prelati, le virtù si dolsono; et Beatrice lo exortò che la seguitassi, et domandassi lei de' dubbi che havessi, et essa gl'assolvè dimostrando che chi nuoce alla chiesa sia punito et presto. Muove dubi Danthe et scusa el basso ingengno. La quale scusa Beatrice dimostra non essere sufficiente.</p>
<p>[1-3] Hora cominciando dimostra che pel disturbamento del carro le tre theologiche et le quattro cardinali virtù si dolsono, et col <emph>dolce psalmodia</emph>, <emph>i.</emph> dolcie canto et quasi concitativo a misericordia, diceano "<emph>Deus venerunt gentes</emph> in hereditatem tuam". In questo psalmo si lamenta David della distructione che havea a essere del tempio di Dio. Il che dimostrava e nimici della chiesa havere a usare crudeltà contro di quella.</p>
<p>[4-6] Et Beatrice con lachryme et piatoso volto l'ascoltava mutata nel viso quasi chome <emph>sì alla croce Maria</emph>, perchè el ver theologo si duol sempre delle chose facte in dishonore di Dio et in danno del proximo.</p>
<p>[7-9] <emph>Ma poi che l'altre vergini</emph>: dopo le lamentationi delle virtù Beatrice, dricta in piedi, il che dimostra la vigilantia de' sancti theologi, <emph>et colorata chome fuocho</emph>, significa el fervore et la carità, perchè loro con vigilantia et con fervente carità sempre confortano.</p>
<p>[10-12] <emph>Modicum et iam non videbitis me, Et iterum modicum et videbitis me</emph>.</p>
<p>[13-15] <emph>Poi se le misse innanzi tucte e septe</emph>: perchè nessuna cosa è nella christiana theologia la quale non seguiti sempre queste septe virtù; <emph>et dopo sè solo accennando mosse Me</emph>: perchè chi è già in quello stato non ha bisogno di molta exhortatione; <emph>et la donna</emph>: Mathelda; <emph>et el savio che ristette</emph>: Statio.</p></div3>
<div3><head>vv.  16-30</head>
<lg><l>Chosì sen gìa, et non credo che fosse</l>
<l>lo decimo suo passo in terra posto,</l>
<l>quando con gl'occhi gl'occhi mi percosse,</l></lg>
<lg><l>Et con tranquillo aspecto: "Vien più tosto</l>
<l>- mi dixe - tanto che s'io parlo techo</l>
<l>ad ascoltarmi tu sii ben disposto".</l></lg>
<lg><l>Sì chome io fui, chome io dovea, secho,</l>
<l>diximi: "Frate, perchè non t'atenti</l>
<l>a dimandarmi homai venendo mecho?".</l></lg>
<lg><l>Chom'a color che troppo riverenti</l>
<l>dinanzi a suo maggior parlando sono,</l>
<l>che non traggon la voce viva a' denti,</l></lg>
<lg><l>Advenne a me, che sanza intero sono</l>
<l>comincia' io: "Madonna, mia bisogna</l>
<l>voi conoscete, et ciò ch'a essa è bono".</l>
</lg>
<p>[16-18] Dimostra che non era ita dieci passi Beatrice quando percosse gl'occhi suoi con quegli di Danthe. Questo significa che non sono dieci clausole dove Ioanni nello <emph>Appocalipse</emph> nel primo del septimo capitolo pone la meritrice che fa fornicatione co' re della terra, a quel dove dice "bestia quam vidisti fuit et non est"; gl'occhi di Beatrice sono lo 'ntellecto di quel texto el quale percosse lo 'ntellecto di Danthe.</p>
<p>[19-21] <emph>Preterea con tranquillo aspecto</emph>: il che dinota che è necessario che l'animo di chi vuole conseguire questa doctrina debba essere tranquillo o veramente significa che la doctrina theologica purga l'animo da ogni perturbatione et fallo tranquillo et quieto. Admonisce Danthe che gli vada sì appresso che lui possi intendere ciò che essa parla, perchè chi non si parte dall'altre chure et non s'accosta con tucta la mente a tal doctrina, non sarà mai idoneo a intenderla. Domanda poi Danthe perchè essendo secho lui non s'<emph>attenti</emph>, cioè non ardisca domandarlo, quasi dica che chi seguita gli studii della theologia debba non invilire perchè le chose sieno altissime, ma debba domandarla, <emph>i.</emph> rileggendo frequentemente et aguzando lo 'ngegno et investigando, et altri domandandolo, ingegnarsi d'intendere in quella ogni suo dubbio, et chiamalo fratello a dinotare che esso è huomo chome furono e sacri scriptori di quella, et per questo può, usando assidua et diuturna diligentia, intenderla come molti l'hanno intesa.</p>
<p>[25-27] <emph>Chome a coloro</emph>: dice advenne ad me chome advenne a quegli che quando parlano co' signori loro sono sì impediti dalla reverentia che gli portano, <emph>che non traggono la voce viva a' denti</emph>, imperochè epsa muore innanzi che esca della bocca; et in questo ci admonisce che benchè dobbiamo ardire di metterci a intendere ogni obscuro passo, nientedimeno lo facciamo con modestia et con somma reverentia inverso di quella, et sanza presumptione.</p>
<p>[28-30] Et finalmente insegna qual debbono essere le nostre domande.</p></div3>
<div3><head>vv.  34-45</head>
<lg><l>Et ella a me: "Da tema et da vergogna</l>
<l>voglio homai che tu ti disviluppe,</l>
<l>sì che non parli homai com'huom che sogna.</l></lg>
<lg><l>Sappi che 'l vaso che 'l serpente ruppe</l>
<l>fu et non è, ma chi n'ha colpe creda</l>
<l>che vendecta da Dio non teme suppe.</l></lg>
<lg><l>Non sarà d'ogni tempo sanza reda</l>
<l>l'aquila che lasciò le penne al carro</l>
<l>perchè divenne mostro et poscia preda;</l></lg>
<lg><l>Ch'io veggio certamente, et però 'l narro,</l>
<l>a darne tempo già stelle propinque</l>
<l>sichure d'ongn'intoppo et d'ogni sbarro,</l></lg>
<lg><l>Nel quale un cinquecento dieci et cinque</l>
<l>messo da Dio, anciderà la fuia</l>
<l>con quel gigante che con lei delinque.</l>
</lg>
<p>[34-36] Rectamente pone che 'l vaso non è, imperochè essendo ropto non è più vaso, adunque non è più la chiesa chome solea essere, perchè è divisa et in gran parte di spirituale et virtuosa è diventata carnale et vitiosa. Et imita in questo luogho Ioanni nel decimoseptimo capitol dello <emph>Appocalipse</emph> ove dice "bestia quam vidisti fuit et non est"; <emph>ma chi n'ha colpa</emph>, chi è stato cagione di tal ruina et adulterio della chiesa, <emph>creda che vendecta di Dio non teme zuppe</emph>: <emph>i.</emph> creda che Idio ne farà vendecta. Può intendere di Bonifatio, el quale per divina iustitia per rabbiosa morte perdè el pontificato. Può anchora di Philippo re di Francia, el quale con Clemente papa fece ignominiose convegne contro allo honore della chiesa; <emph>non teme zuppe</emph>: <emph>i.</emph> vane difensione degl'huomini. Riferisce lo Imolese che in Firenze era oppinione che chi havesse conmesso homicidio et mangiassi sopra el corpo del morto una zuppa, non potea dipoi per vendecta esser morto. Et el figluolo di Danthe, el quale comentò questa <emph>Comedia</emph>, afferma che in questi tempi quando alchuno de' grandi cittadini era stato ucciso nella nostra città, e propinqui guardavono la sepultura insino in nove giorni che alchuno non vi mangiassi su zuppa.</p>
<p>[37-39] Per l'aquila s'appartiene a dirizzare et correggiere gl'errori della chiesa; agiugne che l'aquila <emph>non sarà</emph> sempre <emph>sanza reda</emph>, cioè sanza imperadore. Imperochè ognuno che è facto imperadore diventa harede dell'aquila. Et dimostra che in quel tempo l'aquila fussi senza herede, perchè non obstante che fussino gl'imperadori, loro servivono al papa, et non ardivono di correggiere co' concilii; <emph>che lasciò le penne al carro</emph>: <emph>i.</emph> lasciò e thesori suoi alla chiesa; <emph>perchè divenne monstro et poscia preda</emph>: divenne mostro perchè per le richeze lasciò le virtù et diessi al vitio, el quale fu cagione che divenissi preda.</p>
<p>[40-42] <emph>veggio già stelle propinque</emph>: tutte le stelle che sono in cielo vi furono da principio, adunque intende <emph>stelle propinque, Sicure d'ogn'intoppo</emph>, d'ogni contrappositione, <emph>et d'ogni sbarro</emph>, et d'ogni resistenza.</p>
<p>[43-45] <emph>Ne' quali un cinquecento dieci et cinque</emph>: non pone questo numero pel numero degl'anni, ma perchè cinquecento di nota con questa lettera .d., et cinque col .u., et dieci col .x., che fa "dux", dice che verà un duca, cioè un signore d'exercito, mandato <emph>da Dio</emph>, el quale <emph>ucciderà la fuia</emph> et l'adulterio della puttana, <emph>i.</emph> del papa et della corte romana adulterata et coinquinata in ogni vitio; <emph>con quel gygante</emph>: el quale intende el signor temporale <emph>che delinque</emph>, cioè pecca, <emph>con lei</emph>.</p></div3>
<div3><head>vv.  46-57</head>
<lg><l>Et forse che è la mia narration buia</l>
<l>qual Themi et Sphynge necte et persuade,</l>
<l>perch'a llor modo lo 'ntellecto accuia;</l></lg>
<lg><l>Ma tosto fien li facti le Naiade,</l>
<l>che solveranno questo enigma forte</l>
<l>sanza danno di pecore o di biade.</l></lg>
<lg><l>Tu nota, et sì come da me son porte</l>
<l>queste parole sì le 'nsegna a' vivi</l>
<l>del viver ch'è un correre alla morte.</l></lg>
<lg><l>Et haggi a mente, quando tu le scrivi,</l>
<l>di non tacer qual hai vista la pianta</l>
<l>ch'è hor due volte dirubata quivi.</l>
</lg>
<p>[46-48] Perchè insino a qui che Beatrice ha parlato chon obscurità, però sobgiugne dicendo <emph>forse che la mia narratione è buita</emph> e tale <emph>quale necte</emph>, cioè congiugne et conlega, <emph>et persuade</emph>, <emph>Themi et Sphinge</emph>, le qual davon le risposte loro sì obscure che è necessario d'acutissimo interprete a intenderle. Et è così obscura la mia narratione, <emph>perchè</emph> epsa <emph>acuia</emph>, cioè s'assottigla, et fa assottiglare lo 'ntellecto <emph>al modo loro</emph>, intendi di Themi, et di Sphynge; la sententia è che io parlo chosì obscuro, chome Themi et Sphynge. Themi fu dea de' gentili, la quale in Parnaso monte dà e responsi, ma molti obscuri, chome decte a Deuchalione, et Pyrrha, dopo el diluvio; a' quali domandando in che modo potessino restaurare la generatione humana, rispose che loro si gittassino dopo le spalle l'ossa della madre, el quale oracolo Deucalione interpretò che la madre sia la terra, et l'ossa nella terra sieno le pietre. Sphynge fu un mostro apresso a Thebe, el qual secondo Hesiodo fu figluol di Chimera et d'Ortho cane di Gerione; costui stava nel monte propinquo a Thebe, et a qualunque passassi preponeva un dubio, el quale e Greci chiamon "enygma", con queste condictione, che se non lo sapessi dichiarare havessi a esser morto da tal mostro. Propose adunque a Edippo padre d'Etheocle et Polynice qual fussi l'animale, che da principio andassi con quattro piedi et poi con due et finalmente con tre. Questo enygma acutamente dichiarò Edippo, dicendo esser l'huomo, el quale da principio va carponi con le mani et co' piedi, poi va dricto in su due piedi, et infine dell'età va con tre perchè s'appoggia al bastone.</p>
<p>[49-51] <emph>Ma tosto fien li facte le Naiade</emph>: ma presto seguiranno e facti che io annuntio, et e facti allhora dichiareranno ciò che io ho voluto dire, chosì come le Nayade dichiaravono le parole obscure di Themi; <emph>che</emph>, e quali facti, <emph>solveranno</emph>, dichiareranno, <emph>questo enigma</emph>: questo obscuro decto; <emph>enygma</emph> è greco vocabolo chome è decto. Diffinisce Aristotele nel suo libro <emph>De' poeti</emph> che enygma è sermone o impossibile o difficile a ridurlo ad alchuno certo intellecto; et Averois scrive che questo interviene spesso ne' poeti arabi; <emph>sanza danno di pecore o di biada</emph>: cioè sanza havere a cercare la interpretatione o per via degli auruspici e quali sacrificavon alchuna bestia; et secondo la dispositione che trovavono nel fegato o nell'altre interiora predicevono quello che havessi a essere, o per via di pullarii e quali cavavono fuori e polli, che per questo exercitio tenevano et porgevono loro biade, et secondo nel modo nel quale e polli beccavono dicevan quello che de' polli s'indivinava.</p>
<p>[52-54] <emph>Tu note</emph>, cioè con diligentia attendi, <emph>et insegnale a' vivi</emph>, <emph>sì</emph>, <emph>i.</emph> chosì, <emph>chome ti son porte da me</emph>; <emph>a' vivi, Del vivere che è un correre alla morte</emph>: e veri vivi sono e celesti perchè hanno vita sanza morte, ma noi non siamo veramente vivi conciossia che la vita nostra è un brieve corso el quale ci conduce a morte.</p>
<p>[55-57] <emph>due volte</emph>: la prima quando l'aquila calò, la seconda quando el gigante sciolse el carro et menollo via, imperò che dapoi che 'l griphone legò el carro alla pianta, el carro et quella diventorono una medesima chosa.</p></div3>
<div3><head>vv.  58-72</head>
<lg><l>Qualunque quella ruba o quella schianta,</l>
<l>con bestemmia di facto offende Idio</l>
<l>che solo all'uso suo la creò sancta.</l></lg>
<lg><l>Per morder quella, in pena o in disio</l>
<l>cinquemila anni o più l'anima prima</l>
<l>bramò colui che 'l morso in sè punio.</l></lg>
<lg><l>Dorme lo 'ngegno tuo se non la stima</l>
<l>per singulare cagione essere excelsa</l>
<l>lei tanto, et sì traversa nella cima.</l></lg>
<lg><l>Et se stati non fussero acqua d'Elsa</l>
<l>li pensier vani intorno alla tua mente,</l>
<l>e 'l piacer loro un Pyramo alla gelsa,</l></lg>
<lg><l>Per tante circunstantie solamente</l>
<l>la iustitia di Dio, nell'interdecto,</l>
<l>cognosceresti all'alber moralmente.</l>
</lg>
<p>[58-60] Non è maravigla che chi nuoce alla chiesa, ne porti la pena, perchè offende Idio, el quale creò decta pianta dell'ubidientia, et decto carro che è la chiesa, et creolla sancta perchè la benedixe et sanctificolla, et creolla a suo uso acciochè gli rendessi culto et honore mediante el quale noi meritassimo eterna vita; <emph>Qualunche quella ruba</emph>, chome rubò el gygante, <emph>o quella schianta</emph>, chome schiantò l'aquila, <emph>offende Idio con bestemia di facto</emph>: et in latino è decta "blasphemia", et questa è greca distinction, et viene da questo verbo "blatin" che significha nuocere et dar detrimento. Adunque è bestemmia detrimento et nocimento d'honore; et è bestemia di decto, et bestemia di facto. Di decto quando con parole sole manchiamo dell'honor di Dio; di facto quando manchiamo ne' facti.</p>
<p>[61-63] <emph>Per morder quella</emph>: dimostra per exemplo d'Adam quanto Idio punisca chi la schianta o ruba, conciosia che <emph>l'anima</emph> d'Adam primo nostro parente, <emph>per morderla</emph>, <emph>i.</emph> per gustare del suo fructo, stecte tra nella pena che hebbe in vita nella fatica del corpo et di mente, che vixe anni novecento trenta, et nel desiderio che hebbe nel limbo, che furono anni cinquemila dugento trentuno dal principio del mondo insino al decimo octavo anno dell'impero di Tyberio, nel quale Christo patì, et però dixe <emph>più di cinquemila anni</emph> bramò l'advenimento di Christo el quale punì in se medesimo el morso d'Adam, perchè in ristoro della disubidientia Christo Dio et huomo facto obediente contro a quella disubidientia sostenne pena in croce, la quale chome disopra dicemmo fu di quella pianta.</p>
<p>[64-66] <emph>Dorme lo 'ngegno tuo</emph>, se tu non stimi quella essere excelsa per cagion singulare.</p>
<p>[67-69] <emph>Et se stati non fussero acqua d'Else</emph>: <emph>i.</emph> se e tuoi <emph>pensieri vani</emph> et di cose carnali non havessino indurita la mente tua chome l'acqua d'Elsa, della quale dicemmo disopra, indurisce le chose ch'entrano in quella et falle pietra, le quali e Colligiani che son propinqui a questo fiume usano ne gl'edificii. Questo medesimo fa l'acqua di Sarno fiume in Pugla; et Alberto magno nel libro <emph>De' metalli</emph> scrive essere una fonte in Beotia, la quale muta in saxo ciò che vi si mette. Il che provò Federigo imperadore, el quale vi tuffò un suo guanto insino a mezo, et la parte tuffata divenne pietra, et l'altra parte rimase pelle chome prima era; ma torniamo al texto dove sequita <emph>Et se e piaceri</emph>, che tu havevi, di tali <emph>pensieri</emph>, non fussi stato <emph>un Pyrramo alla gelsa</emph>: <emph>i.</emph> non t'havessi machiato la mente chome Pyramo maculò la gelsa, la qual di bianca fè diventar nera, et la favola narramo nel vigesimo septimo canto della prima cantica.</p>
<p>[70-72] <emph>Per tante circunstantie</emph>: dice Beatrice che se Danthe havessi fermi e suoi pensieri in Dio, et non fussino indurati inverso le chose mondane, lui conoscerebbe che Idio per sua iustitia vietò all'huomo che non toccassi quel pomo secondo moralità, la qual chosa fu dimostra per la circunstantia dell'albero, delle quali la prima è che l'albero fu creato da Dio et benedecto acciò che l'huomo rendessi debito culto a Dio che è iustitia. La seconda è la lunga privatione d'Adam per la transgressione. La terza la satisfatione facta per la passione di Christo.</p></div3>
<div3><head>vv.  73-81</head>
<lg><l>Ma perch'io veggio te nell'intellecto</l>
<l>facto di pietra, et in peccato tincto,</l>
<l>sicchè t'abbagla 'l lume del mio decto,</l></lg>
<lg><l>Vogl'ancho, et se non scripto, almen dipinto,</l>
<l>che te ne porti drento almen per quello</l>
<l>che si reca 'l bordon di palma cinto".</l></lg>
<lg><l>Et io: "Sì chome terra di suggello</l>
<l>che la figura impressa non tramuta,</l>
<l>segnato è hor da voi lo mio cervello.</l>
</lg>
<p>Vuole poi ch'al presente per le ragioni decte disopra non può intenderla, almancho se ne porti nel cuore la sua sententia, acciochè poi che sarà bene purgato di tutti e vitii, ripetendola nella mente la 'ntenda.</p>
<p>[73-78] Adunque dice poi che hai <emph>facto lo 'ntellecto di pietra</emph>, <emph>i.</emph> hai facto habito del vitio, <emph>et tincto in peccato</emph>, perchè la mente tua è infecta in modo che l'occhio dell'intellecto infermo <emph>abbagla</emph> nello splendore delle mie parole, almancho portale techo, se non scripte almancho dipincte, benchè più et meglo exprima la scriptura, che la pictura; <emph>per quello Che</emph> <emph>si reca el bordon di palma cinto</emph>: la sententia è: benchè tu non intenda apunto le mie parole, pure portatene la somma di quelle, acciochè questo sia segno che tu vieni da me come el bordone cincto di palma è segno che el peregrino viene dal sepolcro dove è abondanza di palme; et per questo dà precepto che non obstante che noi habbiano la mente infecta in forma che studiando le chose sacre non le possiamo intendere, perchè "in animam malivolam non introibit spiritus sapientie", nientedimeno dobbiamo leggere le chose sacre, et intendere le parole, perchè dipoi purgandoci intenderemo el senso allegorico.</p>
<p>[79-81] <emph>nel mio cervello</emph>: nella memoria, la quale è l'ultima cella del ventricolo del cervello.</p></div3>
<div3><head>vv.  82-90</head>
<lg><l>Ma perchè tanto sopra mia veduta</l>
<l>vostra parola disiata vola</l>
<l>che più la perde quanto più s'aiuta?".</l></lg>
<lg><l>"Perchè cognosca - dixe - quella schuola</l>
<l>c'hai sequitato, et veggi sua doctrina</l>
<l>chome puo' sequitar la mia parola;</l></lg>
<lg><l>Et veggi vostra via dalla divina</l>
<l>distar cotanto, quanto si discorda</l>
<l>da terra el ciel che più alto festina".</l>
</lg>
<p>[82-84] Domanda Danthe Beatrice perchè le sue parole disiate da llui volano tanto <emph>sopra</emph> la sua <emph>veduta</emph>, <emph>i.</emph> sopra el suo intellecto, che epsa sua veduta et intellecto tanto <emph>più le perde quanto più s'aiuta</emph> d'intenderle. Et in vero gl'alti sensi de' theologi a' quali solo per fede s'arriva, tanto più si dilungano dalla nostra cognitione, quanto più c'ingegniamo d'intendergli per ragione humana; onde dixe Gregorio: "fides non habet meritum ubi humana ratio prebet experimentum".</p>
<p>[85-87] Et per questo risponde Beatrice che ha parlato in quella forma acciochè lui <emph>conosca la schuola Che ha sequitato</emph> de' philosophi naturali, <emph>et veggia</emph> chome <emph>la doctrina</emph> loro può essere apta a intendere la theologia, conciosia che 'l philosopho cerchi in ogni chosa la ragione, et la theologia non si possa havere per ragione humana.</p>
<p>[88-90] Et a questo modo può veder Danthe la <emph>via</emph> nostra et la doctrina philosophica <emph>distare</emph>, <emph>i.</emph> essere tanto distante et differente, <emph>dalla divina</emph> doctrina, <emph>i.</emph> dalla theologia, <emph>quanto el cielo che festina</emph>, <emph>i.</emph> con celerità si volge, <emph>più alto</emph>, che gl'altri cieli, <emph>si discorda</emph> et è distante <emph>dalla terra</emph>.</p></div3>
<div3><head>vv.  91-102</head>
<lg><l>Ond'io risposi a llei: "Non mi ricorda</l>
<l>ch'i' straniassi me già mai da voi,</l>
<l>nè honne conscientia che rimorda".</l></lg>
<lg><l>"Et se tu ricordar non te ne puoi</l>
<l>- sorridendo rispose - hor ti ramenta</l>
<l>chome beesti di Letheo anchoi.</l></lg>
<lg><l>Et se dal fumo fuoco s'argomenta,</l>
<l>chotesta oblivione chiaro conchiude</l>
<l>colpa nella tua vogla altrove attenta.</l></lg>
<lg><l>Veramente horamai saranno nude</l>
<l>le mie parole, quanto converrassi</l>
<l>quelle scoprire alla tua vista rude".</l>
</lg>
<p>[91-96] Danthe dimonstra non ricordarsi che si sia straniato et partitosi da Beatrice, et essa soggiugne che tale dimenticanza viene perchè lui ha beuto di Letheo.</p>
<p>[97-99] Dipoi soggiugne perchè conciosia che Letheo non fa dimenticare se non el male, questo sia stato male, et chosì conchiude essere male lasciare la theologia per la philosophia o altra scientia.</p>
<p>[100-102] Dipoi promette che per l'advenire gli parlerà apertamente quanto si conviene al suo ingegno rozo, perchè non ha anchora beuto del fiume Eunoè, chome pocho più disotto berà.</p></div3>
<div3><head>vv.  103-114</head>
<lg><l>Et più corrusco et con più lenti passi</l>
<l>teneva 'l sole el cerchio del merigge</l>
<l>che qui et là, chome la spera, fassi,</l></lg>
<lg><l>Quando s'affixe, sì chome s'affigge</l>
<l>chi va dinanzi a gente per iscorta</l>
<l>se truova novitate in sua vestigge,</l></lg>
<lg><l>Le septe donne al fin d'un'ombra morta,</l>
<l>qual sobto fogle verdi et rami nigri</l>
<l>sovra suoi rivi verdi l'alpe porta.</l></lg>
<lg><l>Dinanzi ad esse Euphrates et Tygri</l>
<l>veder mi parve uscir d'una fontana</l>
<l>et, quasi amici, dipartirsi pigri.</l>
</lg>
<p>[103-105] Era el sole a mezo dì, et perchè allhora è più alto più pare che vada lento et più è <emph>corrusco</emph>, cioè splendiente; <emph>teneva</emph> adunque <emph>el cerchio</emph> meridiano el quale non è in ogni parte del mondo un medesimo, ma chome <emph>la spera</emph> della terra volgie chosì viene o prima o poi in diversi luoghi.</p>
<p>[106-108] <emph>Quando s'affixor</emph>: quando le septe donne si fermorono <emph>chome</emph> si ferma <emph>chi va innanzi per iscorta Se truova</emph> alchuna chosa nuova.</p>
<p>[112-114] <emph>Euphrates et Tigri</emph>: questi fiumi pon la Bibia in questo paradiso, chome altrove è accaduto dimostrare; ma el poeta per servire alla sua allegoria gli chiama Lethe, del qual disopra ha facto mentione, et Eunoe; escon d'una fonte, perchè danno ciaschuno gratia non mediocre, perchè Lethe ci fa dimenticare el vitio et ogni suo fomite et incentivo, et Eunoe, che in greco significa buona mente, c'induce a ricordarci delle virtù et c'infiamma dello amore.</p></div3>
<div3><head>vv.  115-129</head>
<lg><l>"O luce, o gloria della gente humana,</l>
<l>che acqua è questa che qui si dispiega</l>
<l>da un principio et sè da sè lontana?".</l></lg>
<lg><l>Per cotal priegho decto mi fu: "Priega</l>
<l>Mathelda che tel dica"; et qui rispose,</l>
<l>chome fa chi di colpa si dislega,</l></lg>
<lg><l>La bella donna: "Queste ed altre chose</l>
<l>decte le son per me, et son sichura</l>
<l>che l'acqua di Letheo non glel nascose".</l></lg>
<lg><l>Et Beatrice: "Forse maggior cura</l>
<l>che spesse volte la memoria priva</l>
<l>fact'ha la mente sua ne gl'occhi obscura.</l></lg>
<lg><l>Ma vedi Eunoè che là diriva:</l>
<l>menalo a esso, et chome tu se' usa</l>
<l>la tramortita sua virtù ravviva".</l>
</lg>
<p>[115-117] Domanda Beatrice che acqua è quella che d'un fonte fa due fiumi, cioè Letheo che corre a sinistra, et Eunoe che corre a dextra; <emph>O luce</emph>: veramente luce, perchè la theologia allumina la mente humana a conoscere Idio; <emph>o gloria</emph>: la gloria dell'huomo è havere l'animo illustre delle divine chose.</p>
<p>[118-123] <emph>Per cotal priego decto mi fu</emph>, da Beatrice, <emph>priega Mathelda</emph>: perchè pone Mathelda per la theologia practica, el cui officio è predicare, amaestrare, baptezare, et simil chose, però finge che Beatrice commette a Mathelda che lo bagni nel fiume Eunoe; <emph>et qui</emph>, cioè allhora, <emph>rispose la bella donna</emph>, Mathelda, <emph>chome fa chi si dislega</emph>, quasi si sciogle et difende, dalla <emph>colpa</emph>, imperochè chi sa et non insegna è in colpa. Adunque Mathelda dimostra che già ha amaestrato Danthe et di questi fiumi et dell'altre chose chome disopra appare.</p>
<p>[124-126] <emph>Et Beatrice</emph> rispose: benchè già tu gl'habbi dimostro queste chose, nientedimeno <emph>forse</emph> alchuna <emph>cura</emph> et occupatione <emph>maggiore che priva la memoria, spesse volte ha facto la sua mente obscura ne gl'occhi</emph>, <emph>idest</emph> nello intellecto. Et per questo si dinota che el theologo activo non una volta sola debba admonire et correggere et admaestrare, ma spesso, perchè gl'huomini occupati nell'actioni civili non hanno l'animo expedito che possino in brieve tempo fare habito di tal virtù.</p>
<p>[127-129] <emph>Ma vedi Eunoè</emph>, del quale è decto disopra, <emph>menalo ad esso chome tu se' usa</emph>: perchè chome habbiamo decto che questo s'appartiene alla teologia practica; <emph>la tramortita sua virtù ravviva</emph>: era nell'huomo naturalmente la virtù col suo fomite, ma el pecato la spense et el fomite s'ascose chome favilla sotto el fuocho; ma venendo allo stato della innocentia la gratia del benignissimo Iddio la raccende.</p></div3>
<div3><head>vv.  130-145</head>
<lg><l>Chom'anima gentil, che non fa schusa</l>
<l>ma fa sua vogla della vogla altrui</l>
<l>tosto che è per segno fuor dischiusa,</l></lg>
<lg><l>Chosì poi che da epsa preso fui</l>
<l>la bella donna mossesi, et a Statio</l>
<l>honestamente dixe: "Vien con lui".</l></lg>
<lg><l>Se io havessi ancor più lungo spatio</l>
<l>di scrivere, io pur conterei in parte</l>
<l>lo dolcie ber che mai non m'havria satio.</l></lg>
<lg><l>Ma perchè ne son pien tutte le carte</l>
<l>hordite a questa cantica seconda,</l>
<l>non mi lascia più ir lo fren dell'arte.</l></lg>
<lg><l>Io ritornai dalla sanctissima onda</l>
<l>rifacto sì chome piante novelle</l>
<l>rinovellate di novella fronda,</l></lg>
<lg><l>Puro et disposto a salire alle stelle.</l>
</lg>
<p>[130-132] <emph>Chom'anima gentile che non fa scusa</emph>: maggior nobilità non è nell'anima che la humanità et carità, et chi ha questa non cerca scusa, ma accorda la <emph>sua vogla</emph> con la <emph>vogla</emph> di chi richiede, et questo s'intende nelle chose honeste; <emph>tosto che è</emph>, subitamente che decta vogla d'altrui, <emph>è dischiusa fuori</emph>, cioè per cenno o per parole aparisce fuori in forma che l'anima gentile la 'ntende. Et per transito dimonstra el poeta, che la theologia activa non ha volontà separata dalla vogla della speculativa. Imperochè purga la mente degl'huomini acciochè quelle possino salire alla speculatione.</p>
<p>[133-135] <emph>Chosì poi che da essa</emph>: Mathelda lo prese et dixe a Statio che andassi secho a dinotare che la doctrina de' gentili quando è in obbedientia delle sacre lettere, et non si discrepa da quelle, è utile.</p>
<p>[136-138] <emph>S'io havessi, lector più lungo spatio</emph>: scusasi el poeta che non scrive la suavità di questa acqua, perchè questa cantica seconda ha el numero suo de' versi, ma invero lo riserba nella sequente cantica.</p>
<p>[142-145] <emph>Io ritornai rifacto sì chome piante novelle</emph>, le quali sono ben fresche et ben verdi. Onde David: "filii tui sicut novelle olivarum", et invero chome el vecchio albero si rinuova per le piante novelle che risurgono dalle radici, chosì l'anima purgata dal peccato el quale l'havea invecchiata, si rinuova tornando allo stato della innocentia, et facta pura è apta et volonterosa <emph>salire alle stelle</emph>, <emph>idest</emph> alla speculatione delle chose divine. Alla quale chi ci creò, et dipoi caduti nella morte del peccato di nuovo ci creò per sua infinita misericordia, ci conduca.</p>
<p> FINE DELLA SECONDA CANTICA DI DANTHE ALIGHIERI POETA FAMOSISSIMO
</p></div3></div2></div1>
<div1><head>Paradiso</head>

<div2 n="Prologo">
<argument><p>PARADISO PROLOGO DI CHRISTOPHORO LANDINO FIORENTINO NEL COMENTO DEL DIVINO POETA DANTHE ALIGHIERI SOPRA EL PARADISO. CANTICA TERTIA</p></argument>
<p>"Te Deum laudamus te Dominum confitemur": se Cicerone tanto philosopho, et oratore, proponendosi già vecchio scrivere della senectù ad Actico huomo anchora lui vechio, prese suo principio da' versi d'Ennio poeta nella medesima età consitituto, pare similmente a me, tracto dello 'nferno et del purgatorio, muovermi al paradiso col medesimo hynno nel quale cantorono debite gratie e due, et per vita et per doctrine excellentissimi, doctori quando el divino Aurelio chon l'aiuto d'Ambrosio liberato dalle diaboliche insidie si conduxe a porto di salute. Te adunque sommo Idio lodiamo, et te vero signore confessiamo. E quali per la tua gratia illuminati delle civili virtù traesti del basso e tenebroso fondo dello inferno; et accendendo dipoi splendida lucerna a nostri piedi, con le virtù purgatorie e tuoi servi, anchora gravi del terrestre limo, in forma alleggeristi, che vincemmo ogni difficultà dall'ardua et erta salita del monte del purgatorio. Hora col tuo sancto hysopo ci farai mondi, et lavandoci sopra ogni neve rimarremo candidi, et tanto puri che 'l tuo paraclito spirito più per sua gratia che per nostro merito s'infonderà in noi; et orneracci del tertio genere delle virtù dell'animo già purgato. Queste ci aquisteranno due ale, Iustitia et Religione, con le quali noi voleremo insino all'empyreo cielo per ispechiarci nel divino fonte. Nè altra via resta nè altra facultà a' miseri mortali da elevarsi ad tanta alteza se non la Iustitia, la quale el divino Platone pone per tutte le virtù morali, et la religione, che contiene in se tutte le intellective. Il che el platonico Virgilio nel suo sexto libro chosì significò: "Superas evadere ad auras hoc opus hic labor est pauci quos equus amavit Iuppiter aut ardens evexit ad ethera virtus Diis genti potuere", chome in quel luogho distesamente interpretammo. Nè altra via è che ci conduca. Nè sia huomo sì alieno dalla ragione che vogla imitare la temeraria stultitia de' giganti, e quali sperorono potere fare scala insino alle stelle ponendo sopra Ossa altissimo monte el monte Pelio, et sopra Pelio Olympo. Imperochè el sommo Iove con le celesti saecte e monti volge in ruina, et e' giganti socto e monti sommerge. Furono e giganti secondo e poeti figliuoli della terra. Il che dinota gli huomini dati alle cose terrene. Questi credono co' monti salire in cielo <emph>i.</emph> accumulando richeze potentie et signorie diventare felici. Ma le saecte di Iove, <emph>i.</emph> la giusta indegnatione divina, dissipa questi falsi beni, et somergevi e loro possessori. Il perchè rectamente el psalmista: "Quoniam novit dominus viam iustorum, et iter impiorum peribit. Tunc loquetur ad eos in ira sua, et in furore suo conturbabit eos". Et altrove: "Dominus dissipat consilia gentium, reprobat autem cogitationes populorum, et reprobat consilia principum". Onde è verissima la sententia dello Aquilino evangelista: "Nemo ascendit in celum nisi qui de celo descendit". Et certo nessuno sale alla vera beatitudine se non procede dalle chose celesti; adaptianci adunque queste ale, et non con la stultitia d'Icaro, ma con la dedalea prudentia al cielo voliamo. Nè siamo però tanto temerarii che con le nostre proprie virtù già decte speriamo per noi medesimi potere insino al cielo volare. Ma quando c'ingegneremo adaptarci queste due ale, moverassi a conpassione della nostra imbecillità el potentissimo Idio, et con liberalissima gratia suplirà a quel che per noi stessi non possiamo; lui solo ad sè c'inalza et al cielo ci rapisce. Onde et Paolo apostolo non scrive di sè che salissi al tertio cielo. Ma afferma che da Dio vi fu rapito. Il perchè non si gloria d'esservi salito tanto apostolo. Ma ogni gloria dice esser in Dio re di gloria. Et certo come doctissimamente scrive nel suo libro <emph>De raptu Pauli</emph> el nostro platonico Marsilio Ficino, e gravi elementi del mondo non possono salire in alto se non sono elevati dallo altissimo. Et chi habita la terra non sale pe' gradi celesti se 'l celeste padre non lo tira. Ad te adunque rivolti o sommo Iove, con caldi sospiri, et con tutto el chuore, humilmente preghiamo che ci porgha la dextra del tuo aiuto, et su ci tiri, acciochè seguendo l'orme del nostro poeta, montiamo di cielo in cielo insino al tuo conspecto; el quale arrichisce ogni povertà, satia ogni fame, sana ogni 'nfermità, fortifica ogni imbeccillità, et finalmente ci riempie di quella felicità, la quale nè da defecto alchuno è diminuita, nè da tempo è circumscripta.
</p></div2>
<div2><head>I</head>
<argument><p>CANTO PRIMO PARADISO. CANTICA TERTIA DEL DIVINO POETA DANTHE ALIGHIERI</p></argument>
<div3><head>vv.  1-12</head>
<lg><l>La gloria di colui che tutto move</l>
<l>per l'universo penetra, et risplende</l>
<l>in una parte più et meno altrove.</l></lg>
<lg><l>Nel ciel che più della sua luce prende</l>
<l>fu' io, et vidi chose che ridire</l>
<l>nè sa nè può chi di lassù discende.</l></lg>
<lg><l>Per ch'appressando sè al suo disire</l>
<l>nostro intellecto si profonda tanto</l>
<l>che la memoria drieto non può ire.</l></lg>
<lg><l>Veramente quanto del regno sancto</l>
<l>nella mia mente potei far thesoro</l>
<l>sarà hora materia del mio canto.</l>
</lg>
<p>Perchè chome abbiamo dimostro nella prima cantica tutti e poeti heroici dividono l'opera in tre parti, in propositione, invocatione et narratione, questi quattro ternarii contengono la propositione nella quale brievemente la materia di tutta l'opra, che è tractare del superno regno non secondo sua natura, perchè questo trascende nostro intellecto, ma quanto potè conprender sua mente et compreso mandare alla memoria. Et perchè la prepositione et invocatione sono in luogho di proemio, observa qui quello che è proprio del proemio. Del quale qual sia l'offitio perchè assai apertamente dimostrammo nel principio dello 'nferno, non m'affaticherò in discrivere qual sieno le parti di quello. Ma dichiarerò chome al presente el poeta l'observa. Capta attentione dimostrando havere a dire cosa sì alta che tutte l'altre gli sono lungamente et sanza comoperatione inferiori, perchè non è cooperatione dall'infinito al finito, <emph>i.</emph> da Dio alle creature. Capta benivolentia dalla persona sua dimostrando che la fatica sua nello scrivere ha ' essere molto utile agli altri. Capta docilità perchè brievemente dimostra quello di che per tutta la cantica tracterà, <emph>i.</emph> del regno etherno.</p>
<p>[1-3] <emph>La gloria</emph>: ben che fama et gloria a molti paino quasi quel medesimo, nientedimeno fama è notitia molto frequente d'alcuna cosa. Gloria è notitia chiara d'alchuna chosa con loda. Adunque la fama può essere di cosa che nè splendore nè laude alcuna secho adduce; ma la gloria non può essere senza quelle. Onde è diffinita da Cicerone nelle <emph>Tusculane</emph>: "Gloria est consentiens laus bonorum incorrupta vox bene iudicantium de excellente virtute". Di questo seguita che ogni gloria sia fama, ma non ogni fama gloria; <emph>la gloria</emph>, la gloriosa opera, et è l'opera di Dio l'universo, <emph>di colui che tucto muove</emph>: <emph>i.</emph> di Dio, et è color rhetorico decto circuitione, che è quando quello che si può dire in una parola si dice in più, <emph>tucto muove</emph>: onde Boetio: "Stabilisque movens das cuncta moveri". Solo adunque lui è stabile; questo così pruova Tomaso aquinate, ogni cosa che è mossa conviene che sia mossa da altri, chome e sole luna et gl'altri. El perchè acciò che non habbiamo a procedere in infinito è necessario porre uno motore inmobile. Iddio adunque inmobile muove, et tanto significa <emph>chi tucto muove</emph> quanto Iddio, imperò che lui essendo stabile et inmobile e primo motore, lui muove gl'angeli et gl'angeli e cieli et e cieli con loro revolutioni inducono giù nel mondo diversi effecti. Adunque Iddio è primo motore et prima cagione di tucte le cagioni. Il perchè diremo <emph>la gloria</emph> di Dio <emph>penetra per l'universo</emph>, <emph>i.</emph> trapassa per tucte le creature questa et per potentia potè, et per sapientia seppe, et per somma bonità et amore volle produrre perfectissima creatura, et dicendo universo intendiamo el tucto el quale è di diverse spetie, perchè alchuna chosa ha solo l'essere chome la pietra. Alchuna essere et vivere chome l'herbe et gl'alberi. Alchuna arroge a' primi dua el sentire, chome sono certi calcinegli. Alchuna ha essere, vivere, sentire, et immaginare chome sono e bruti. Alchuna alle quattro dette potentie arogono el discorso della ragione chome sono gl'huomini, ma più nobile creatura è quella che ha l'essere formale et lo 'ntellecto chome è l'angelo. Ma in brieve possiamo secondo e philosophi dividere questo universo in tre spetie, imperochè ciò che è o è pura forma chome è Dio Angieli et anima humana; ma Dio è forma di forme o è pura materia, chome fu la productione indistincta degli elementi decta chaos, o materia con forma chome sono le chose elementate, <emph>i.</emph> composte d'elementi. Et in queste elementate sono sei gradi: essere, vivere, sentire, imaginare, ragionare, <emph>i.</emph> usare el discorso della ragione, et intendere; ne' quali sempre el superiore comprehende gl'inferiori; <emph>et risplende</emph>: perchè Iddio è vera luce, per la quale ogni cosa risplende, apparisce adunque el suo splendore in ogni chosa; ma più in quelle che sono pura forma. Chome verbigratia una medesima forma apparisce nello specchio, in metallo forbito, in accqua, et in muro. È adunque quella medesima che a tucti si mostra equalmente. Ma non equalmente è ricevuta. Ma ciascuno riceve quanto patisce la natura sua. Adunque più expressa la riceve lo specchio che 'l metallo, et ne' metalli più l'argento che lo stagno, et più lo stagno che 'l piombo. Adunque in uno optimo specchio vedrai la imagine verissima. Dipoi degenera, et altrove sarà maggiore, altrove minore, altrove distorta, poche linee mosterrà l'ariento, meno lo stagno. El piombo le mosterrà confuse. El muro non mosterrà alcuna linea; ma più tosto ombra, et quella sarà distorta o maggiore o minore. Nientedimeno tutte queste imagini sono da uno medesimo exemplo. Non è adunque maravigla che Iddio el quale è unico non sia tale in tutte le cose, perchè non ogni suo getto lo può ricevere secondo la natura di Dio proprio che è perfecta, ma secondo la sua, et secondo che è capace di più et di meno. Iddio per più gloria è in un cielo, onde David: "Celi enarrant gloriam dei". Ma virtualmente è in ogni luogho. Onde Augustino: "Deus in celo totus est, in terra totus, et in utroque totus". Et il maestro delle sententie: "Angeli cincunscripti localiter, Deus incircunscriptus est". Ma luce più in celo. Et per questo Isaia propheta: "Celum mihi sedes est, Terra autem scabellum pedum meorum".</p>
<p>[4-6] <emph>Nel cielo che più di sua luce prende</emph>: questo è il cielo empyreo, el quale è di pura luce, et però ne prende più che gl'altri che sono di luce. Ma della luce diremo più chose in più conmodo luogo; <emph>fu' io</emph>: secondo la fictione Danthe salì in cielo col corpo suo, secondo l'allegoria vi salì collo intellecto, perchè mediante la doctrina theologica venne quanto è lecito all'huomo nella cognitione delle chose divine; <emph>et vidi chosa che ridir nè sa nè può</emph>: simile a quel di San Paulo: "Et vidi ea que non licet homini loqui"; <emph>chi di lassù discende</emph>: mentre che stiamo in cielo, <emph>i.</emph> nella contemplatione delle chose celesti, ne possiamo alcuna chosa intendere. Ma quando scendiamoo in terra non possiamo ridire alchuna chosa, <emph>i.</emph> non possiamo tornando alle chose terrene in quelle dimostrare le divine. <emph>Preterea</emph>, mentre che lo 'ntellecto contempla Iddio et le chose divine, la memoria manca et non le può ritenere. Et per questo Chrisostomo sopra la epistola di Paolo <emph>Ad Ebreos</emph> dice: "Sicut multa de deo intelligimusque loqui non valemus, ita multa loquimur que intelligere non possumus". Et certo molte chose diciamo di Dio, le quali intendiamo et non intendiamo, chome verbigratia, benchè intendiamo che Iddio è infinito, et <emph>per consequens</emph> è incircunscripto, et è in ogni luogo; ma nientedimeno non può el nostro intellecto esser capace di quella infinità; il perchè si può conchiudere che più tosto l'udiamo che noi non lo intendiamo, benchè in qualche modo lo intendiamo, ma non a ssuffitientia.</p>
<p>[7-9] <emph>Perchè appressando</emph>: assegna la ragione perchè non può ridire; inperò la memoria non ritiene quello che llo 'ntellecto profondandosi in lui conobbe. Lo intellecto elevato a Dio vede, ma non lo ritiene la memoria; il perchè partito lo 'ntellecto da Dio non possiamo ridire quello che vedemmo.</p>
<p>[10-12] <emph>Veramente quant'io dal regno sancto</emph>: <emph>regno</emph> perchè quivi è vero rege, <emph>sancto</emph>, perchè è a Dio consecrato, perchè è fermo stabile et inmobile, et dura sempre. <emph>Sancto</emph> significa chosa a Dio consecrata, et anchora chosa ferma et stabile; <emph>quanto</emph>: non promette dire absolutamente ogni chosa, perchè non può la mente humana comprehendere ogni chosa; et niente di meno molto più concepe che non può exprimere. Ma tanto quanto lui potè <emph>far thesoro</emph>, <emph>i.</emph> tanto exprimere quanto mandò alla memoria; thesoro chiamano el luogho dove ripogniano nostre richezze. Et per questo Cicerone et molti altri latini chiamono thesoro la memoria, perchè ha quella potentia dell'anima la quale ci serba quello che inteso habiamo o apparato.</p></div3>
<div3><head>vv.  13-36</head>
<lg><l>O buono Appollo, all'ultimo lavoro</l>
<l>fami del tuo valor sì facto vaso</l>
<l>chome domand'a dare l'amato alloro.</l></lg>
<lg><l>Insino a qui l'un giogho di Parnaso</l>
<l>assai mi fu, ma hor con ambe due</l>
<l>m'è huopo entrare nell'aringo rimaso.</l></lg>
<lg><l>Entra nel pecto mio et spira tue</l>
<l>sì chome quando Marsia traesti</l>
<l>della vagina delle membra sue.</l></lg>
<lg><l>O divina virtù, se mi ti presti</l>
<l>tanto che l'ombra del beato regno</l>
<l>segnata nel mio capo manifesti,</l></lg>
<lg><l>Vedra'mi a piè del tuo dilecto legno</l>
<l>venire, et coronarmi delle fogle</l>
<l>che la materia et tu mi fara' degno.</l></lg>
<lg><l>Sì rade volte padre se ne cogle</l>
<l>per triomphar o cesar o poeta,</l>
<l>colpa et vergogna dell'humane vogle,</l></lg>
<lg><l>Che partorir letitia in su la lieta</l>
<l>delphica deità dovria la fronda</l>
<l>peneia, quando alchun di sè assetta.</l></lg>
<lg><l>Pocha favilla gran fuocho seconda;</l>
<l>forse dirieto a me con miglor voci</l>
<l>si pregherrà perchè Cyrrha risponda.</l>
</lg>
<p>[13-15] Ha insino a hora scripto la propositione, nella quale con brevità ha dimostro di quello che vuole tractare. Hora seguita la invocatione nella quale invoca Apollo che inspiri in lui suo divino spirito, pel quale gl'huomini divengono poeti. Il perchè giudicherei in questo luogo utile et giocondo brievemente percorrere, secondo Platone, che cosa sia furor divino, et chome lo spiri nel poeta. Ma basti haverne tratato nel principio di questa opera dove quanto portorno le forze del nostro ingegno lodammo la poetica facultà. Apollo è nome grecho ma trito anchora, apresso de' Latini chostui è idio del sole secondo e gentili, et è da verbo grecho che significha uccidere et disfare, perchè i razzi solari sono così apti alla corruptione per l'excessivo caldo chome alla generatione pel temperato. Il perchè Homero lo induce datore della pestilentia, et gl'antichi gl'atribuischono l'archo, et la cythera; quello per dimostrare che sia nocivo, queste per significare l'harmonia et temperanza et proportione et convenientia sua della quale ogni chosa si genera; onde Horatio nell'ode priegha che venga senza le saecte et colla cythera: "condito mites placidusque telo. Suplices audi pueros Apollo". Fingono che sia dio de' poeti perchè, non possendo alchuno esser vero poeta senza la scientia di tucte le discipline, dicono e physici et <emph>maxime</emph> e platonici che l'anima nostra scendendo nel corpo, riceve dal sole virtù per la quale acquista scientia et opinione; et per non lasciare indrieto gl'altri, similmente da ciaschuno altro pianeta prende alchuna potentia. Imperochè Saturno gli dà la raciocinatione, Iove la pratica e l'actione, Marte ardore et animosità, Venere el moto nella cupidità, Mercurio la pronuntia, la Luna gli concede virtù di piantare et generare et agumentare e corpi. Questa è adunque ragione naturale perchè e poeti sono in tutela del sole. Sono e poeti coronati di lauro perchè è questa albore dedicata ad Apolline; la favola è che Apolline ardendo dell'amore di Daphne nympha figlola di Peneo fiume, velocemente la seguitava; ma nè pigramente lo fuggiva la fanciulla, la quale finalmente lassa, nè potendo altrimenti scampare dalle forze del cupido amante, per misericordia degli dii fu trasformata in albero del medesimo nome; imperochè e Greci lo chiamono daphne e Latini lauro et noi alloro. Il perchè chome l'amava nympha, chosì l'ama albero. Di lauro si coronavono e triomphanti. Di lauro e poeti; dicono che la saetta da cielo mai non la toccha; il perchè Tyberio imperadore ne' tempi de' tuoni sempre se ne coronava, perchè molto temeva le saecte. Scrivono alchuni che chi dormendo la tiene sotto el capo fa veri sogni; <emph>all'ultimo lavoro</emph>: a questa mia ultima faticha et opera, perchè questa è la tertia et ultima cantica; et qui fa la domanda sua più facile a impetrarsi, perchè quasi promette non l'affaticar più: et anchora tacitamente incita che havendo aiutato alle due prime, debba non lasciar el suo benificio già per le due parti incominciato, hora per la terza imperfecto; <emph>fami sì facto vaso del tuo valore</emph>: fa me sì facto vaso a riempiermi <emph>del tuo valore</emph>, <emph>i.</emph> del furore già decto; <emph>chome domanda dare l'amato alloro</emph>: chome l'alloro domanda, <emph>i.</emph> richiede, che tu dia essendo amato da me. Insomma fami tal vaso del tuo furore qual merita l'amore che io porto all'alloro, <emph>i.</emph> alla facultà poeticha. Et è questo optimo modo di domandare, imperochè volendo che la petitione sia iusta, bisogna dimostrare che lui meriti quel che domanda; et se mostrasse meritarlo o per sua sapientia et doctrina, o per alchun benificio facto sarebbe arrogantissima domanda. Ma suplicando per l'amore el quale porta al lauro, fa che e suoi prieghi sieno senza alchuna superbia et nientedimeno pieni d'efficacia.</p>
<p>[16-18] <emph>Insino a qui l'un giogho di Parnaso</emph>: Parnaso è monte in Boetia, o vero in Phocide, il quale è altissimo et ha due gioghi, l'uno dedicato ad Appolline, l'altro a Baccho, el quale similmente gl'antichi voleano essere iddio de' poeti. Il perchè si coronavono anchora d'edera, la quale è dedicata a Baccho, et però Virgilio: "hanc quoque sine tempora circum Inter victrices hederam tibi serpere lauros". Et Propertio: "mi folia ex edera porrige Bacche tua". Questi due gioghi afferma Servio esser nominati Helicone, et Citherone. Parnaso è consecrato alle muse et in quello habitano intorno al fonte pegaseo. Di Parnaso scrive Ovidio: "mons ibi verticibus petit arduus, astra duobus, Nomine Parnasus", et Persio: "nec in bicipiti somniasse Parnaso memini me", et Lucano: "Parnasusque iugo misit desertus", et pare che pongha el giogho Citherone consecrato a Baccho per le scientie inferiori che sono tucte l'altre parti di philosophia excepto la prima philosophia, et metaphisica, et theologia, perchè alle cose mondane quelle sono a bastantia per tucte quelle; et Helicone ponga per la theologia, la quale ha sola cognitione delle chose celesti; <emph>aringo rimaso</emph>: aringo in toscano significa pulpito et luogho elevato. Onde noi diciamo ringhiera; adunque per similitudine chiama el giogho aringho; <emph>m'è uopo</emph>: è uopo, <emph>i.</emph> bisogno a me, chome in latino diciamo "mihi est opus".</p>
<p>[19-21] <emph>Entra nel pecto</emph>, nella mente, <emph>et spira</emph> in me tal canto quale usasti quando vincesti Marsia; è scripto nelle favole che Minerva sonando la tibia, che è o zufolo, o piffero, sopra l'acqua della palude Tritone si vide gonfiare le gote. Il che gli parve chosa sì brutta che gittò la tibia; nè più volle sonarla; Marsia satyro la trovò et perseverando nel sonarla diventò docto musico, ma tanto insolente et temerario che si preponeva ad Appolline dio dell'arte musica et provocollo a cantare. Sedevono iudici Minerva et Mida re di Lidia; vinxe Appolline secondo el vero iudicio di Minerva, ma Mida chome indocto favorì a Marsia. Il perchè Apolline fece a Mida orecchi d'asino, et Marsia scorticò; <emph>della vagina</emph>: della pelle, la quale è quasi guaina del corpo.</p>
<p>[22-24] <emph>O divina virtù</emph>: o divino furore d'Apolline, et per transito dimostra che benchè dica Apolline intende la divina gratia illuminante cooperante et consumante, et finalmente epso Spirito sancto; <emph>l'ombra segnata nel mio capo</emph>: la inmagine impressa nella mia memoria: la quale è nell'ultimo de' tre ventricoli del capo, et dixe <emph>ombra</emph> a dimostrare che non havea expressa la propria imagine del cielo nella memoria, ma era adombrata.</p>
<p>[25-27] <emph>Vedra'mi a piè</emph>: non sarà indarno collocata in me la tua gratia, imperochè l'userò in modo che io meriterò d'essere coronato di lauro chome optimo poeta, et acciochè non paia arrogante in attribuirsi tante laude dice che non lui o suo ingegno si farà degno di tal corona, ma la divina gratia et la materia della quale tracta.</p>
<p>[28-30] <emph>Sì rade volte padre se ne cogle</emph>: quasi dica: è tanta la pigritia et la negligentia degli huomini che radi si danno o alla poetica o alla disciplina militare, in forma che divenghino degni di coronarsi di lauro", et quanto più rari sono, tanto più debbi favorire chi cerca coronarsi, et pose Cesare per ogni huomo triomphante; <emph>colpa et vergogna dell'humane vogle</emph>: è colpa dell'humane vogle, perchè le vogle et gl'appetiti nostri facti ribelli alla ragione seguitano la sensualità, et sono infinite in cercare cose corporee, et per la cura di quelle niente che excellente sia appetiscono, è adunque colpa et è vergogna perchè arrecha grande ignominia alla vita humana.</p>
<p>[31-33] <emph>Che partorir letitia</emph>: è la sententia che <emph>la fronde Pennea</emph>, <emph>i.</emph> el lauro, el quale è nato di Daphne figlola di Penneo, doverrebbe <emph>partorire letitia</emph> alla <emph>deità delphica</emph>, <emph>i.</emph> ad Apolline, el quale è decto delphico, perchè rende gl'oracoli nel tempio suo, el quale è in Delphi, ciptà &lt;...&gt; o di Phocide non lontana da Parnaso, ogni volta che alchuno se ne coronassi.</p>
<p>[34-36] <emph>Poca favilla gran fuocho seconda</emph>: dimostra che modestamente parlando di sè, che merita che Appollo lo favorisca. Imperochè benchè lui non facci chose excellenti, nientedimeno quegli che verranno drieto a llui mossi dal suo exemplo di tempo in tempo acresceranno la poetica facultà, chome veggiamo che d'una piccola favilla spesso s'accende gran fiamma; <emph>con miglor voci</emph>: con più elegante stilo, con più arte poetica; <emph>perchè Cyrrha risponda</emph>: <emph>i.</emph> perchè sia exaudito da Appolline, al quale è dedicata Cyrha. Onde Iovenale dixe: "Cyrrhei spicula vatis". Cyrrha è città in Phocide vicina a Crissa, et non lontana da Parnaso.</p></div3>
<div3><head>vv.  37-48</head>
<lg><l>Surge a' mortali da diverse foci</l>
<l>la lucerna del mondo, ma da quella</l>
<l>che quattro cerchi giugne con tre croci,</l></lg>
<lg><l>Con miglor corso et con miglore stella</l>
<l>esce congiunta, et la mondana cera</l>
<l>più a suo modo tempera et suggella.</l></lg>
<lg><l>Facto havea di là mane et di qua sera</l>
<l>tal foce quasi, et tucto era qui biancho</l>
<l>quello hemisperio, et l'altra parte nera,</l></lg>
<lg><l>Quando Beatrice in sul sinistro fiancho</l>
<l>vidi rivolta et riguardar nel sole;</l>
<l>aquila sì non si gl'affixe unquancho.</l>
</lg>
<p>[37-39] Dopo la invocatione comincia la sua narratione et discrive la sua ascensione al primo cielo che è della luna; <emph>preterea</emph> descrive che cominciò a salire da mattina quando el sole surgeva a quello hemisperio dove lui era et facea mattina. Et era el sole nel principio dell'ariete nel qual segno questo pianeto ha la sua exaltatione, il perchè produce più degni effecti. Et era nel circulo equinoctiale dove chome appare nella spera materiale, si congiungono quattro circoli, quello dell'orizzonte, quello dello zodiaco, <emph>item</emph> el coluro et lo equinoctiale. Et in questa coniunctione si fanno <emph>tre croci</emph>, cioè tre intersecationi. Finge adunque che el sole fusse in ariete chome habbiamo decto, perchè chome el sole mondano in quello opera più excellentemente nelle cose inferiori, chosì el sole celeste, che è epso Iddio, excellentissima gratia infonde all'anima humana quando la tira a contemplare sua divinità. Sono molti che e quattro circuli allegoricamente pongono per le quattro virtù morali, et le tre croci per le tre theologiche; et ordina el texto: "la lucerna del mondo, <emph>i.</emph> el sole, el quale illumina el mondo, surge et nasce a noi mortali da diverse foci. Imperochè quando surge coll'ariete apparisce nel vero oriente. Ma da poi di giorno in giorno s'inalza verso septentrione insino al cancro. Et indi similmente di grado in grado scendendo nella libra è nel medesimo luogho che era nell'ariete; et dipoi partendosi indi va scendendo pe' segni meridiani insino al capricorno, et da quello per l'aquario et pe' pesci risale all'equatore, adunque benchè el sole surga sempre da oriente, nientedimeno non sempre dalla medesima parte d'oriente. Il perchè gl'astrologi dividono l'oriente in tre parti, in equinoctiale, septentrionale, et meridiano.</p>
<p>[40-42] Surge adunque da diverse parti dell'oriente; ma <emph>con miglor corso</emph>, <emph>i.</emph> con più felice influentia, surge dall'equinoctio vernale ove sono e circuli et le croci già decte, <emph>et con miglore stella</emph>, et chiama el segno d'ariete stella ponendo una stella per tutte l'altre che fanno quel segno, et dice <emph>miglore</emph> perchè chome habbiamo decto l'ariete è la exaltatione del sole, o vero intese Venere la quale nel principio della seconda cantica pose ne' pesci vicina al sole; <emph>et la mondana cera</emph>: dice adunque che el sole quando surge coll'ariete, et ha Venere congiunta seco, può meglo con la sua influentia disporre la terra et gl'animali a produr fructo. Adunque <emph>tempera</emph>, <emph>i.</emph> dispone, <emph>et suggella, la cera mondana</emph>: <emph>i.</emph> così dispone et imprieme la sua virtù, chome la cera diventa apta a ricevere figura impressa dal suggello quando è bene disposta, et è vero perchè in quella stagione surge calore et humore contemperato, dalla quale contemperatione nasce optima generatione.</p>
<p>[43-45] <emph>Facto havea di là</emph>, in questo hemisperio nel quale io ero alhora, <emph>mane</emph>, mattina, <emph>et di qua</emph>, nel nostro hemisperio, <emph>sera</emph>; et allegoricamente qui è notte perchè ci sono e vitii et la ignorantia; et là è dì perchè vi son quegli che sono purgati da' vitii, et illuminati dalla divina gratia.</p>
<p>[46-48] <emph>In sul sinistro fiancho</emph>: donde in quello hemisperio getta suoi razzi el sole a chi è volto a oriente; che Beatrice potesse guardare el sole significa che solo la theologia può ragguardare la divinità che è vero sole; <emph>aquila sì non si gl'affixe unquancho</emph>: è l'aquila di sì potenti occhi che sopra la facultà d'ogni animale affisa gl'occhi al sole nè v'abbagla. Il perchè Beatrice è simile all'aquila, perchè sola di tutte le doctrine, può la christiana theologia sofferire e razzi del divino sole, et guardare in Dio prima luce et conoscerlo senza abbaglare. Questa medesima cagione fa che lo Evangelista Ioanni sia in figura d'aquila, perchè sopra gl'altri discerne la divinità.</p></div3>
<div3><head>vv.  49-63</head>
<lg><l>Et sì chome secondo raggio sole</l>
<l>uscir del primo et risalire in suso,</l>
<l>pur chome peregrin che tornar vole,</l></lg>
<lg><l>Chosì dell'acto suo pegl'occhi infuso</l>
<l>nell'imagine mia, el mio si fece,</l>
<l>et fissi gl'occhi al sole oltr'al nostr'uso.</l></lg>
<lg><l>Molt'è lecito là che qui non lece</l>
<l>alle nostre virtù, mercè del locho</l>
<l>facto per proprio dell'humana spece.</l></lg>
<lg><l>Io nol sofersi molto, nè sì pocho</l>
<l>ch'io nol vedessi favillar dintorno</l>
<l>chome 'l ferro bollente esce del focho.</l></lg>
<lg><l>Et subito mi parve giorno a giorno</l>
<l>esser aggiunto, chome que' che pote</l>
<l>havesse 'l cielo d'un altro sole adorno.</l>
</lg>
<p>[49-57] Chome raggio del sole riflectendosi ritorna su, onde era venuto, a ssimilitudine d'huomo el quale di peregrinaggio torni a chasa, <emph>chosì l'acto</emph> fiso di Beatrice di riguardare fisamente nel sole, entrò <emph>nella mia imagine</emph>, <emph>i.</emph> imaginatione, et disposemi a riguardar similmente nel sole. Perchè quando e razzi del sole divino ripercossi nella doctrina theologicha, la qual sola può sostenere loro aspecto, c'inlumina, epsa ci affortifica et corrobora gl'occhi nostri in forma che anchora noi possiamo guardare el sole. Adunque rectamente scrive Augustino: "bonum Dei cognoscitur per theologiam que perficit intellectum, et dirigit affectum". Et acciochè non ci maravigliamo che lui potessi oltr'al nostro uso guardare fiso nel sole, agiugne, che la virtù di quel luogho fu, che molte chose possiamo fare ivi che non possiamo far qui, imperò che quel luogho è facto per proprio dell'humana spetie. Et fu creato da Dio el paradiso terrestre perchè l'huomo habitassi a tempo in istato d'innocentia; et poi quando gli fusse piaciuto l'arebbe assumpto alla sua beatitudine. Il perchè poi che mediante le virtù purgatorie noi siamo ritornati allo stato della innocentia, non è maravigla se in quello luogho, <emph>i.</emph> in tale stato, ci è lecito guardare nel sole che non c'è lecito di qua, <emph>i.</emph> nello stato della colpa.</p>
<p>[58-60] <emph>Io no 'l sofersi molto, nè sì pocho</emph>: la sententia del poeta si è che levato el sole lui si cominciò a levare inverso el cielo, <emph>i.</emph> a contemplare, imperochè: "contemplatio est libera mentis perspicatio in sapientie spiculatione cum admiratione suspensa"; et riguardare nel sole: questo non è altro se non che illuminato dalla divina gratia potè guardare nel sole, <emph>i.</emph> salire alla speculatione della divinità; nientedimeno non lo soferse molto, perchè se gl'occhi, <emph>i.</emph> l'acume dello 'ntellecto, havessino soferto più lungho tempo la luce, harebbe potuto discernere tucto el corpo solare, <emph>i.</emph> harebbe havuto vera cognitione dell'essentia divina. Ma non ebbe sì potente occhio; nientedimeno per quel poco che sofferse, vide le scintille et faville che nascevano dal corpo solare, in quella forma che nascono da un ferro affocato. El senso allegoricho è che l'animo purgato può contemplare Iddio, ma non in forma che conosca la sua essentia, ma ha cognitione delle scintille che vengono dal sole, <emph>i.</emph> degl'effecti che procedono da Dio, conciosia che noi cognosciamo la causa per gli effecti, et non gl'effecti per la causa.</p>
<p>[61-63] Et che 'l sole havessi tanto maggior luce che paressi raddopiato significa che la contemplatione theologicha molto più illumina lo intellecto che la philosophia, perchè non è sanza infusione di Spirito sancto, chome pocho disotto vedrai.</p></div3>
<div3><head>vv.  64-72</head>
<lg><l>Beatrice tucta nell'etherne rote</l>
<l>fisa cogl'occhi stava, et io in lei</l>
<l>le luce fixe, di lassù remote.</l></lg>
<lg><l>Nel suo aspecto tal drento mi fei</l>
<l>qual si fè Glauco nel gustar dell'herba</l>
<l>che 'l fè consorto in mar degl'altri dei.</l></lg>
<lg><l>Trashumanar significar <emph>per verba</emph></l>
<l>non si porria, però l'exemplo basti</l>
<l>a cui l'experientia gratia serba.</l>
</lg>
<p>[64-66] Niente altro vuole exprimere dimostrando che Beatrice teneva gl'occhi fissi in cielo, et lui e sui negl'occhi di Beatrice, se non che la sacra theologia niente altro contempla se non le divine chose, et chi le vuole intendere bisogna che tutta la mente ponga nella theologia et ne' doctori di quella.</p>
<p>[67-69] Et seguita che nel riguardarla chosì fiso si fè <emph>drento</emph>, cioè nell'anima, <emph>quale si fè Glauco</emph>, el quale nel mangiar de l'herba diventò iddio. Adunque dimostra che l'animo suo si deificò, et certamente chi per contemplatione della divinità &lt;...&gt; diventiamo divini ed idii, chome distesamente dimostra Boetio; <emph>Glauco</emph>: figluolo d'Antedone fu pescatore; et ponendo e pesci presi nel prato tanto che le reti s'asciugassino adivenne che alchuno di quegli gustando d'una certa herba riprese le forze et risaltò nell'acqua. Stupì pel caso Glauco, et gustò medesimamente della medesima herba, et preso da subito furore si gittò in mare, et quivi d'huomo divenne iddio marino.</p>
<p>[70-72] <emph>Trashumanare</emph>: <emph>id est</emph> trascendere da humana natura ad divina.</p></div3>
<div3><head>vv.  73-84</head>
<lg><l>S'io era sol di me quel che creasti</l>
<l>novellamente, amore che 'l ciel governi,</l>
<l>tu 'l sai, che col tuo lume mi levasti.</l></lg>
<lg><l>Quando la rota che tu sempiterni</l>
<l>desiderato, a te mi fece atteso</l>
<l>coll'harmonia che temperi ed discerni,</l></lg>
<lg><l>Parvemi tanto allhor del celo acceso</l>
<l>della fiamma del sole, che pioggia o fiume</l>
<l>lago non fece alchun chosì disteso.</l></lg>
<lg><l>La novità del sono e 'l grande lume</l>
<l>di lor cagion m'accesono un disio</l>
<l>mai non sentito di cotanto acume.</l>
</lg>
<p>[73-75] Mostra el poeta essere stato rapto dallo Spirito sancto, et dalla dolcezza del canto che lui sentì, et dal grandissimo lume che gli risplendeva. Adunque era ripieno d'ineffabile giocundità el viso e 'l gusto, il perchè voltarsi allo Spirito sancto dice chome huomo tornato hora nel mondo. O sancto spirito che se' <emph>amore</emph> el quale <emph>governi e cieli</emph>, sol quando fui in tal meditatione, <emph>io era</emph> quel <emph>sole</emph> el quale tu <emph>creasti di me novellamente</emph> quando mi trasformasti, <emph>tu el sai</emph>. Imperochè tu <emph>mi levasti col tuo lume</emph>, <emph>i.</emph> mi facesti elevato a tanta contemplatione col lume che infondesti nella mia mente. Et dimostra qui esser stato in lui quello che afferman le sacre lettere che senza inspiratione dello Spirito sancto non si viene ad sì alte speculationi.</p>
<p>[76-78] <emph>Quando la rota</emph>: perchè non solamente e cieli ma tutte le cose create da Dio se gl'agirono intorno col desiderio che hanno veder lui. Adunque <emph>quando la rota</emph>, <emph>i.</emph> la revolutione de' cieli, la quale <emph>tu</emph> Spirito sancto <emph>desiderato</emph>, perchè ogni creatura desidera quanto porta sua natura fruire Iddio, <emph>sempiterni</emph>, <emph>i.</emph> fai che in sempiterno gyri, <emph>mi fece atteso ad te</emph>, <emph>id est</emph> mi fece attento a quella revolutione de' cieli la quale tu fai, et questo fu per l'harmonia che da quegli sentivo; et tale harmonia maximamente appruovono e platonici. Tucti e cieli si girano dal primo mobile in giù; questi sono nove, septe spere di septe pianeti, l'octava spera et il primo mobile; et pel movimento genera ciaschuno el suo suono. Ma sono varii secondo che sono o più alti o più bassi; et di tutti ne resulta una suavissima melodia, et optima proportione di voci la quale e Greci chiamono harmonia; <emph>Con l'harmonia che tu tempri et discerni</emph>: rectamente dixe; imperochè di molte voci non può resultare dolce melodia se non sono temperate con debita proportione; nè possono havere proportione se non sono distincte con varietà.</p>
<p>[79-81] <emph>Parvimi tanto allhor del cielo acceso</emph>: procede con grande ordine, perchè prima in lui s'infuse lo Spirito sancto, dapoi trashumanato da quello fu elevato al cielo et in epsa elevatione sentì l'harmonia, per la quale guardando attentamente cominciò a veder la luna primo pianeta, non sì piccola chome si vede quaggiù, ma tanta quanta è in sua misura. Et conchiude che la fiama del sole accende tanto spatio del cielo della luna che mai in terra non fece sì gran lagho alchun fiume.</p>
<p>[82-84] <emph>La novità del sono</emph>, <emph>i.</emph> l'harmonia di nuovo sentita, et la grandezza di quel <emph>lume</emph>, mi dectono <emph>disio</emph>, <emph>i.</emph> disiderio, di sapere la cagione dell'harmonia et della luce, <emph>di tanto acume</emph>: <emph>i.</emph> di tanto pungimento et stimolo.</p></div3>
<div3><head>vv.  85-93</head>
<lg><l>Ond'ella che vedea me sì chom'io,</l>
<l>ad quietarmi l'animo conmosso</l>
<l>pria ch'a ddomandar, la bocca aprio</l></lg>
<lg><l>Et cominciò: "Tu stesso ti fai grosso</l>
<l>col falso imaginar, sì che non vedi</l>
<l>ciò che vedresti se l'havessi scosso.</l></lg>
<lg><l>Tu non se' 'n terra sì chome tu credi,</l>
<l>mai fulgore fuggendo 'l primo sito</l>
<l>non corse chome tu c'ad esso riedi".</l>
</lg>
<p>[85-90] Ero aceso di fervente desiderio d'intendere la cagione del lume et del canto. <emph>Onde ella</emph>, <emph>i.</emph> epsa Beatrice, <emph>la qual vedea me</emph>, <emph>i.</emph> conoscea la vogla mia, benchè io non glene manifestassi, <emph>sì chom'io</emph>, non altrimenti che io medesimo, <emph>aprio la bocca</emph>: aperse la boccha et cominciò a parlare per acquietare l'animo mio conmosso dal desiderio già decto; <emph>che a dimandare</emph>: la sententia è che benchè paressi conveniente che prima mi dimandassi, che cosa io desiderassi intendere; et dipoi me la dichiarassi acciochè l'animo rimanessi quieto; nientedimeno perchè epsa conoscea la vogla mia non altrimenti che io medesimo, prevenne, <emph>Et cominciò: "Tu stessi ti fai grosso"</emph>: lo imaginar tuo d'essere in terra essendo in cielo; <emph>ti fai grosso</emph>, <emph>i.</emph> di tardo ingegno, allo 'ntendere la chagione del lume che vedi, et del suono che odi. Imperochè se t'accorgessi d'essere in cielo, et havessi scosso l'animo di tale imaginatione, facilmente per te medesimo intenderesti la cagione.</p>
<p>[91-93] <emph>Tu non se' in terra sì come tu credi</emph>: dimostra el suo falso imaginare; <emph>mai folgore</emph>: dimostra che Danthe è montato al primo cielo con più velocità che folgore non scende a terra dal suo primo sito ove si crea, che è la seconda regione dell'aria; <emph>che adesso riedi</emph>: che al presente torni, et non senza cagione non dixe vieni ma <emph>torni</emph>, perchè non intenda Danthe dimostrare che salissi in cielo col corpo benchè così finga, ma con la mente, il cui sito è el cielo; nè ci debba essere incognito che ogni chosa creata ha el proprio luogho concedutogli dalla natura. Adunque essendo proprio sito dell'anima le cielo, può in uno attimo d'hora elevarsi insino a Dio.</p></div3>
<div3><head>vv.  94-108</head>
<lg><l>S'io fui del primo dubbio disvestito</l>
<l>per le sorrise parolette brievi,</l>
<l>dentro a un nuovo fui più irretito</l></lg>
<lg><l>Et dixi: "Già contento <emph>requievi</emph></l>
<l>di grande admiration, ma hora admiro</l>
<l>chom'io trascenda questi corpi lievi".</l></lg>
<lg><l>Ond'ella apresso d'un pio sospiro</l>
<l>gl'occhi drixò 'n ver me con quel sembiante</l>
<l>che madre fa sopra 'l figluol deliro,</l></lg>
<lg><l>Et cominciò: "Le chose tucte quante</l>
<l>hanno ordine fra lloro, et questo è forma</l>
<l>che l'universo a Dio fa simiglante.</l></lg>
<lg><l>Qui veggion l'altre creature l'orma</l>
<l>dell'etherno valore, el quale è fine</l>
<l>al quale è facta la toccata norma.</l>
</lg>
<p>Havere inteso Danthe da Beatrice, che era già salito al primo cielo, lo fece chiaro del primo dubbio. Ma da quello ne nacque el secondo chome lui corpo grave havesse potuto montare e corpi lievi, cioè per l'aere et per lo elemento del fuocho.</p>
<p>[94-96] Dice adunque: <emph>S'io fui disvestito</emph>, <emph>i.</emph> spoglato, <emph>del primo dubio</emph>, che era donde nascesse tanto lume e sì dolce suono, <emph>per le brievi parolette</emph> di Beatrice quando dixe "tu non se' in terra", <emph>sorrise</emph>, cioè decte sorridendo, <emph>fui irretito</emph>, <emph>i.</emph> preso et inviluppato, chome uccello in rete.</p>
<p>[97-99] <emph>Et dixi</emph>, a Beatrice, <emph>requievi</emph>, <emph>i.</emph> m'acqueta' et rimasi satisfacto, <emph>di grande admiratione</emph>, la quale mi dette el primo dubbio; <emph>ma hora</emph> di nuovo <emph>admiro</emph>, <emph>idest</emph> mi maraviglo, <emph>chome io trascenda</emph>, chome io corpo grave possi salendo trapassare, <emph>questi corpi</emph> dell'aria, et del fuocho, <emph>lievi</emph> et leggieri.</p>
<p>[100-102] <emph>Onde apresso</emph>: prima sospirò Beatrice per la pietà gli prese dell'errore et della ignorantia di Danthe, et riguardollo chome madre riguarda el <emph>figluolo deliro</emph>, <emph>idest</emph> el quale è fuori della vera via; "lira" in latino è el solco, onde diciamo el bifolco esser deliro quando arando escie del solco, et poi per similitudine diciamo deliro el vechio, quando per l'età esce della vera via; et insomma alchuna volta diciamo semplicemente deliro ogni stolto; <emph>el figluolo deliro</emph>: el figluolo posto fuori di ragione.</p>
<p>[103-105] <emph>Et cominciò</emph> a parlare dicendo <emph>Tucte quante le chose Hanno ordine</emph>: dimostra che nessuno si maravigla se non delle chose delle quali la ragione gl'è ignota. Adunque maraviglandosi Danthe del suo salire dimostra che gli sia incognita la ragione delle cose naturali, nelle quali è somma ragione et ordine, el quale se conoscessi Danthe non si maraviglerebbe. Il perchè el suo maraviglarsi manifesta la sua ignorantia, il che commosse Beatrice che lo riguardasse <emph>chome madre figluol deliro</emph>; <emph>Le chose tucte quante</emph>, create da Dio, <emph>hanno ordine tra lloro</emph>: ordine è dispositione di più chose pari et dispari, el quale le colloca ciaschuna secondo el suo essere, et secondo la sua dignità o merito. Idio adunque nelle creature ha posto questo ordine; <emph>et questo è forma</emph>: forma è quella che dà essere alla chosa, chome verbigratia, la inmagine di Cesare ha in sè la materia et la forma, la materia è di marmo di che è facta, et la forma è quella la quale v'ha inducta lo sculpitore, la quale è simile a Cesare. Adunque non el marmo la fa simile a Cesare, ma la forma, sanza la quale non sarebbe imagine di Cesare; diciamo anchora che la ragione è la forma dell'huomo perchè non può essere huomo se in lui non è ragione; <emph>che l'universo a Dio fa simiglante</emph>: Idio ha creato tucta la creatura a similitudine di sè, di qui Boetio: "tu cuncta superno ducis ab exemplo pulchrum pulcherrimus ipse mundum mente gerens similique imagine formas perfectas que nubes perfectas absolvere partes".</p>
<p>[106-108] <emph>Qui</emph>, in questo ordine, <emph>l'alte creature</emph>, che sono gl'angeli et gl'huomini d'alto intellecto, <emph>l'orma</emph>, el vestigio, <emph>dell'etherno valore</emph>, <emph>idest</emph> di Dio, che ha potuto saputo et voluto produrre tucta la creatura con tale ordine, che in ciaschuna appaia el suo vestigio; <emph>el quale è fine</emph>: Iddio è fine d'ogni cosa perchè ogni chosa sì chome ha principio da lui chosì ad lui si referisce; l'ordine adunque posto delle chose è quello pel quale le chose prodocte dal suo principio ritornassino in epso chome in suo fine. Questo ordine &lt;...&gt; la creatura al creatore.</p></div3>
<div3><head>vv.  109-123</head>
<lg><l>Nell'ordine ch'io dicho sono incline</l>
<l>tucte nature, per diverse sorti,</l>
<l>più al principio loro et men vicine.</l></lg>
<lg><l>Onde si muovono a diversi porti</l>
<l>per lo gran mare dell'essere, et ciaschuna</l>
<l>con istincto a llei dato che l'apporti.</l></lg>
<lg><l>Quei ne porta el focho inver la luna,</l>
<l>questi ne' quor mortali è promotore,</l>
<l>questi la terra in sè stringe et aduna;</l></lg>
<lg><l>Nè pur le creature che son fuore</l>
<l>d'intelligentia questo archo saecta,</l>
<l>ma quelle c'hanno intellecto et amore.</l></lg>
<lg><l>La provedentia che cotanto assetta</l>
<l>del suo lume fa 'l cielo sempre quieto</l>
<l>nel qual si volge quel c'ha maggior fretta.</l>
</lg>
<p>[109-111] <emph>Nell'ordine ch'io dicho</emph>: in questo ordine Iddio ha collochate tutte le creature, et a quelle ha dato stato naturale di tornare al suo creatore chome a suo fine, et a questo <emph>sono inclinate</emph>; questa inclinatione instituì la divina sapientia, la quale Platone nomina providentia. Et posela nelle creature. Adunque Platone quando considera tale inclinatione nella mente divina la chiama providentia; ma quando la considera nella creatura la chiama fato; nientedimeno è necessario che in tale ordine, alchune creature sieno <emph>più vicine</emph> a Dio, <emph>idest</emph> più capaci della divinità, chome sono prima gl'angioli poi gl'huomini; alchune più lontane perchè più lontano è l'albero che el bruto animale, et più el saxo che l'albero; è adunque l'essere perchè si distende in tucte le creature simile a uno spatioso mare; et perchè in questo essere altra natura è dell'angelo, altra dell'huomo nel quale è ragione, altra nel bruto nel quale è senso, altra nell'albero nel quale non è senso ma vegetativa, altra nella pietra che manca di ragione di senso et di vegetativa, conviene che come sono diverse le nature, così sieno loro inclinationi a diversi fini.</p>
<p>[112-114] Il perchè di questo <emph>mare dell'essere</emph>, non si navicha da tutti a un porto, <emph>idest</emph> a un fine, ma <emph>a diversi</emph> perchè sono diversi fini, et diversi fini hanno diverse vie le quali Danthe chiama sorti, et possonsi chiamare fato secondo Platone; <emph>muovonsi</emph> adunque <emph>a diversi porti</emph>, <emph>i.</emph> fini, <emph>et ciaschuna</emph> creatura è mossa collo stincto datogli da Dio el quale la muove al suo fine.</p>
<p>[115-117] Adunque la mente humana el cui fine et sommo bene è conoscere, amare, et fruire Iddio, ha instincto naturale di tornare a Dio, per la qual chosa non si dovea maraviglar Danthe se lui era salito alla contemplatione di Dio, perchè così ne porta el nostro naturale instincto la mente nostra a Dio, chome lo stincto naturale del fuocho ne lo porta in alto et <emph>inverso la luna</emph>, perchè quivi è la quiete delle chose leggieri, et questo medesimo instincto muove e nostri quori a Dio per la chagione già decta, et chosì muove la terra che si ristringa nel centro del mondo, perchè essendo grave desidera el sito più basso.</p>
<p>[118-120] <emph>Nè</emph> solamente <emph>saecta questo arco</emph>: per comperatione pone l'arco per la inclinatione già decta, et la saecta per la cosa mossa dalla inclinatione chome saecta da archo. Adunque è la sententia che questa inclinatione non è solamente nelle creature irrationali, ma anchora nelle rationali, chome è huomo che ha <emph>intelligentia et amore</emph>.</p>
<p>[121-123] <emph>La providentia che cotanto assecta</emph>, <emph>i.</emph> acconcia et optimamente dispone, <emph>fa sempre el cielo quieto</emph>, el cielo empireo dove è la sua celeste corte, <emph>del suo lume</emph>, perchè è ripieno tal cielo di fiame seraphiche. Onde è decto empireo quasi ignito et affochato. Et per questo e Greci lo chiamono Olympus quasi "ololampos", che significa tucto splendente; <emph>nel qual si volge quel c'ha maggior frecta</emph>: <emph>i.</emph> el primo mobile, el quale si muove con più velocità che gl'altri.</p></div3>
<div3><head>vv.  124-142</head>
<lg><l>Et hora lì chom'a sito decreto</l>
<l>cen porta la virtù di quella chorda</l>
<l>che ciò che scocha drizza in segno lieto.</l></lg>
<lg><l>Ver'è che come forma non s'accorda</l>
<l>molte fiate alla 'ntention dell'arte,</l>
<l>perch'a rrisponder la materia è sorda,</l></lg>
<lg><l>Chosì di questo corso si diparte</l>
<l>talhor la creatura, c'ha potere</l>
<l>di piegar chosì pinta in altra parte,</l></lg>
<lg><l>Et sì chome si può veder cadere</l>
<l>foco di nube, se l'impeto primo</l>
<l>a terra è torto dal falso piacere.</l></lg>
<lg><l>Non de' più admirare, se bene stimo,</l>
<l>per tuo salire, se non chome d'un rivo</l>
<l>se d'alto monte scende giuso ad imo.</l></lg>
<lg><l>Maravigla sarebbe in te se privo</l>
<l>d'impedimento giù ti fussi assiso,</l>
<l>chome a terra quieto el focho vivo".</l></lg>
<lg><l>Quinci rivolse inver lo cielo el viso.</l>
</lg>
<p>[124-126] <emph>Et hora lì chome a sito decreto, Cem porta la virtù di quella chorda</emph>: <emph>la virtù di quella chorda</emph>, <emph>i.</emph> di quella inclinatione, la quale inclinatione <emph>dirizza a lieto segno</emph>, <emph>idest</emph> a vero fine, dove è el nostro sommo bene, <emph>ciò che scocca</emph>, ciò che pigne, <emph>cem porta</emph>, ci conduce, <emph>lì</emph>, <emph>idest</emph> a quel cielo empyreo dove è Iddio nostro sommo bene, <emph>chome a sito decreto</emph>, <emph>idest</emph> chome al luogho determinato alla nostra quiete.</p>
<p>[127-129] <emph>Vero è che come</emph>: rimuove in dubbio, perchè potrebbe inferire alchuno, se nell'anima nostra è uno naturale instincto di tornare a Dio, perchè sono molti che vanno a contrario camino?</p>
<p>[130-135] A che risponde che <emph>la creatura che ha potere</emph>, <emph>i.</emph> ha libero arbitrio in sè, d'eleggere bene et male, alchuna volta vincta dalla sensualità, la quale la pigne in parte contraria, si dilunga da Dio, chome veggiamo el fuocho el quale benchè di sua natura sia pinto in alto, nientedimeno se in aria s'accende in alchun vapor grosso, cupido di quello elemento lo seguita insino in terra, chosì l'anima rationale la quale ha per instincto naturale seguire el suo bene spesse volte ingannata dalla sensualità seguita falso bene.</p>
<p>[136-138] <emph>Non de' più admirare</emph>: conchiude per le già decte ragione che Danthe non si debba più maraviglare se lla mente sua sale a Dio, perchè lo stincto naturale la tira al suo bene, che si maraviglerebbe se un fiume posto ne' monti scendessi al basso dove lo tira sua natura.</p>
<p>[139-142] Ma doverrebbesi maraviglare se el suo animo posto in terra, <emph>idest</emph> nel corpo, si fermasse nel basso chome se <emph>fuocho vivo</emph>, <emph>idest</emph> la fiamma, iacesse in basso et non si innalzasse. <emph>Quivi rivolse</emph>: decte queste parole Beatrice si rivolse al cielo. Il che significha che la theologia alchuna volta per nostra salute discende in cose inferiori. Ma per rivolgerci dipoi con quelle alle chose celesti.
</p></div3></div2>
<div2><head>II</head>
<argument><p>CANTO SECONDO DELLA TERTIA CANTICA DI DANTE</p></argument>
<div3><head>vv.  1-18</head>
<lg><l>O voi che siete in piccioletta barca</l>
<l>disiderosi d'ascoltar, seguiti</l>
<l>drieto al mio legno che cantando varca,</l></lg>
<lg><l>Tornate a riveder li vostri liti;</l>
<l>non vi fidate in pelagho, che forse</l>
<l>perdendo me rimarresti ismarriti.</l></lg>
<lg><l>L'acqua ch'io prendo giamai non si corse;</l>
<l>Minerva spira et conducemi Apollo</l>
<l>et nove muse mi dimostron l'orse.</l></lg>
<lg><l>Voi altri pochi che drizasti 'l collo</l>
<l>per tempo al pan degl'angeli, del quale</l>
<l>vivesi qui ma non si vien satollo,</l></lg>
<lg><l>Metter potete ben pell'alto sale</l>
<l>vostro navilio, servando mio solco</l>
<l>dinanzi all'acqua che ritorni equale.</l></lg>
<lg><l>Que' gloriosi che passaro a Cholcho</l>
<l>non s'admiraron chome voi farete</l>
<l>quando Iason vidor facto bifolcho.</l>
</lg>
<p>È salito già el poeta alla prima spera. Il perchè in questo suo secondo canto discrive chome entrò nel corpo lunare, et da Beatrice domandato la cagione del turbo et ombra la quale appare nella luna, dice sua opinione. Ma Beatrice la confuta et dipoi gli dimostra la vera. Hora quanto a questo principio admonisce la turba vulgare, la quale docta solamente nelle minori doctrine, et non docta delle cosa sacre, la quale ha potuto seguirlo insino a qui, che non venghi più avanti, perchè non essendo capace di sì alta materia, si potrebbono ismarrire; <emph>maxime</emph> perchè tracta quello che da nessuno altro è mai stato tractato, et da altra parte conforta e docti nella sacra theologia, e quali son pochi a seguitarlo, promettendo loro che si maravigleranno, più che non si maraviglorono e compagni di Iasone in Colchi.</p>
<p>[1-6] <emph>O voi che siete in piccioletta barcha</emph>: è traslatione usata da molti poeti porre el mare per la materia, et el legno per lo ingegno o per la doctrina. Adunque <emph>O voi che in picciol barcha</emph>, cioè con poca doctrina o ingegno, <emph>desiderosi d'ascoltare</emph>, el mio poema, <emph>seguite drieto al mio legno</emph>, venite drieto al mio stile et alla mia doctrina, <emph>che varca cantando</emph>, perchè ogni poeta si dice cantare. Onde nella prima cantica "poeta fui et cantai di quel giusto", <emph>tornate a rivedere e vostri liti</emph>, da' quali partisti, quasi dicha: statevi, <emph>idest</emph> in materia bassa et conveniente, a' vostri debili ingegni; <emph>non vi mettete in pelago</emph>, <emph>i.</emph> in sì profunda et difficil materia, <emph>che forse Perdendo me</emph>, rimarrete <emph>ismarriti</emph>, chome chi non sapendo el viaggio seguita la guida, se quella perde diviene smarrito, chosì chi seguita auctore che scriva chose alte, et difficili, può da principio intendere qualcosa, ma quando arriva dove non lo intende, si può dire che l'habbi perduto et lui resta ismarrito: <emph>perdendo me</emph>: perdendo el mio modo el quale non è trito appresso gl'altri poeti.</p>
<p>[7-9] <emph>L'acqua ch'io corro già mai non si chorse</emph>: per copia d'eloquentia dice, hor <emph>mare</emph>, hor <emph>pelagho</emph>, et hor <emph>acqua</emph>, per una medesima chosa, et sta nella translatione, et la sententia è che 'l mare che lui navica non fu mai navicato, intendendo da altri poeti nè da altri scriptori; non niega che molti non habbino scripto doctissimamente delle chose che lui scrive, ma nessuno mai scripse poeticamente et in senso allegorico ornato con poetica facultà sì alta materia; <emph>Minerva spira</emph>: potea parere el poeta presumptuoso affermando che nessun poeta scripse mai di sì alta materia. Il perchè dimostra che non per suo ingegno, ma per lo aiuto di Minerva, d'Apolline, et delle muse, ha potuto quasi dica: non per sè, ma per gratia infusa dallo Spirito sancto, el quale intende per Minerva datrice della sapientia, et per Apolline, et per le muse procede lo stilo et el canto poetico, imperochè lo Spirito sancto infondendosi nella mente humana rende gl'indocti docti et e rozzi eloquenti, chome veggiamo ne' propheti, et negli appostoli. Adunque non dice correre acqua giamai non corsa, il che senplicemente sarebbe arrogantia, ma dice haverla corsa mediante el divino favore; <emph>Minerva spira</emph>: tre chose sono necessarie a chi desidera prospera navicatione, prima el vento che ti pinga al porto, adunque <emph>Minerva</emph> che è la sapientia adirizza a buon porto la nave, et <emph>Apollo</emph> che è l'harmonia dispone et ordina con debita proportione el corso. Le <emph>muse dimostrano l'orsa</emph>, <emph>idest</emph> la stella tramontana, sanza la quale ogni navigio si smarrisce. Per le muse intendi la facultà poetica sanza la quale el poeta non vede che stilo habbia a seguire.</p>
<p>[10-12] <emph>Voi altri pochi</emph>: havendo admonito gl'indocti, che nollo seguitino per questo mare, hora conforta e docti a seguitarlo perchè lo potranno intendere, et dice <emph>pochi</emph> perchè piccol numero in ogni secolo è stato quel de' docti et degli elevati ingegni. Onde Aristotele: "ingenium rude et non subtilissimus intellectus ita se habet ad divina sicut visus noctue ad solem". Et Thomaso aquinate: "cognitio divinorum paucis hominibus inest". Et certo è gran difficultà in questa cognitione, perchè tucte l'altre parte di philosophia sono state trovate, perchè sieno scala che, per la quale, possiamo salire a questa altezza; <emph>che drizzasti el collo</emph>: che alzasti el capo el quale non si può alzare se 'l collo non si driza, et per lo alzare del capo intende che levoron la mente loro et lo 'ngegno alle chose celeste et latentemente tocchò la sententia d'Ovidio: "pronaque cum spectent animalia cetera terras, Os homini sublime dedit celumque tueri, Iussit et erectos ad sydera tollere vultus"; <emph>per tempo</emph>: quasi dica: dalla vostra adolescentia, significando per questo le difficultà della divina doctrina la quale non possiamo bene acquistare se da' primi anni non ci diamo agli studii delle buoni arti; <emph>al pane degl'angeli</emph>: chome el corpo si pasce <emph>ac</emph> vive del cibo corporale, chosì lo 'ntellecto si nutrisce della fruitione et cognitione divina, la quale chiama <emph>pane degl'angeli</emph>, perchè questo fruiscono, et in questo solo truovon vita; <emph>del qual si vive</emph>, <emph>idest</emph> tra noi mortali, perchè l'anima mentre che è nel corpo si sostenta con questa doctrina; <emph>ma non si vien satollo</emph>: perchè non possiamo haverne tanta cognitione che ci satii et ci sia abastanza in terra, ma sì in cielo.</p>
<p>[13-15] <emph>Metter potete ben per l'alto sale</emph>: <emph>idest</emph> per l'alto mare, <emph>idest</emph> mi potete seguitare in questa profonda materia; <emph>servando solco</emph>: vuole che lo seguitino sì dapresso che non si richiugga loro el solco, che fa la nave sua, el quale richiuso l'acqua torna equale; perchè el solco nell'acqua fa distinctione lui admonisce chi lo seguita non aspecti che tale distinctione non apparisca, imperochè quando non conosceranno la distinctione del senso allegoricho e llicterale, et dalla cosa ficta alla vera, non lo potranno intendere.</p>
<p>[16-18] <emph>Que' gloriosi</emph>: optima comparatione per la quale dimostra, che non si maravigloron tanto gl'argonauti greci quando in Colcho vidono Iasone seminare e denti de' serpenti, de' quali nascevono huomini armati, quanto vi maraviglerete voi di quello che io dirò, et non inmerito. Perchè se quello era contro a natura, questo è sì occultato ne' secreti della natura che non pare naturale; <emph>gloriosi</emph>: cupidi di gloria o veramente gloriosi perchè furono in gran fama appresso de' Greci; <emph>a Colcho</emph>: è ciptà in Ponto dove era el vello dell'oro; <emph>bifolco</emph>: aratore, 'l quale in latino è decto "bubulcus". Nè narro al presente questa favola perchè la narramo altrove.</p></div3>
<div3><head>vv.  19-30</head>
<lg><l>La concreata et perpetua sete</l>
<l>del deiforme regno cen portava</l>
<l>veloci quasi come ciel vedete.</l></lg>
<lg><l>Beatrice in suso et io in lei guardava;</l>
<l>et forse un tanto quant'un quadrel posa</l>
<l>et vola et dalla noce si dischiava,</l></lg>
<lg><l>Giunto mi vidi ove mirabil chosa</l>
<l>mi torse 'l viso a sè, et però quella</l>
<l>cui non potea mia opra esser ascosa,</l></lg>
<lg><l>Volta ver me, sì lieta chome bella,</l>
<l>"Driza la mente in Dio grata - mi dixe -</l>
<l>che n'ha congiunto colla prima stella".</l>
</lg>
<p>[19-21] <emph>La sete</emph>, <emph>idest</emph> la gran cupidità, <emph>concreata</emph>, insieme creata, imperochè Idio creò insieme con l'anima nostra somma cupidità in lei d'andare al sommo bene el quale è epso Idio, et non solamente creò in noi questa cupidità, ma creolla che sempre vive inell'anima nostra perpetua. Adunque dice che n'eron portati dalla <emph>sete concreata et perpetua</emph> la quale haveano <emph>del regno deiforme</emph>, <emph>idest</emph> della beatitudine et sommo bene, del quale Idio è forma, nè è altra cosa sommo bene che epso Iddio.</p>
<p>[22-24] <emph>Beatrice insuso</emph>: questa sententia è dichiarata disopra; <emph>et forse tanto</emph>: dimostra che lo intervallo del tempo non fu più che posare un quadrello, o vero saecta, in sul balestro carico, et dischiavare, <emph>idest</emph> diserrare, el balestro et volare la saecta al segno; et è da terra al cielo della luna salendo a recta linea, cento quarantocto miglaia et cinquecentoquaranta migla.</p>
<p>[25-30] <emph>Giunto mi vidi</emph>: videsi giunto in luogho mirabile, et Beatrice che conobbe el suo maraviglarsi, et che non intendeva che luogho si fussi quello, perchè a llei non poteva essere ascosa chosa nessuna che fusse in Danthe, conciosia che la theologia sa ciò che desidera l'animo nostro già purgato, dixe <emph>driza la mente grata a Dio</emph>, perchè lui ci ha congiunti <emph>colla prima stella</emph>, <emph>idest</emph> con la luna, la quale è prima stella et pianeto sopra gl'elementi. Nè per altra cagione l'admonisce Beatrice, che drizzi la mente grata a Dio d'essere arrivato alla prima stella, se non per dimostrare che ogni nostra buona opera, et ogni cognitione et intelligentia, viene dall'aiuto divino. Il perchè non dobbiamo gloriarcene ma render gloria a llui, et esser grati del dono ricevuto. <emph>Preterea</emph> dixe <emph>chosì lieta chome bella</emph>: sempre è bella la theologia, perchè sempre dice chose vere, le quali sono sempre belle. Ma quando narra pene et minaccia al peccatore non si dimostra lieta. Ma quando ci dà cognitione delle chose celesti, sempre ci pare bella et dacci letitia.</p></div3>
<div3><head>vv.  31-45</head>
<lg><l>Pareami che nube ne coprisse</l>
<l>lucida spessa solida et pulita</l>
<l>quasi adamante in che lo sol ferisse.</l></lg>
<lg><l>Per entro sè l'etherna margherita</l>
<l>ne ricevette, chome acqua ricepe</l>
<l>raggio di luce permanendo unita.</l></lg>
<lg><l>S'io ero corpo, et qui non si concepe</l>
<l>chom'una dimensione altra patio,</l>
<l>ch'esser convien se corpo in corpo riede,</l></lg>
<lg><l>Accender ne dovria più el disio</l>
<l>di veder quella essentia in che si vede</l>
<l>chome nostra natura a Dio s'unio.</l></lg>
<lg><l>Lì si vedrà ciò che tenen per fede</l>
<l>non dimostrato, ma fia per sè noto</l>
<l>a guisa del ver primo che l'huom crede.</l>
</lg>
<p>[31-33] Discrive la natura del corpo lunare, el quale è lucido denso solido et pulito. È la luna septe volte maggiore che lla terra; <emph>nuove lucida spessa</emph> parea el corpo della luna. Et qui nota che alchun corpo è luminoso naturalmente chome è el sole. Alchuno per arte chome lo specchio. Alchuno è trasparente chome vetro et acqua; <emph>quasi adamante</emph>: imperochè el corpo lunare di sua natura obscuro risplende quando el sole lo percuote chome fa un diamante.</p>
<p>[34-39] <emph>Per entro sè l'etherna margherita</emph>: chiama la luna <emph>margherita</emph>, cioè perla, et dichiara quel medesimo, cioè che corpo lunare non ha lume da sè, ma è lucido, <emph>i.</emph> riceptivo di luce chome è el diamante, et la perla, le quali se havessino proprio lume lucerebbono la nocte. Adunque non l'hanno, ma sono riceptive di quello; <emph>ne ricevette</emph>: dimostra che entrorono nel corpo lunare, el quale è solido et denso, sanza dividerlo, chome el sole entra nell'acqua senza dividerla, il che naturalmente non può esser che un corpo denso et solido, et quello che lo riceve rimanga unito, et però dice che <emph>qui</emph>, tra gl'huomini, <emph>non si concepe</emph>, <emph>idest</emph> non si può comprendere, <emph>chome una dimensione</emph>, <emph>idest</emph> un corpo el quale ha le sue <emph>dimensioni</emph>, <emph>i.</emph> misure, perchè ha longitudine, altitudine, et profondità, <emph>patio</emph>, <emph>i.</emph> patì, <emph>un'altra</emph> dimensione, <emph>i.</emph> un altro corpo.</p>
<p>[40-42] Adunque se questo fu si doverrebbe <emph>accendere</emph> la mente humana a <emph>vedere</emph>.</p>
<p>[43-45] <emph>Là</emph>, in vita etherna, <emph>si vedrà</emph>, s'intenderà chiaramente, <emph>ciò che si tiene per fede</emph>, che ne l'Hostia consecrata sia el vero corpo di Christo, et quivi el vedremo, <emph>non dimostrato</emph>, per ragion philosophica, <emph>ma fia noto</emph> et manifesto <emph>per sè</emph>, per sua natura, <emph>a guisa</emph>, a similitudine, <emph>del primo vero</emph>, de' primi principii, le quali e philosophi chiamon <emph>maxime</emph> e Greci axiomata, chome se dicessi che el tucto è maggior che la parte.</p></div3>
<div3><head>vv.  46-54</head>
<lg><l>Io risposi: "Madonna, sì divoto</l>
<l>chom'esser posso più, ringratio lui</l>
<l>lo qual di mortal mondo m'ha rimoto.</l></lg>
<lg><l>Ma ditemi, che son li segni bui</l>
<l>di questo corpo, che laggiuso in terra</l>
<l>fan di Cayn favoleggiare altrui?".</l></lg>
<lg><l>Ella sorrise alquanto, et poi: "S'ell'erra</l>
<l>l'opinion - mi dixe - de' mortali</l>
<l>dove chiave di senso non diserra,</l></lg>
<lg><l>Certo non ti dovrien punger gli strali</l>
<l>d'admiratione homai, dirietro a' sensi</l>
<l>vedi che la ragione ha corte l'ali.</l></lg>
<p> 	[46-48] Ringratia Iddio chome fu admonito da Beatrice di sì inmenso benificio havendo lui elevato già al primo cielo, et partitolo dal mondo mortale. Il che intendi sempre allegoricamente della elevatione dell'animo et non del corpo.</p>
<p>[49-51] Dipoi domanda de' <emph>segni bui</emph>, <emph>idest</emph> tenebrosi et obscuri, e quali di terra veggiamo nella luna, et e volgari dicon che è Cayno che porta una forcata di pruni.</p>
<p>[52-54] A questo sorrise Beatrice, et dixe: <emph>se l'opinione</emph> degl'huomini e quali giudicano secondo e sensi <emph>erra</emph>, perchè la <emph>chiave del senso</emph> non può diserrare, cioè aprire et manifestare el vero, certamente tu non ti doverresti maraviglare, perchè <emph>la ragione</emph> che seguita e sensi <emph>ha corte ale</emph>, cioè si può pocho inalzare.</p></div3>
<div3><head>vv.  58-63</head>
<lg><l>Ma dimmi quel che tu da te ne pensi"</l>
<l>Et io: "Ciò che n'appar chosì diverso</l>
<l>credo che 'l fanno e corpi rari et densi".</l></lg>
<lg><l>Et ella: "Certo assai veder somerso</l>
<l>nel falso creder tuo, se bene ascolti</l>
<l>l'argomentare ch'i' gli farò adverso.</l>
</lg>
<p>[58-60] Domanda Beatrice qual sia l'oppinione sua del turbo della luna, et Danthe risponde che crede che ciò che in cielo appare diverso dal colore del cielo, proceda dal raro et dal denso; l'opinione d'Albumasar è che tale oscurità nella luna sia da sua specifica natura, chome diciamo che la calamita tira a sè el ferro; nè ne sappiamo rendere altra ragione, se non che sia da sua specifica natura. Altri dicono che viene dall'ombra della terra che gl'è molto vicina.</p>
<p>[61-63] A questo risponde Beatrice che colle sue argomentationi gli mosterrà questo essere falso.</p></div3>
<div3><head>vv.  64-72</head>
<lg><l>La spera octava ne dimostra molti</l>
<l>lumi, li quali et nel quale et nel quanto</l>
<l>notar si posson per diversi volti.</l></lg>
<lg><l>Se raro et denso ciò facesser tanto</l>
<l>una sola virtù sarebbe in tucti,</l>
<l>più et men distributa et altrettanto.</l></lg>
<lg><l>Virtù diverse esser convengon fructi</l>
<l>de principi formali, et que' fuor ch'uno</l>
<l>seguitereno a tua ragion destructi.</l>
</lg>
<p>Argomentando contro all'auctore Beatrice dice che se l'opinione di Danthe fussi vera ne seguirebbe uno inconveniente el quale pocho disotto vedremo. Ma prima pone una propositione che è vera, che l'octavo cielo ha molte stelle di diverso splendore et di diversa quantità. Imperochè verbigratia più splende et maggiore è la stella decta canicula che molte altre.</p>
<p>[64-66] <emph>L'octava spera dimostra molti Lumi</emph>, <emph>idest</emph> stelle, <emph>le quali si possono notare</emph> et conoscere, <emph>nel quale</emph>, <emph>i.</emph> nella qualità, perchè una è più splendida che un'altra, <emph>et nel quanto</emph>, perchè una è maggiore che un'altra. Il perchè gl'astrologi le dividono in prima, et in seconda et in tertia magnitudine; <emph>per diversi volti</emph>: per diverse apparentie.</p>
<p>[67-69] Ma <emph>se raro et denso</emph> fussi cagione di questo seguiterebbe che in loro fussi <emph>una sola virtù</emph> et influentia. Ma minore et maggiore et pari secondo che le stelle sono minori et maggiori et pari. Ma questo non è; adunque non è cagione <emph>raro et denso</emph>, perchè <emph>una sola virtù sarebbe in tucti distributa più et meno</emph>, et altrettanto secondo che sono o minori o maggiori o pari.</p>
<p>[70-72] Et questo non è, imperò che se le virtù formali hanno principii diversi, conviene che e principii formali sieno diversi. Onde dice <emph>Virtù diverse esser convengon da principii formali</emph>, cioè esser diverse ragioni producte da diversi principii chome da diversi alberi si producon diversi fructi. Et questi principii formali tucti.</p></div3>
<div3><head>vv.  73-81</head>
<lg><l>Anchor se raro fussi di quel bruno</l>
<l>cagion che tu dimandi, o d'altra in parte</l>
<l>fora di sua materia sì digiuno</l></lg>
<lg><l>Esto pianeto, o sì come conparte</l>
<l>lo grasso e 'l magro un corpo, così questo</l>
<l>nel suo volume cangierebbe charte.</l></lg>
<lg><l>Se 'l primo fussi, fora manifesto</l>
<l>nell'eclypsi del sole, per trasparere</l>
<l>lo lume chome in altro raro ingesto</l></lg>
<lg><l>Questo non è, però è da vedere</l>
<l>dell'altro; et se gl'advien che l'altro i' cassi</l>
<l>falsificato fia lo tuo parere.</l>
</lg>
<p>Havea nella superiore argomentatione dimostro Beatrice, che generalmente in tucti e corpi celesti l'opinione di Danthe era falsa. Hora per questa la dimostra spetialmente nel corpo della luna; l'argomentatione è questa: se del turbo della luna è cagione el raro, io ti domando se quel raro passa el corpo lunare dall'una superficie all'altra, o nollo passa tucto. Ma è falso che lo passi tucto. Imperochè se fussi forata la luna dall'una all'altra parte, quando viene l'eclypsi lunare, e razzi del sole passerebbon per quel foro; se di' che tale foro non passa dall'altra parte, ma dopo alquanto spatio è richiuso dal denso, non però potrebbe apparire el turbo, chome mostra la experientia nella parte che segue.</p>
<p>[73-78] <emph>o d'altra</emph>: <emph>i.</emph> per tucto el corpo; in sententia: se dove è el turbo fusse el raro insino a uno spatio et poi seguitasse, el denso farebbe chome el corpo dell'animale che prima ha el grasso che è raro et poi el magro che è denso; <emph>cangierebbe carte</emph>: è translatione dal libro dov'è una faccia biancha et l'altra nera.</p>
<p>[79-81] <emph>Se 'l primo</emph>: questo ho già dimostro; <emph>per trasparere</emph>: <emph>i.</emph> per lo raggio del sole che trapasserebbe giù a noi.</p></div3>
<div3><head>vv.  91-96</head>
<lg><l>S'egli è che questo raro non trapassi,</l>
<l>esser conviene un termine da onde</l>
<l>lo suo contrario più passar non lassi;</l></lg>
<lg><l>Et indi l'altrui raggio si rifonde</l>
<l>così come colore torna per vetro</l>
<l>lo quale dirieto a sè piombo nasconde.</l></lg>
<lg><l>Hor dirai tu che si dimostra tetro</l>
<l>quivi lo raggio più che in altre parti,</l>
<l>per esser lì rifracto più a retro.</l></lg>
<lg><l>Da questa instantia può diliberarti</l>
<l>experientia, se giamai la pruovi,</l>
<l>ch'esser suol fonte a' rivi di nostre arti.</l>
</lg>
<p>Ha dimostro che el turbo non può procedere dal raro se tale raro passassi tucto. Hora dimostra che se raro non passa dall'altro lato, similemente non può essere cagione del turbo. Adunque se el raro passa a certo spatio et dipoi seguita el denso suo contrario è necessario che e razzi solari passino tucto el raro, et dipoi trovando el denso si riflectino indrieto chome nello spechio dove el colore si riflecte et torna indrieto pel vetro medesimo; et in questo modo non sarà el raro cagione del turbo, poi che e razzi si riflectono dal denso chome habbiamo mostro.</p>
<p>[91-93] <emph>Hor dirai tu</emph>: ma potresti dire benchè la riflexione illumini anchora in quel raro, nientedimeno perchè nasce più dentro nel corpo lunare sì nella parte dove è el raro, che non fa nel resto dove nasce nella superficie, però quivi appare quella obscurità.</p>
<p>[94-96] <emph>Di questa</emph>: risponde Beatrice che Danthe si può liberare da tal dubio con la experientia la quale è fonte et origine onde nascono tucte l'arti.</p></div3>
<div3><head>vv.  100-111</head>
<lg><l>Tre specchi prenderai, et e due rimuovi</l>
<l>da te d'un modo, et l'altro, più rimosso,</l>
<l>tr'ambo li primi gl'occhi tuoi ritruovi.</l></lg>
<lg><l>Rivolto ad esso fa che dopo 'l dosso</l>
<l>ti stia un lume ch'e tre specchi accenda</l>
<l>et torni a te da tucti ripercosso.</l></lg>
<lg><l>Benchè nel quanto tanto non si stenda</l>
<l>la vista più lontana, vederai</l>
<l>chome convien ch'equalmente risplenda.</l></lg>
<lg><l>Hor chom'a' colpi degli caldi rai</l>
<l>della neve riman nudo 'l subiecto</l>
<l>et dal colore et dal freddo primai,</l></lg>
<lg><l>Chosì rimaso te nell'intellecto</l>
<l>voglo 'nformare di luce sì verace</l>
<l>che ti tremolerà nel suo aspecto.</l>
</lg>
<p>Pruova che per essere la riflexione da diversi intervalli non per questo la più lontana riflecte meno, et pruovalo chosì: togli tre specchi et mettigli dinanzi alla vista tua, ma in forma che l'uno degli spechi ti sia più lontano et gl'altri due più propinqui, et sopra el capo tuo ti sia un lume che perchuota tutt'e ttre gli specchi, non è dubbio che benchè ne' più propinqui appaia maggior lume nientedimeno non risplende più ne' propinqui che nel longinquo. Et se dicessi che se 'l lume è più piccolo ivi debbe essere minore splendore et non equale, rispondo che lo splendore non è <emph>nel quanto</emph>, <emph>i.</emph> nella quantità, ma nella qualità; adunque non risplenderà meno nella luna el razzo che riflecte più di lontano entrando quanto dura el razo insino al denso che quegli che riflectono nella superficie nel quale truovono el denso.</p>
<p>[100-102] <emph>et torni ad te da tucti ripercosso</emph>: <emph>i.</emph> sia il lume in forma che percuota tucti e lumi, et tu in luogo che a' tuoi occhi ritorni tale reflexione, perchè altrimenti non la vedresti.</p>
<p>[106-111] <emph>Hor com'a' colpi &lt;...&gt; dal freddo primai</emph>: <emph>come el subiecto della neve</emph>, <emph>i.</emph> el luogo sopra el quale è la neve, <emph>rimane nudo</emph> et privato <emph>del colore et del freddo</emph> della neve da' <emph>caldi rai</emph> del sole, <emph>chosì</emph> essendo tu <emph>rimaso</emph> nudo della tua opinione io t'informerò <emph>di luce sì verace</emph>, <emph>i.</emph> di sì aperta verità, che ti lucerà et risplenderà nel pecto.</p></div3>
<div3><head>vv.  112-126</head>
<lg><l>Dentro dal ciel della divina pace</l>
<l>si gira un corpo nella cui virtute</l>
<l>l'esser di tutto suo contento face.</l></lg>
<lg><l>Lo ciel sequente, che ha tante vedute,</l>
<l>quell'esser parte per diverse essentie</l>
<l>da llui discripte et da llui contenute.</l>
<l>[lacuna: vv. 118-126]</l>
</lg>
<p>Perchè induce a parlare Beatrice, la quale habbiamo decto essere la theologia, però fa che lei parla non chome physico ma chome theologo; imperochè l'oppinione comune de' philosophi è che quel turbo nella luna diviso quasi in tre parti sia l'ombra della terra; la quale noi dividiamo in tre parti: in Asia parte orientale, et essa sola tanto grande, quanto l'altre due insieme col mare Mediterraneo; Africa dalla parte meridionale; et Europa septentrionale. Ma di questo diremo più distesamente nel canto .XXII. Ma Beatrice parlando chome theologo pone questa argomentatione: tucti e corpi celesti inducono diversi effecti nelle chose inferiori secondo la potentia loro et la virtù delle intelligentie infusa in loro. Il che si pruova per le influentie che da lloro ricevono e corpi inferiori.</p>
<p>[112-114] Dice adunque <emph>Dentro dal cielo della divina pace</emph>: questo è el cielo empyrio el quale perchè è inmobile, et non si gira, lo chiama el <emph>cielo della divina pace</emph>, nel quale è el regno celeste, ove l'anime fruiscono la pace etherna; <emph>si gira un corpo</emph>: questo è el primo mobile nono cielo, et chiamasi cielo chrystallino contenuto dentro al cielo empyreo inmobile; <emph>nella cui virtù</emph>: nella virtù del quale crystallino, motiva et effectiva; <emph>l'esser di tucto suo contento</emph>: la conservatione dell'essere, et la virtù motiva et effectiva di tucta la sua continentia. Questo nono cielo el quale è primo mobile, <emph>i.</emph> el primo che è mosso dallo empyreo, abbraccia tucti gl'altri cieli che sono l'octava spera et septe pianeti; e cieli de' septe pianeti non sono di materia conpacta et constrecta, et per questo sono trasparenti et non impediscono la vista nostra che non passi insino all'octavo, dove è el zodiaco et l'altre stelle fixe, ma sì l'octava. Il perchè non veggiamo el nono nè 'l decimo. Tucti si muovono col primo mobile et fanno una revolutione in venti quattro hore da oriente a occidente, et indi ad oriente. Et per quel moto naturale et uniforme piglono virtù effectiva ciaschuno secondo la sua potentia di conservare sè in essere et l'altre chose inferiori, et nientedimeno ciaschuno gyra col suo proprio movimento per contrario moto da occidente ad oriente, et quindi ad oriente. Il perchè l'octavo cielo in cento anni va un grado. Adunque nella virtù del nono cielo primo mobile, el quale è drento al cielo empyreo el quale è el cielo della divina pace, <emph>giace l'essere di tucto el suo contento</emph>, <emph>i.</emph> di tutte le chose contenute da llui, perchè lui con la sua virtù effectiva gli muove, che è cagione della conservatione degl'altri et del movimento, sì chome gl'angeli motori son cagione della conservatione dell'essere et movimento suo.</p>
<p>[115-117] <emph>tante vedute</emph>: tante stelle che tucte si veggono; <emph>quel essere</emph>: quella essential virtù effectiva et motiva che ha a conservare l'esser che è nella virtù del ciel nono et che ha da llui <emph>parte</emph>, divide et distribuisce <emph>per diverse essentie</emph> et substantie che ha in sè l'octavo cielo, da esso <emph>distincte</emph>, chome sono le stelle, che sono d'altra materia che lui, et altri effecti hanno, ma pure <emph>da llui</emph> sono <emph>contenute</emph>.</p>
<p>[118-120] <emph>Gl'altri</emph> septe cieli de' pianeti <emph>girono la distinctione che hanno dentro da sè</emph>: <emph>i.</emph> e septe pianeti distincti per varie differentie, perchè e pianeti, et di sito, et di corso et di natura sono molto differenti chome già è decto, et più distinctamente in ciaschuno si dirà; <emph>et dispongono loro semenze</emph>: <emph>i.</emph> loro virtù causative, che sono cagione degl'effecti inferiori, dispongono al suo debito fine; chome el seme del grano produce l'effecto cioè el grano, el quale dipoi è seme a un altro grano, chosì e corpi celesti che sono causa degl'effecti inferiori sono anchora effecto delle cause superiori a lloro. Adunque el primo mobile ha virtù infusa da Dio et da' motori suoi, la quale ha a conservare l'esser suo et di tucti e cieli et de gl'elementi e quali contiene in sè. Questa è virtù motiva et effectiva che muove tucti gl'altri cieli et elementi et causa in loro varii effecti secondo le loro varie potentie. Et così sempre la virtù superiore s'infunde in tucti gl'inferiori, et cagiona chome è decto diversi effecti secondo che sono diversi e corpi inferiori. Ma più efficacemente nel più propinquo inferiore, et mutasi secondo che è differente l'uno dall'altro. Adunque el nono cielo più efficacemente infonde la virtù sua essentiale, motiva, et conservativa, nello octavo che negl'altri, et quello la virtù mutata in lui più infonde nel septimo che negl'altri, <emph>et cetera</emph>. <emph>Preterea</emph> ogni pianeto ha la sua virtù infusagli da' suoi motori movendo secondo el suo moto disforme.</p>
<p>[121-123] <emph>Questi organi del mondo</emph>: <emph>i.</emph> questi cieli. Imperò che chome nell'huomo gl'organi inferiori rispondono al superiore, e sensitivi al cerebro, e vitali al chuore, e nutritivi al fegato, et poi questi due principali, cerebro, et fegato, al chuore, che è fonte della vita et principal membro, chosì tucti e corpi celesti hanno esser da Dio chome da prima cagione del tucto, el quale ha posto in loro diverse virtù, sì chome sono di diversi corpi et motori; et benchè ogni cielo habbia più motori che lo muovono a operare e sua effecti, nientedimeno una intelligentia si chiama, sì chome una anima vivifica el corpo con più potentie le quali lo muovono a operare e suoi effecti. Il perchè el primo ordine degl'angeli, che sono seraphini, movono el primo cielo. E cherubini secondo ordine muovono l'octavo cielo. E throni Saturno. Le dominationi Iove. Le virtù Marte. Le potestadi el sole. E principati Venere. Gl'archangioli Mercurio. Gl'angeli la luna. Tucte queste intelligentie sono mosse da Dio el quale è inmobile. Idio muove chome inteso et amato chome la chosa intesa et amata muove lo 'ntellectore et amatore. Il perchè le intelligentie che sono tucte amore si girano intorno a Dio inteso et amato da loro. Queste movendo et girando sè intorno a lui intendendo et amando sempre lui muovono le chose a lloro conmesse da Dio con le virtù che Idio ha poste in loro; <emph>di grado in grado</emph>: perchè sempre el superiore influisce nello inferiore, et ciaschuno quanto al superiore è effecto, et quanto allo inferiore è causa; et però dice <emph>che di su prendono</emph>, chome effecti, <emph>et disotto fanno</emph>, chome cause. Ma el nono cielo non ha se non un movimento, ma gl'altri contenuti da lui, cioè l'octava spera et septe pianeti, hanno due movimenti, uno da oriente a ponente, del quale è cagione el primo mobile et e suoi motori, et è decto moto uniforme, che si fa in ventiquattro hore, et secondo questo moto hanno tucti e cieli virtù effectiva infusa dal primo mobile, ciaschuno secondo la sua potentia di conservare l'essere degli inferiori, et secondo le loro diverse potentie hanno diversa virtù effectiva; l'altro è erratico et difforme et fassi per virtù de' proprii motori di ciaschuno cielo, et è da occidente al levante, et quale lo compie più presto et quale più tardo; et sempre chome è decto el superiore infonde la sua virtù in quello disotto, et quella si diversifica secondo la potentia di quello che lo riceve. Et accordonsi all'aiuto l'uno dell'altro, et contrariandosi contempera l'un l'altro. Forse che anchora gli chiama el poeta <emph>organi</emph> per tocchare la oppenione platonica che tucti e cieli fanno suavissimo suono.</p></div3>
<div3><head>vv.  127-138</head>
<lg><l>Lo moto et la virtù de' sancti gyri</l>
<l>chome dal fabbro l'arte del martello</l>
<l>da' beati motori convien che spiri;</l></lg>
<lg><l>El ciel chui tanti lumi fanno bello,</l>
<l>dalla mente profonda che lui volve</l>
<l>prende l'image et fassene suggello.</l></lg>
<lg><l>Et chome l'alma dentro a nostra polve</l>
<l>per differenti membra et confermate</l>
<l>a diverse potentie si risolve,</l></lg>
<lg><l>Così la 'ntelligentia sua bontate</l>
<l>moltiplicata per le stelle spiega,</l>
<l>girando sè sopra sua unitate.</l>
</lg>
<p>[127-129] Per le chose già decte è quasi manifesto quello che al presente pone el poeta. Adunque <emph>el moto de' sancti gyri</emph>, <emph>i.</emph> de' cieli, <emph>convien che spiri</emph>, et proceda, <emph>da' beati motori</emph>, de' quali habbiamo decto, <emph>chome l'arte del martello</emph> procede <emph>dal fabro</emph>: imperò che 'l martello percotendo variamente induce la forma nel ferro, et fanne o falce per l'agricultore, o spada pel combattitor, nientedimeno tale moto è dal fabbro.</p>
<p>[130-132] <emph>El cielo cui</emph>, <emph>idest</emph> el quale, <emph>tanti lumi</emph>, tante stelle, <emph>fanno bello</emph>: questo è el cielo octavo, dove sono le stelle fixe. Et dice che questo cielo <emph>da la profonda</emph> virtù, <emph>idest</emph> infinita virtù divina, la quale lo volge pel mezzo de' suoi cherubini quanto al suo moto difforme, et quanto al suo moto naturale et uniforme per mezzo del primo cielo, pigla <emph>la imagine</emph>, <emph>idest</emph> la virtù in lui imprompta chome si imprompta la imagine del suggello nella cera; <emph>et fassene suggello</emph>: imperochè lui imprompta poi secondo la sua potentia nelle chose inferiori la virtù impromptata prima in lui; <emph>profonda mente</emph>: è la divina, la quale è infinita. Onde Boetio: "mentemque profundam circuit et simili convertit imagine celum".</p>
<p>[133-138] Dipoi per meglo dichiarare dice che come l'anima dell'huomo che è una distendendosi in varie membra, dimostra varie potentie secondo la natura del membro, imperochè nel cuore vivifica, el fegato nutrisce, el cerebro sente, chosì la intelligentia, la quale è una, nello octavo cielo distendendosi in tucte le stelle dà varii influxi, secondo le varie potentie di quelle opera; infondesi in Saturno che è freddo et seccho, et dagli lo 'nfluxo secondo la natura di Saturno, et così negl'altri.</p></div3>
<div3><head>vv.  139-148</head>
<lg><l>Virtù diversa fa diversa lega</l>
<l>col pretioso corpo che l'avviva,</l>
<l>nel quale, sì come vita in lui, si lega.</l></lg>
<lg><l>Per la natura lieta onde deriva</l>
<l>la virtù mixta per lo corpo luce</l>
<l>come letitia per popilla viva.</l></lg>
<lg><l>Da essa viene ciò che da luce a luce</l>
<l>par differente, non da denso et raro;</l>
<l>ess'è formal principio che produce,</l></lg>
<lg><l>Conforme ad sua bontà, e 'l turbo e 'l</l>
<l>chiaro".</l>
</lg>
<p>[139-141] <emph>Virtù diversa</emph>: è conclusione delle chose sopradecte, et per quelle s'intende questo luogo diversa conlegatione et conmixtione, chome diciamo l'ariento essere di diverse leghe; <emph>con pretioso corpo</emph>: sono corpi e cieli, ma di più pretiosa materia che gl'altri corpi; <emph>avviva</emph>: perchè lo fa vivere et operare e suoi effecti, e platonici voglon che tucte le stelle sieno animate. Et Augustino nelle <emph>Retractationi</emph> scrive non haver trovato nella sacra scriptura, chome possa o provar o confutare che 'l mondo sia animato. Ma se ha anima afferma quella non essere Iddio, ma facta da Dio; <emph>nel quale</emph>, corpo, <emph>si lega chome vita</emph> vegetativa nel corpo humano. Et tale collegatione fa la diversità degli effecti secondo la diversità de' corpi celesti.</p>
<p>[142-148] <emph>Per la natura lieta</emph>: che è Idio semplice forma et inmutabile, dalla quale son creati gl'angeli; et dalla <emph>natura lieta</emph>, <emph>i.</emph> da Dio sommo bene, derivono gl'angeli <emph>virtù mixta</emph>, perchè è di natura inmutabile, in quanto è confermata in gratia, et di mutabile in quanto fa l'operatione sua successivamente; è adunque natura mixta vivifica. Onde Boetio: "tu triplicis medium nature cuncta moventem, Convertens animam per consona membra resolvis, Que conserta duos motus glomeravit in orbem, In semet reditura meat mentemque profundam, Circuit et simili convertit imagine celum". O veramente intendiamo la virtù col corpo mixta et infusa da' motori; <emph>luce</emph>, risplende per la natura divina, <emph>chome letitia per pupilla viva</emph>: chome per l'occhio di luce travolante et corruscante s'intende la letitia del cuore, adunque dalla luce divina procede ogni differentia che è <emph>da luce a luce</emph>, <emph>idest</emph> da stella a stella, et <emph>non da raro a denso</emph>, chome credevi.
</p></div3></div2>
<div2><head>III</head>
<argument><p>CANTO TERTIO DELLA TERTIA CANTICA DI DANTHE</p></argument>
<div3><head>vv.  1-18</head>
<lg><l>Quel sol che pria d'amore mi scaldò 'l</l>
<l>pecto,</l>
<l>di bella verità m'havea scoperto,</l>
<l>provando et riprovando, 'l dolce aspecto;</l></lg>
<lg><l>Et io, per confessare correpto et certo</l>
<l>me stesso, tanto quanto si convienne</l>
<l>levai el capo a profferir più erto.</l></lg>
<lg><l>Ma visione apparve che ritenne</l>
<l>ad sè me tanto strecto, per vedersi,</l>
<l>che di mia confession non mi sovenne.</l></lg>
<lg><l>Qual per vetri trasparenti et tersi,</l>
<l>o ver per acque nitide et tranquille</l>
<l>non sì profonde ch'e fondi sien persi,</l></lg>
<lg><l>Tornan de' nostri visi le postille</l>
<l>deboli sì che perla in biancha fronte</l>
<l>non men vien forte alle nostre pupille,</l></lg>
<lg><l>Tali vid'io più faccie a parlar prompte;</l>
<l>perch'io dentro all'error contrario corsi</l>
<l>a quel ch'accese amor tra l'huomo e 'l fonte.</l>
</lg>
<p>El figmento del poeta è che essendo l'anima nostra assumpta a' cieli per le virtù, et havendo quella varie influentie da' varii cieli di varie virtù, in ciaschuno cielo si rapresentono al conspecto suo l'anime di quegli e quali sono stati excellenti nella virtù che influisce quel cielo, et comincia a discrivere quegli e quali trovò in questo primo cielo della luna. Intendendo che benchè tucte l'anime de' beati sieno nel supremo cielo della gloria de' quali tracterà nel trigesimo canto, nientedimeno finge che se gli rappresentano in quel cielo che figura el grado in che sono in vita etherna et nel cielo empyreo, et sotto tale fictione vuole non solamente exprimere l'anime separate da' corpi et poste nel conspecto di Dio, ma anchora quelle che sono ne' corpi, ma sono nel terzo genere delle virtù che si chiamono dell'animo già purgato. Passa Danthe per tucti e cieli, et in ciaschuno truova quelle anime che habbiamo decto; et dapoi quelle medesime truova nel cielo empyreo, nel conspecto di Dio. Nè è inconveniente che essendo elevato da Beatrice di cielo in cielo insono allo empyreo, <emph>i.</emph> essendo dalla doctrina theologica rapto alla contemplatione de' cieli, in ciaschuno di quegli si rappresenti alla mente quegli e quali per influxo di tali cieli inclinati et non necessitati hanno conseguite quelle virtù per le quali sono beati. Il perchè per questa meditatione quivi gli pone. Et non perchè non intenda che l'anime beate sono tucte nel supremo cielo. Ma quanto a questo tertio canto si contiene, lui truova molte anime beate, et Beatrice gli narra la cagione, dipoi parla con una dell'anime beate, et domanda d'un dubio, et lei risponde non solo a questo primo ma anchora a uno altro. Questo è l'argomento di tucto el canto. Ma la sententia de' sei già posti ternarii è che Beatrice, la quale chiama sole, gl'havea mostro la verità, et lui era levato per confessare, ma gli spiriti che vide gli volson la mente ad sè.</p>
<p>[1-3] <emph>Quel sole</emph>: Beatric, e la quale è sole perchè chome el sole illumina le chose visibili, chosì la theologia illumina la mente; <emph>che pria d'amor mi scaldò 'l pecto</emph>: perchè pria m'haveva acceso del suo amore, et hora mi scoperse l'<emph>aspecto</emph> della verità, et dice <emph>dolce</emph> perchè nessuna chosa è più soave che la cognitione; <emph>bella</emph>: tanto è proprio della verità la bellezza che nessuna chosa può esser bella se non è vera; <emph>provando</emph>: el vero per sylocismo demonstrativo; <emph>et riprovando</emph>: <emph>i.</emph> confutando l'opinione falsa.</p>
<p>[4-6] <emph>Et io per confessare me stesso correcto</emph>, <emph>idest</emph> confutato del falso et facto <emph>certo</emph> del vero, <emph>levai</emph>, alzai, <emph>el capo, più erto</emph>: più erecto, <emph>idest</emph> alto. Innalzò el capo per confessare; et per questo dinota che alchuno non chini el capo, <emph>idest</emph> non si vergogni di confessare l'errore, perchè confessare dimostra animo liberale, et cupido di trovare el vero, et chi è contumace nel negare dimostra animo elato et fraudulento et cupido di contentione.</p>
<p>[10-18] <emph>Quali</emph>: la sententia et ordine del texto è: <emph>io vidi</emph> in quel luogo <emph>più faccie prompte</emph>, <emph>idest</emph> cupide et apparechiate <emph>a parlare</emph>, le quali erono <emph>tali</emph>, <emph>idest</emph> così facte, quali sono le <emph>nostre postille</emph>, <emph>idest</emph> le nostre imagini, <emph>de' nostri visi</emph>, che ritornono a noi o dal vetro o dall'acqua chiara. Et queste faccie m'apparirono <emph>sì deboli</emph>, <emph>i.</emph> sì pocho expresse et sì pocho evidenti, <emph>che una perla</emph>, la quale perchè è biancha ponendola in chosa biancha pocho si discerne, <emph>non vien men forte</emph>, <emph>idest</emph> vien più forte et più si scorge posta <emph>in biancha fronte</emph>. Insomma quegli spiriti non apparivono che si scorgessino, chome una imagine nello specchio la quale si scorge chiaramente, ma chome si scorge o nell'acqua, ma non sì profonda o cupa, <emph>idest che e fondi sien persi</emph>, <emph>i.</emph> neri, o nel vetro ben lucido, et chome una perla meglo si scorge in una biancha fronte d'una femina, che io non scorgea quella faccia. Il perchè io presi errore, ma contrario a quello errore el quale <emph>accese amore fra ll'huomo</emph>, cioè Narcisso, <emph>et el fonte</emph>, nel quale si specchiava. Imperò che l'errore di Narcisso fu che lui credea che la imagine sua la quale vedea nella fonte fusse non imagine ma huomo, et io vedendo e veri spiriti non credevo che fussino spiriti ma imagine di spiriti. Et chosì appare che l'errore suo contrario fu a quello di Narcisso, la qual favola narramo nel canto trigesimo della prima cantica; <emph>acque nitide</emph>: non può ben rendere la imagine l'acqua se non è chiara ferma et con pocho fondo. Il perchè anchora disopra meglo si potea exporre <emph>e fondi persi</emph>, <emph>i.</emph> perduti, et e quali per la profundità de l'acqua non si scorgono.</p></div3>
<div3><head>vv.  19-33</head>
<lg><l>Sì subito chom'io di lor m'accorsi,</l>
<l>quelle stimando specchiati sembianti,</l>
<l>per veder di cui fussor gl'occhi torsi;</l></lg>
<lg><l>Et nulla vidi, et ritorsegli avanti</l>
<l>dritti nel lume della dolce guida,</l>
<l>che sorridendo ardea negl'occhi sancti.</l></lg>
<lg><l>"Non ti maraviglare perch'io sorrida</l>
<l>- mi dixe - apresso 'l tuo pueril quoto,</l>
<l>che sovra 'l vero lo piè anchor non fida,</l></lg>
<lg><l>Ma te rivolge chome suole a voto:</l>
<l>vere substantie son ciò che tu vedi,</l>
<l>qui relegate per mancho de voto.</l></lg>
<lg><l>Però parla con esse et odi et credi</l>
<l>che la verace luce che gl'appagha</l>
<l>da sè non lascia lor torcier li piedi".</l>
</lg>
<p> [19-24] Dimostra che havendo preso errore si rivolse in drieto per vedere e corpi de' quali credea che quelle fussino imagini; et nulla vide. Il perchè rivolse gl'occhi a Beatrice et negl'occhi suoi mirava. Questo significa che 'l senso et la ragione inferiore, la quale non può apprendere se non cose particulari, et corporee stimava el falso negli universali. Il perchè ritornò a Beatrice, <emph>i.</emph> si volse con la ragione superiore alla sacra scriptura, questa sorridea, perchè sempre l'errore de' semplici muove riso a' docti, et <emph>ardea negl'occhi</emph>, <emph>i.</emph> molto risplendea. Onde era apta a infondere luce <emph>idest</emph> verità.</p>
<p>[25-27] Et <emph>dixe</emph> Beatrice: <emph>non ti maraviglare perchè io sorrida Apresso al tuo puerile quoto</emph>, <emph>idest</emph> iudicio; "quotus" in latina lingua significa el quanto in ordine; et porre la cosa in quale ordine sia è giudicare. Non è adunque maravigla se io mi rido del basso iudicio, el quale <emph>non fida anchora el piè sopra 'l vero</emph>, <emph>i.</emph> non procede anchora secondo la verità, et non intendi che queste sono anime congiunte col globo lunare; nè è altro congiugnersi col pianeta che adoperare secondo la influentia di quello. Et la influentia della luna è dare mutatione de' beni temporali agl'etherni et dagli etherni a' temporali. Adunque questi spiriti havevono usato bene quella influentia anteponendo e beni celesti a' terreni et usando bene e terreni non per sommo bene, ma secondo che la necessità richiede; inperochè quanto s'appartiene al victo et al vestito et in sovenire nostri parenti et amici tanto si debbono cercare et non più avanti; et se abbondiamo di più dobbiamo convertirgli in honesta liberalità. La luna è frigida et humida et pianeta feminino, et induce virginità et castità alle femine, et a quella le inclina. Et per questo fingono e poeti che Diana, la quale significa la luna, fussi sempre vergine et accompagnata da nymphe vergine. Il perchè el poeta finge trovare in quella l'anime delle femine vergine et caste.</p>
<p>[28-30] <emph>vere substantie</emph>: son queste et non imagine; <emph>qui relegate</emph>, quasi lontane da Dio et dal primo cielo, <emph>per manco di voto</emph>: per mancamento di divotione, et pigla <emph>voto</emph> per professione et promessione, perchè ogni christiano fa voto et professione d'osservare e divini precepti, quasi dica: bene operare gl'ha condocti qui, ma per non essere stato molto copioso non meritano se non questo ultimo grado.</p>
<p>[31-33] <emph>Però parla</emph>, perchè essendo substantie t'udiranno, <emph>et odi</emph>, perchè ti risponderanno, <emph>et credi</emph>: perchè ti diranno el vero, et questo è perchè la divina luce, <emph>i.</emph> Iddio che è essa verità, <emph>gl'appaga</emph>: gli contenta in forma che <emph>non lascia loro torcere el piè da sè</emph>, <emph>i.</emph> sono confermati in gratia, nè hanno altro desiderio nè altra cupidità che acquiescere alla volontà divina; et questo è quello che fa che non obstante che più gloria sia in uno che niuno altro, nientedimeno sono parimente beati perchè la beatitudine consisti in havere sommo contento, et niente altro desidera che piacere a Dio.</p></div3>
<div3><head>vv.  34-45</head>
<lg><l>Et io all'ombra che parea più vaga</l>
<l>di ragionar, driza'mi, et cominciai</l>
<l>quasi chom'huom cui troppa vogla smaga:</l></lg>
<lg><l>"O ben creato spirito, ch'ai rai</l>
<l>di vita etherna la dolceza senti</l>
<l>che, non gustata, non si vede mai,</l></lg>
<lg><l>Gratioso mi fia se mi contenti</l>
<l>del nome tuo et della vostra sorte".</l>
<l>Ond'ella prompta et con occhi ridenti:</l></lg>
<lg><l>"La nostra carità non serra porte</l>
<l>al giusto priego, se non chome quella</l>
<l>che vuol simile ad sè tucta sua corte.</l>
</lg>
<p>[34-45] L'auctore acceso da gran cupidità di sapere domanda uno spirito a llui propinquo del nome suo et dello stato dell'anime che sono in quel luogo, et lo spirito dimostra che volentieri gli risponderà, perchè la carità che è in loro non diniega chosa che giustamente sia chiesta, perchè è simile alla carità divina, la quale vuole che <emph>tucta sua corte</emph>, <emph>idest</emph> tucte l'anime beate, sieno <emph>simili ad sè</emph> in carità.</p></div3>
<div3><head>vv.  46-57</head>
<lg><l>Io fui al mondo vergine sorella;</l>
<l>et se la mente tua ben si riguarda</l>
<l>non mi ti celerà l'esser più bella,</l></lg>
<lg><l>Ma riconoscerai ch'i' son Piccarda</l>
<l>che, posta qui con questi altri beati,</l>
<l>beata son nella spera più tarda.</l></lg>
<lg><l>E nostri affecti, che solo infiammati</l>
<l>son nel piacer dello Spirito sancto,</l>
<l>letitia han nel su' ordine formati.</l></lg>
<lg><l>Et questa sorte che par giù cotanto,</l>
<l>però n'è data, perchè fur neglecti</l>
<l>e nostri voti, et voti in alchuno canto".</l>
</lg>
<p>Risponde lo spirito con l'ordine che fu domandato, et prima pone el nome suo, dipoi dimostra qual sia lo stato di quegli spiriti.</p>
<p>[46-48] Dimostra adunque che fu <emph>vergine sorella</emph>, <emph>idest</emph> delle monache di sancta Chiara, chiamata Piccarda, della quale dicemo nel vigesimo quarto capitulo della seconda cantica dove dice "la mia sorella che fu tra bella et buona".</p>
<p>[49-51] <emph>nella spera più tarda</emph>: è più tarda la spera della luna perchè non obstante che nel moto disforme faccia el corso più presto che ogn'altro pianeto, niente dimeno considerato quanto questa spera è minore che l'altre, si vede che è più tarda, et allegoricamente intende che quanto più sono rimossi dal primo ciclo tanto sono meno ardenti di carità.</p>
<p>[52-54] <emph>E nostri affecti</emph>: risponde alla seconda parte che lo stato loro è in beatitudine, imperò che e loro affecti et desiderii sono infiamati, et ardenti nel piacere allo Spirito sancto, nè altro desiderano, perchè dallo Spirito sancto procede la carità, et acciochè non si dubiti che gl'affecti loro cerchino più alto grado, dimostra che quegli son formati in quello ordine, <emph>idest</emph> son nati in quel grado, et niuna chosa più desiderono. Tucti questi spiriti finge el poeta che fussino femine le quali havendo facto publico voto di religione, et statevi alchun tempo, furon constrecte da' parenti uscirne et maritarsi; ma perchè fu contro a lloro volontà, et sempre nel cuore ritennono la religione, et se non observorono el voto della castità verginale promessa a Dio, observorono la castità matrimoniale promessa al marito, meriton beatitudine; et perchè el voto facto pure in qualche modo fu ropto et non observato, non meritano più alto grado che questo.</p>
<p>[55-57] Il perchè sogiugne: <emph>però n'è data a noi questa sorte</emph>, <emph>idest</emph> grado, che è tanto in giù che è l'ultimo, perchè e nostri voti e quali noi facemo nella professione della religione, che fu observare honesta vita nella clausura, et castità virginale, et obedientia al superiore, furono neglecti et spezati, et furon <emph>voti</emph>, <emph>idest</emph> vacui, <emph>in alcuno canto</emph>, in qualche parte. Voto secondo el Maestro delle Sententie "est testificatio quedam promissionis spontanee que de Deo et de his que sunt Deo fieri debet".</p></div3>
<div3><head>vv.  58-69</head>
<lg><l>Ond'io a llei: "Ne' mirabili aspecti</l>
<l>vostri risplende non so che divino</l>
<l>che vi trasmuta da' primi concepti</l></lg>
<lg><l>Però non fui a rimembrar festino</l>
<l>ma hor m'aiuta ciò che tu mi dici</l>
<l>sì che trasfigurar m'è più latino</l></lg>
<lg><l>Ma dimmi voi che siete qui felici</l>
<l>desiderate voi più alto loco</l>
<l>per più vedere et per più farvi amici?"</l></lg>
<lg><l>Con quell'altre ombre sorrise pria un poco</l>
<l>da indi mi rispose tanto lieta</l>
<l>ch'arder parea d'amore nel primo foco.</l>
</lg>
<p>[58-60] Scusasi l'auctore, non havere riconosciuto Piccarda per uno splendore divino el quale luce tanto in loro che gli trasmuta <emph>da' primi concepti</emph>, <emph>idest</emph> da' primi segni che la phantasia haveva conceputo in sè della figura di Piccarda. Questo splendore dinota che l'anima beatificata non apparisce mai nella mente nostra quale la vedemmo prima, ma molto più perfecta, in forma che ci pare altro et cosa più excellente.</p>
<p>[61-63] <emph>Però non fui festino</emph>, <emph>i.</emph> veloce, <emph>a rimembrare</emph>, et a ricordare; <emph>più latino</emph>: più facile. In fiorentino diciamo latino da lato, <emph>idest</emph> largo. Adunque <emph>più latino</emph>, <emph>i.</emph> più largo, et perchè nel largo spatio è più facilità ad explicare et expedire quello che voglamo, però <emph>latino</emph> si pigla per facile. Et non è latino nome derivato da Latio, chome diciamo lo 'mperio de' Latini.</p>
<p>[64-66] <emph>Ma dimmi</emph>: perchè l'animo nostro ha continuo desiderio et naturale, et anchora accresciuto dalla ragione d'appressarsi quanto più può a Dio, però domanda Danthe se quegli spiriti appetiscono di salire più alto, o <emph>per più vedere</emph>, o <emph>per più farvi amici</emph>.</p>
<p>[67-69] <emph>Con quell'altre ombre</emph>: el beato et benigno spirito sempre si ride dell'humana stoltitia perchè havendo vera cognitione conosce gl'errori nostri; ma mosso da carità volentieri ci mostra el vero, et però dice che parea che Piccarda ardessi per la grande carità che era in lei di rimuovere la ignorantia di Danthe; <emph>nel primo fuocho</emph>: nella luna che è primo splendore et primo pianeto a noi.</p></div3>
<div3><head>vv.  70-87</head>
<lg><l>"Frate, la nostra volontà quieta</l>
<l>virtù di carità, che fa volerne</l>
<l>sol quel c'havemo, et d'altro non ci assecta.</l></lg>
<lg><l>Se disiassim esser più superne</l>
<l>foran discordi li nostri disiri</l>
<l>dal voler di colui che qui ne cerne;</l></lg>
<lg><l>Che vedrai non capere in questi gyri</l>
<l>s'essere in carità è qui <emph>necesse</emph>,</l>
<l>et se la sua natura ben rimiri.</l></lg>
<lg><l>Anzi è formale ad esto beato <emph>esse</emph></l>
<l>tenersi drento alla divina vogla,</l>
<l>perch'una fansi nostre vogle stesse;</l></lg>
<lg><l>Sì chome noi siamo di sogla in sogla</l>
<l>di questo regno, a tucto 'l regno piace</l>
<l>chome allo re che 'l suo voler n'avvogla.</l></lg>
<lg><l>Et la sua volontà è nostra pace;</l>
<l>ell'è quel mare al qual tucto si move</l>
<l>ciò ch'ella crea o che natura face".</l>
</lg>
<p>[70-72] Pruova che l'anime di quel luogo non desiderano più avanti in questa forma: necessario è che l'anima beata sia in carità perfecta, perchè e dove è carità ivi è Iddio, et dove è Iddio ivi è carità; et chi è in carità perfecta non si può discordare dalla volontà di Dio, però che chi è in carità è unito con la volontà di Dio; adunque due volontà diventono una.</p>
<p>[73-75] <emph>Se disiassimo</emph>, desiderassimo, <emph>esser più superne</emph>, più alte, <emph>e nostri disiri</emph>, le nostre vogle, <emph>foran</emph>, sarebbono, discordevoli, <emph>dal voler di colui</emph>, che è Iddio, el quale <emph>ne cerne</emph>, giudica noi, o veramente <emph>cerne</emph>, scegle in questo luogo.</p>
<p>[76-78] <emph>Che</emph>, el quale Iddio, <emph>vedrai non capere in questi gyri</emph>, <emph>i.</emph> questi cieli.</p>
<p>[79-81] <emph>Anzi è formale a questo beato esse</emph>, <emph>i.</emph> essere forma è quella che dà essere alla chosa, et nessuno è beato se non per essere unito con Dio; adunque la forma di questa beatitudine è l'unione con Dio et la sua vogla diventa la vogla di Dio.</p>
<p>[82-84] <emph>Sichè chome noi siamo</emph>: conchiude che perchè e beati sono uniti con la volontà di Dio, a tucti piace essere in quel cielo che Dio gl'ha posti, perchè così piace a Dio el quale <emph>ne 'nvogla</emph>, <emph>i.</emph> mette nelle nostre vogle, <emph>el suo volere</emph>, sichè non è altro el volere nostro che 'l suo.</p>
<p>[85-87] <emph>Et la sua volontà</emph> è el nostro sommo bene. Tanto ha pace la nostra mente, quanto non vuole se non bene, et Idio non vuole se non bene; <emph>ella è quel mare</emph>: la volontà di Dio è una profondità la quale non si può comprendere. Onde l'appostolo: "voluntas Dei abyssus multa"; alla quale volontà <emph>tucto si muove</emph>, imperochè chome tucte l'acque si muovono per andare al mare, chosì tucte le chose si muovono dal divino volere per andare a quella; <emph>ciò che lui crea</emph>: creare è fare di nulla alchuna chosa, et questo fa Idio sanza alchun mezo. Dipoi Idio ha messe virtù nelle chose da llui create le quali non di nulla ma d'alchuna materia fa chosa simile, chome verbigratia l'huomo col seme suo fa un altro huomo, et questa è decta natura naturata, et diffiniscon la natura esser virtù messa nelle chose da Dio generante cose simili di simili. Adunque Idio crea senza mezo et senza materia, et la <emph>natura face</emph>, <emph>idest</emph> la virtù messa nelle chose da Dio, fa di materia qualche chosa. Onde conchiuderemo chome dice Augustino che la volontà di Dio è prima et somma cagione di tucti e movimenti corporali et spirituali.</p></div3>
<div3><head>vv.  88-96</head>
<lg><l>Chiaro mi fu allhora chome ogni dove</l>
<l>in cielo è paradiso, <emph>et si</emph> la gratia</l>
<l>del sommo ben d'un modo non vi piove.</l></lg>
<lg><l>Ma sì chom'egli advien, s'un cibo satia</l>
<l>et d'un altro rimane anchor la gola,</l>
<l>che quel si chiede et di quel si ringratia,</l></lg>
<lg><l>Chosì fec'io con acto et con parola</l>
<l>per aprender da llei qual fu la tela</l>
<l>onde non trasse infino al co la spola.</l>
</lg>
<p>[88-90] Conchiude che per le parole di Piccarda gli fu manifesto che <emph>ogni dove</emph>, <emph>idest</emph> ogni luogho, <emph>in cielo è paradiso</emph>, <emph>idest</emph> che in ogni cielo o superiore o inferiore è beatitudine, <emph>e sì</emph>, <emph>idest</emph> benchè, <emph>la gratia Del sommo bene</emph>, di Dio, <emph>non piove d'un modo</emph>, imperochè ne' cieli superiori hanno maggiore et miglore influentia. Ma la ragione che benchè la gloria non sia simile in tucti, nientedimeno tucte le vogle sieno piene è già decto di sopra.</p>
<p>[91-93] <emph>Ma sì com'egli adviene</emph>: chiarito d'un dubbio gli rimase la fame, cioè el desiderio di chiarirsi d'un altro, <emph>sì chome adviene che un cibo satia Et d'uno altro rimane la gola</emph>, <emph>i.</emph> la cupidità, onde si chiede questo che non è havuto, et ringratiasi di quello che è havuto.</p>
<p>[94-96] Questo secondo dubbio del quale volea esser chiarito era d'intendere qual fu la vita sua che essa cominciò nella religione, ma non ve la finì, et parla per translatione chiamando la vita <emph>tela</emph>, della quale epsa <emph>non trasse la spuola insino al cho</emph>, <emph>idest</emph> insino al capo, cioè insino al fine. Inperò che la spuola è quella che conduce el filo della trama di qua in là tanto che la tela s'empie.</p></div3>
<div3><head>vv.  97-108</head>
<lg><l>"Perfecta vita et alto merto inciela</l>
<l>donna più su - mi dixe - alla cui norma</l>
<l>nel vostro mondo giù si veste et vela,</l></lg>
<lg><l>Perchè sin'al morir si veghi o dorma</l>
<l>con quello sposo ch'ogni voto accepta</l>
<l>che carità con suo voler conforma.</l></lg>
<lg><l>Dal mondo, per seguirla, giovanetta</l>
<l>fuggi'mi, et nel suo habito mi 'nchiusi</l>
<l>et promisi la via della sua secta.</l></lg>
<lg><l>Huomini poi, al male più ch'a bene usi,</l>
<l>fuor mi rapitten della dolce chiostra;</l>
<l>Dio lo si sa qual poi mia vita fusi.</l>
</lg>
<p>Dichiara Piccarda in che modo e suoi voti furon manchi et discrive sancta Chiara et chome entrò nella sua religione, et chome per forza ne fu tracta.</p>
<p>[97-102] Et ordina el texto: Piccarda <emph>mi dixe "Perfecta vita</emph>, virtuosa et insino al fin conducta, <emph>et alto merito</emph>, quasi excellente, <emph>inciela più su</emph>, <emph>idest</emph> collocha in più alto cielo che non è questo della luna, <emph>donna</emph>, questa è sancta Chiara sorella di san Francescho, <emph>alla cui norma</emph>, alla regola et secondo la regola della quale, <emph>si veste et vela</emph>: perchè la regola sua è che queste suore vestino bigello et stien velate, et questo ordina acciochè insino alla morte le sue suore o veghiando o dormendo fussino con Christo, el quale è sposo d'ogni buona vergine, et <emph>accepta ogni voto</emph> el quale la <emph>carità conforma</emph> ad suo piacere.</p>
<p>[103-105] <emph>Dal mondo</emph>, io Piccarda in mia prima gioventù, <emph>mi fuggi' dal mondo</emph>, <emph>idest</emph> dalle chose terrene, <emph>per seguirla</emph>; <emph>et inchiusimi</emph>, <emph>idest</emph> entrai, nella clausura, <emph>nel suo habito</emph>, <emph>et promessi la via</emph>, <emph>idest</emph> feci professione della regoa, <emph>della sua secta</emph>, del suo ordine.</p>
<p>[106-108] <emph>Huomini poi al male più ch'al bene usi</emph>: dimostra che l'animo beatificato è libero da ogni affectione carnale, et non obsta el parentado che non danni e chostumi captivi; <emph>qual vita fussi la mia</emph>: non vuole lodarsi et apertamente dire della sua honesta vita, ma vuole che Dio ne sia testimonio, o veramente <emph>qual vita</emph>, quasi dicha con quanta molestia vixi et contra mia vogla fuori del monasterio.</p></div3>
<div3><head>vv.  109-120</head>
<lg><l>Et questo altro splendore che ti si mostra</l>
<l>dalla mia dextra parte e che s'accende</l>
<l>di tucto el lume della spera nostra,</l></lg>
<lg><l>Ciò ch'io dico di me, di sè intende;</l>
<l>sorella fu, et chosì le fu tolta</l>
<l>di capo l'ombra delle sacre bende</l></lg>
<lg><l>Ma poi che pure al mondo fu rivolta</l>
<l>contra suo grado et contra buona usanza,</l>
<l>non fu dal vel del quore giamai disciolta.</l></lg>
<lg><l>Questa è la luce della gran Gostanza</l>
<l>che del secondo vento di Soave</l>
<l>generò 'l terzo et l'ultima possanza".</l>
</lg>
<p>Havendo narrato di sè Piccarda narra dello spirito che gl'era apresso; et dichiara essere Ghostanza, di casa di Baviera, la quale è di più antico sangue che alchuna altra della Magna. Et fu da' parenti rapita del monasterio dove era facta monacha et maritata. Ma nel matrimonio fu costumantissima et piena di tutte le virtù che influisce in noi la luna, et però dice che lei <emph>s'accende</emph> et risplende <emph>di tucto el lume</emph> di quella <emph>spera</emph>.</p>
<p>[118-120] Questa Gostanza fu figluola di Ruggieri re di Sicilia. Morto Ruggieri senza herede occupò el regno Tancredi, uno de' baroni. Ma perchè non obbediva alla chiesa, el vescovo di Palermo fè trarre Gostanza del monasterio di Palermo dove havea facta professione, et dettela per mogle ad Arrigo figluolo del primo Federigo imperadore della famigla di Sveva. Arrigo fu coronato imperadore da Celestino, et di Gostanza hebbe Federigo secondo, el quale fu el terzo et ultimo imperadore di questa famigla; <emph>vento</emph>: <emph>i.</emph> gloria mondana, la quale divo Hieronimo per la sua brevità et mutabilità chiama vento.</p></div3>
<div3><head>vv.  121-130</head>
<lg><l>Chosì parlommi, et poi cominciò "Ave</l>
<l>Maria" cantando, et cantando vanio</l>
<l>chome per acqua cupa chosa grave.</l></lg>
<lg><l>La vista mia, che tanto la seguio</l>
<l>quanto possibil fu, poi che la perse</l>
<l>volsesi al segno di maggior disio,</l></lg>
<lg><l>Et a Beatrice tucta si converse;</l>
<l>ma quella sfolgorò nel mio sguardo</l>
<l>sì che da prima el viso nol soferse;</l></lg>
<lg><l>Et ciò mi fece a domandar più tardo.</l>
</lg>
<p>[121-13] Dopo le parole già decte Piccarda si partì <emph>cantando "Ave Maria"</emph>, perchè è conveniente chosa che quelle che quanto in loro è stato hanno conservato la virginità, rendino continue laude alla Vergine delle vergini; <emph>et cantando vanio</emph>: invanì, <emph>idest</emph> sparì, non a un tracto, ma chome adviene che chosa grave messa nell'acqua il chui fondo non si vede quanto più cala men si vede, tanto che si perde in tucto di veduta, chosì lei allontanandosi isparì. Et per questo dimostra che, <emph>re vera</emph>, nella luna non stanno l'anime, ma chome è decto, considerando la natura del pianeta, vengono l'anime caste nella nostra contemplatione.</p>
<p>[124-126] <emph>poi che lla perse</emph>: poi che l'anima iusta hebbe perduta la veduta di Piccarda; <emph>volsesi al segno</emph>: <emph>idest</emph> a Beatrice, la quale era mio segno et berzaglo dove addirizano sempre gl'occhi. Imperochè chome lo ingegno nostro si smarrisce in alchuna sua contemplatione, debba subito tornare alla theologia.</p>
<p>[127-130] <emph>sì che da prima el viso nol soferse</emph>: quanto più alto c'innalziamo nella contemplatione con la theologia, tanto maggiore splendore delle chose divine appare in quella, in forma che da prima lo intellecto humano v'abbagla chome l'occhio a' razzi del sole.
</p></div3></div2>
<div2><head>IV</head>
<argument><p>CANTO QUARTO DELLA TERTIA CANTICA DI DANTHE</p></argument>
<div3><head>vv.  1-12</head>
<lg><l>Intra due cibi, distanti et moventi</l>
<l>d'un modo, prima si morria di fame</l>
<l>che liber'huom l'un si recassi a' denti;</l></lg>
<lg><l>Sì si starebbe un agno tra due brame</l>
<l>di fieri lupi, equalmente temendo;</l>
<l>sì si starebbe un cane intra due dame;</l></lg>
<lg><l>Perchè s'io mi tacea, me non riprendo,</l>
<l>dalli mie dubii equalmente sospinto,</l>
<l>poi ch'era necessario, nè comendo.</l></lg>
<lg><l>Io mi tacea; il mio disir dipinto</l>
<l>m'era nel viso, e 'l dimandar con ello,</l>
<l>più chiaro assai che nel parlar distincto.</l>
</lg>
<p>Erano nati nella mente due dubbii al poeta; et erono sì pari questi dubii che non sapea donde si cominciare. Ma Beatrice, che sanza suo parlare se n'accorse, gli solvette. Et però in questo principio usa comperationi convenienti dicendo che se llo appetito d'uno huomo fussi equalmente a due diversi cibi, et havessi libertà di prendere qual gli paresse, non si moverebbe mai più all'uno che all'altro. Similmente uno agnello el quale posto tra due lupi parimente gli temessi, non si moverebbe più in qua che in là. Et similmente se un cane fusse in mezo di due danii et equalmente gli disiderassi, non seguiterebbe più questo che quello.</p>
<p>[1-3] <emph>Intra due cibi distanti</emph>, <emph>idest</emph> lontani, <emph>et moventi</emph>, l'appetito, <emph>d'un modo</emph>, <emph>idest</emph> equalmente, cioè che non fussi più presso l'un che ll'altro; <emph>che libero huomo</emph>, cioè che fussi in sua libertà d'eleggiere et piglare quale gli paresse.</p>
<p>[4-6] <emph>Sì si starebbe</emph>: <emph>idest</emph> chosì et similmente si starebbe; ha posto la similitudine nello appetire, hora la pone del fuggire et dice, che <emph>uno agno</emph>, <emph>idest</emph> agnello, el quale in mezo di due lupi chosì temessi l'uno chome l'altro, <emph>si starebbe fra due brame di fieri lupi</emph>, <emph>idest</emph> tra due bramosi et fieri lupi. Bramare in lingua fiorentina significa sommamente appetire; <emph>tra due dame</emph>: dama in latino è una fiera non molto dissimile dal cavriuolo, et noi li chiamiamo danii.</p>
<p>[7-9] <emph>Perch'io</emph>: ordina chosì: <emph>perch'io</emph>, <emph>i.</emph> il perchè cioè per le ragioni sopra decte, io nè <emph>mi riprendo</emph>, perchè chome huomo mosso dal senso merito qualche scusa, <emph>nè mi conmendo</emph>, perchè benchè l'appetito equalmente sospinto da' miei dubii, mi movessi del pari, nientedimeno la ragione dovea considerare qual fussi di più importanza et quello preporre; <emph>poi che era necessario</emph>: mancando del libero arbitrio dello eleggiere.</p>
<p>[10-12] <emph>Io mi tacea</emph>, ma <emph>el mio disire</emph>, <emph>idest</emph> la mia vogla, <emph>et el domandare</emph> insieme <emph>m'era dipinto nel viso</emph>: nella faccia dell'huomo appariscono varii segni secondo varii affecti della mente.</p></div3>
<div3><head>vv.  13-24</head>
<lg><l>Fessi Beatrice qual fè Daniello,</l>
<l>Nabuchodonosor levando d'ira,</l>
<l>che l'havea facto iniustamente fello;</l></lg>
<lg><l>Et dixe: "Io veggio ben chome ti tira</l>
<l>uno et altro disir, sì che tua cura</l>
<l>se stessa lega sì che fuor non spira.</l></lg>
<lg><l>Tu argomenti: "Se 'l buon voler dura,</l>
<l>la violenza altrui per qual cagione</l>
<l>di meritar mi scema la misura?".</l></lg>
<lg><l>Anchora a dubitare ti dà cagione</l>
<l>parer tornarsi l'anime alle stelle,</l>
<l>secondo la sententia di Platone.</l></lg>
<lg><l>Queste son le quistion che nel tuo <emph>velle</emph></l>
<l>pontono equalmente, et però pria</l>
<l>tracterò quella che più ha di felle.</l>
</lg>
<p>[13-15] Veduto Beatrice le vogle di Danthe, l'acquetò solvendo e suoi dubbii, chome solvette Daniel propheta e dubii suoi a Nabuchodonasor diventato fello contro a' savi di Babillonia. La historia è prolixa, ma in brieve Nabuchodonosor re vide horribil sogno el quale gli fuggì della mente. Il perchè convochò tucti e savi di Babillonia. Et comandò che gli dicessino el sogno et la interpretatione di quello; erono parati e savi a interpretare el sogno, ma scusavonsi di non lo sapere. Adirossi el re, et comandò ad Arioch principe della militia che gli facesse uccidere. Daniel intesa l'ira del re riferì ad Anania Misael et Azaria suoi compagni; et posti in oratione per la salute de' savi hebbe Daniel in visione la revelation del sogno, et la interpretation, et di subito la referì al re, il perchè ne seguì la liberatione di tucti. Non narro el sogno perchè lo narrammo nello inferno, dove Danthe fa la descriptione della statua facta di diversi metalli col piè di terra cocta.</p>
<p>[19-21] <emph>Tu argomenti</emph>: lo primo tuo dubbio è se una monacha chome fu Piccarda fu sempre di buona volontà di stare nella religione, nè mai si mutò, chome potè la violentia che gli fu facta da altri, quando per forza fu chavata di clausura, scemare e meriti suoi, et fare che non meritassi quanto harebbe meritato stando in clausura.</p>
<p>[22-24] <emph>Anchora a dubitare</emph>: el secondo dubbio è che veduto Danthe questi spiriti nel globo lunare quasi s'inclinava in oppenione, che l'anime degl'huomeni uscendo de' corpi tornassino alle stelle compari a sè secondo l'oppinione di Platone.</p></div3>
<div3><head>vv.  28-36</head>
<lg><l>De' seraphin colui che più s'india,</l>
<l>Moyses, Samuel, et quel Giovanni</l>
<l>qual prender vuogli, io dico, non Maria,</l></lg>
<lg><l>Non hanno in altro cielo e loro scanni</l>
<l>che quegli spirti che mo t'appariro,</l>
<l>nè hanno all'esser loro più o meno anni;</l></lg>
<lg><l>Ma tucti fanno bello el primo giro,</l>
<l>et differentemente han dolce vita</l>
<l>per sentir più et meno lo dolcie spiro.</l></lg>
<lg><l>Qui si mostraro, non perchè sortita</l>
<l>sia questa spera loro, ma per far segno</l>
<l>della celestial c'ha men salita.</l>
</lg>
<p>Dimostrò Beatrice intendere e suoi duoi dubii benchè lui tacessi, et hora per solvergli si cominciò dall'ultimo, perchè, chome dixe pocho avanti, "ha più fiele", cioè è più pernitioso alla nostra salute, perchè ha in sè maggiore heresia; et dice che tucti gli spiriti beati sono nel primo cielo, chosì quegli che hanno meritato meno chome sieno e seraphini o propheti o gl'appostoli, et in quello hanno dolce vita benchè differente. Sono adunque nel suppremo cielo ma mostronsi qui per la ragione che habbiamo decto.</p>
<p>[28-30] <emph>De' seraphin</emph>: ordina: <emph>colui de' seraphyni</emph>, <emph>idest</emph> de' seraphyni <emph>più s'india</emph>, <emph>idest</emph> più è participe di Dio; <emph>Seraphin</emph>: dell'ordine de gl'angeli et delle hierarchie diremo nel luogho el quale più lo richiede che questo; <emph>Moises</emph>: di costui narramo nella prima cantica dove el poeta narra parte di quegli che furono tracti del limbo dicendo "Moyse intende", ma intende tucti e patriarchi; <emph>Samuel et quel Giovanni Qual prender vuogli</emph>: quasi dica o vuoi el Baptista o vuoi el Vangelista; <emph>non Maria</emph>: perchè quella è non solo sopra tucti gli spiriti humani, ma anchora sopra a tucti gl'angeli.</p>
<p>[31-33] Tucti questi e quali tengono el suppremo luogho nella etherna vita non habitano <emph>in altro cielo</emph> che questi spiriti e quali ti sono appariti nella spera lunare; <emph>nè hanno all'esser loro più o meno anni</emph>: perchè tucti sono etherni.</p>
<p>[34-36] <emph>tucti fanno bello el primo giro</emph>: tucti habitono el primo cielo el quale perchè è sperico chiama giro; adunque nè nel luogho nè nella ethernità loro è differentia, ma nella beatitudine. Della quale benchè ciaschuno sia pieno quanto ne cape, et però ciaschuno ha dolce vita, nè può più desiderare perchè si truova pieno, nientedimeno chi ha più merito è di più capacità, et però sentono et participano più del <emph>dolce spiro</emph>, <emph>i.</emph> della beatitudine che è l'amore et la gratia la quale Idio spira ne' beati. Sono l'anime simili a vasi di varie quantità, ma tucti pieni. Una tazza et un grande bocchale quando son pieni, benchè tenga più el bocchale, nientedimeno essendo piena la tazza, è senza scemo chome el boccale, chosì essendo ogni anima piena di gloria, non è meno piena quella che meno ne cape che quella che ne cape più. Rectamente adunque Tommaso aquinate &lt;...&gt;. Et hebbe in questo mirabile ingegno el poeta, imperochè per exornare el suo poema, et per dimostrare quello che posson le influentie de' cieli finge che e gradi de' beati in vita etherna sieno distincti per varie spere de' cieli. Ma perchè questo non è secondo la religione christiana, però in questo luogho dichiara se medesimo che parla per figura acciò lo 'ngegno humano possa meglo intendere le chose divine. Il che acciochè non paia inconveniente seguita dicendo:</p></div3>
<div3><head>vv.  40-51</head>
<lg><l>Chosì parlar conviensi a vostro ingegno,</l>
<l>però che solo da sensato apprende</l>
<l>ciò che fa poscia d'intellecto degno.</l></lg>
<lg><l>Per questo la Scriptura condiscende</l>
<l>ad nostra facultate, et piedi et mano</l>
<l>attribuisce a Dio et altro intende;</l></lg>
<lg><l>Et sancta chiesa con aspecto humano</l>
<l>Gabriel et Michel vi rappresenta,</l>
<l>et l'altro che Tobia rifece sano.</l></lg>
<lg><l>Quel che Timeo dell'anime argomenta</l>
<l>non è simile a cciò che qui si vede</l>
<l>però che, chome dice, par che senta.</l></lg>
<lg><l>Dice che l'alma alla sua stella riede</l>
<l>credendo quella quindi esser decisa</l>
<l>quando natura per forma la chiede.</l>
</lg>
<p>[40-42] Non merita adunque riprensione el poeta si socto finctione che l'anime habitano diversi cieli intende altrimenti perchè è necessario allo ingegno humano per chose più materiali et più corporee dare a intendere le chose incorporee. Imperochè lo ingegno nostro non apprende se non dal sensato. Dice Aristotele: "nihil est in intellectu nisi prius fuerit in sensu". Adunque dal senso dove sono e particulari distincti <emph>per hic, et nunc</emph>, apprende lo intellecto et fagli universali. Dell'amicitia che conosce el senso di Cicerone in Actico prende lo 'ntellecto una chosa universale della quale ognuno che participa è amico. Adunque pose questi spiriti nel primo cielo, acciochè intendessimo che fussino nel minor grado di beatitudine.</p>
<p>[43-45] <emph>Per questo la scriptura sancta condescende</emph>: qui lascia el parlare divino et alto, et pigla el materiale et corporeo per adaptarsi con la facultà nostra; <emph>et attribuisce piedi et mano</emph>, il che non è in Dio, perchè non ha corpo, ma <emph>intende altro</emph>: imperochè pe' piedi intende la volontà, et per le mani l'opera et la potentia.</p>
<p>[46-48] Et similmente discrive chome huomini corporei questi tre angeli, et loro sono incorporei, perchè el senso nostro altrimenti non gli può comprendere: <emph>Gabriel</emph>, dell'ordine de' seraphyni, <emph>Michael</emph>, dell'ordine degli archangioli, Raphael venne al figluolo di Tobia quando gl'insegnò sanare el padre accecato dallo sterco della rondine. Dicono che Tobia della schiatta di Neptalim huomo iusto era in Ninive, et per amore di Dio era molto liberale inverso e poveri, et dormendo un giorno rovescio gli cadde dal nido delle rondine stercho el quale l'accecò. Onde consumato el patrimonio era necessario che Anna sua mogle lo nutrissi col tessere; questa chome è natura delle donne tucto dì gli rimproverava che era stato troppo liberale a' bisognosi. Adunque Idio che non abbandona e buoni gli messe in animo che mandasse el figluolo, el quale anchora lui era chiamato Tobia, in Rages ciptà di Media a un suo parente nominato Gabello. Costui era suo debitore di certa quantità. Tobia non vi sapea andare ma andò in piaza a intendere se alchuno havessi a fare quel viaggio per andare seco. Il perchè Raphael assumpto corpo humano se gl'offerse per compagno fingendo havere andare nel medesimo luogo; messonsi in camino et arrivati al fiume Tigri, un pesce venne a Tobia lavandosi lui e piedi. Preselo per comandamento dell'angelo, et sparollo serbandone el quore et el fiele, et el resto insalò per havere di che cibarsi in camino. Vennono in Rages dove era Raguel cugino del padre, havea Raguel una figluola chiamata Sarra. Questa havea già havuti septe mariti, ma tucti gli strangolava la prima nocte innanzi che consumasseno el matrimonio uno demonio chiamato Asmodeo. Questa prese per mogle Tobia, et col chuore del pesce arso in sulla bracie cacciò el demonio, hebbe in dota la metà delle substantie di Raguel, et riscossa la pecunia da Gabello, et con la mogle tornò al padre, et col fiele del pesce liberò el padre dalla cecità.</p>
<p>[49-51] <emph>Quel che Timeo</emph>: nel primo libro de' nostri dialogi <emph>De anima</emph>, habbiamo posto el discendimento dell'anima nel corpo secondo e platonici, e quali credettono che esse fussin create tucte a un tempo, et dipoi di tempo in tempo discendino ne' corpi con la doctrina di tucte le chose ma inmerse nella tenebrosa materia del corpo le dimentichino.</p></div3>
<div3><head>vv.  55-63</head>
<lg><l>Et forse sua sententia è d'altra guisa</l>
<l>che la voce non suona, et esser puote</l>
<l>con intention da non esser derisa.</l></lg>
<lg><l>S'egl'intende tornare a queste ruote</l>
<l>l'honor dell'influentia e 'l biasmo, forse</l>
<l>in alchun vero suo archo perchuote.</l></lg>
<lg><l>Questo principio male inteso torse</l>
<l>già tucto 'l mondo, sì che quasi Iove</l>
<l>Mercurio et Marte ad nominar trascorse.</l>
</lg>
<p>[55-60] Non afferma questo Danthe, ma dice che potrebbe essere che la opinione di Platone non è chosì chome suonano le parole; ma intende non che l'anima ritorni alle stelle, ma dinota che alle stelle s'attribuisca la influentia la quale inclina o alla virtù o al vitio, donde viene o honore o biasimo, benchè a tale inclinatione et per nostro libero arbitrio et per divina gratia la quale si dà a chi debitamente la chiede, si può resistere: "quasi sapiens dominabitur astris". Et se questa è sua opinione, non merita <emph>d'esser derisa</emph>, <emph>i.</emph> schernita chome falsa perchè <emph>l'archo suo perchuote in alchun vero</emph>, <emph>i.</emph> sua intentione si diriza in alchun vero.</p>
<p>[61-63] <emph>Questo principio</emph>, el quale Platone pone, che ogni anima ritorni alla stella dalla quale si partì, <emph>male inteso</emph>, perchè intesono secondo le parole et non secondo el senso che disopra habbiamo decto, <emph>torse</emph>, rimosse dalla vera via d'adorare uno Idio, <emph>quasi tucto el mondo</emph>, perchè dal popolo di Dio in fuori, tucte le genti per idolatria adoravon le stelle o Iove o Merchurio, o Marte, o altra stella.</p></div3>
<div3><head>vv.  64-69</head>
<lg><l>L'altra dubitation che ti conmuove</l>
<l>ha men veleno, però che sua malitia</l>
<l>non ti porria menare da me altrove.</l></lg>
<lg><l>Parere iniusta la nostra iustitia</l>
<l>negl'occhi de' mortali, è argomento</l>
<l>di fede et non d'heretica nequitia.</l></lg>
<lg><l>Ma perchè puote vostro accorgimento</l>
<l>ben penetrare a questa veritade,</l>
<l>chome disidri ti farò contento.</l>
</lg>
<p>Fu questo el primo dubio di Danthe el quale Beatrice, per la ragione già decta, nel rispondere fece ultimo; era el dubio, se 'l buono volere dura non può la forza factagli da altri diminuire el suo merito, conciò sia che la volontà nostra è quella che merita et demerita. Ma Piccarda, et Gostanza, durorono nella buona volontà di stare nella clausura. Adunque non dovea la violentia di quegli che per forza le ne cavorono, diminuire e meriti loro pe' quali se non fussino uscite di clausura salivano a più alto cielo. Onde seguita.</p>
<p>[64-66] <emph>L'altra dubitatione che ti conviene Ha men veleno</emph>: perchè non ti fa heretico el quale veleno uccide l'anima et rimuovela dalla fede la quale tiene la sancta theologia.</p>
<p>[67-69] Ma questo non è dubio che lo possi rimuovere da Beatrice, cioè dalla nostra fede. Imperochè dubitando che non sia giusta chosa questo che tiene la nostra fede, afferma le fede essere. Adunque questo dubio è <emph>argomento</emph>, <emph>i.</emph> dimostratione, <emph>di fede</emph>.</p></div3>
<div3><head>vv.  73-87</head>
<lg><l>Se violentia è quando que' che pate</l>
<l>niente conferisce a que' che sforza,</l>
<l>non for queste alme per esso scusate;</l></lg>
<lg><l>Che volontà se non vuol non s'ammorza,</l>
<l>ma fa chome natura face in focho</l>
<l>se mille volte violenza el forza.</l></lg>
<lg><l>Perchè s'ella si piega assai o pocho,</l>
<l>segue la forza, et così queste fero</l>
<l>potendo ritornare nel sancto loco.</l></lg>
<lg><l>Se fussi stato lor volere intero,</l>
<l>chome tenne Lorenzo in sulla grada</l>
<l>et fece Mutio alla sua man severo,</l></lg>
<lg><l>Chosì l'havria ripinte per la strada</l>
<l>ond'eran tracte, chome furon sciolte;</l>
<l>ma chosì salda vogla è troppo rada.</l></lg>
<lg><l>Et per queste parole, se ricolte</l>
<l>l'hai chome dei, è l'argomento casso</l>
<l>che t'haria facto noia anchor più volte.</l>
</lg>
<p>Era l'argomento di Danthe che se 'l buono voler dura, la violentia factagli non debba diminuire el merito. A questo rispondendo Beatrice divide la volontà in due spetie, absoluta, et respectiva. Absoluta volontà è quella che havendo una volta voluto el bene sempre lo vuole; verbigratia, Laurentio martyre volle star fermo nella fede christiana. Adunque benchè fussi arrostito in sulla graticola sempre volle quel medesimo non obstante la pena grande del fuocho che pativa. Et quando questa volontà è nella anima nostra, nessuna violentia ci può scemare el merito, ma più tosto ce lo accresce. L'altra spetie di volontà è chiamata respectiva, et questa vuole o el maggior bene o el minor male.</p>
<p>[73-75] Adunque <emph>Se violentia è quando colui che pate</emph>, <emph>idest</emph> patisce et è sforzato, <emph>niente conferisce</emph>, <emph>idest</emph> non inclina in alchuna parte la volontà a quel che sforza, il perchè Piccarda et Gostanza non sono scusate al tucto perchè non fu tal violentia che potesse prohibirle. Et potevono, poi che ne furono cavate, ritornarvi. Nè potevono essere sforzate al matrimonio contro a llor volontà.</p>
<p>[76-78] Et <emph>la volontà non si ammorza</emph>, <emph>idest</emph> non si spegne, <emph>se non vuole</emph>. Nè è supplicio alchuno sì aspro che ci possa strignere a volere se non vogliamo volere. Ma chome la natura del fuocho in epso fuocho non si torce per sè, et se per forza è torta, subito che la violentia cessa ritorna in alto.</p>
<p>[79-81] <emph>Perchè s'ella si piega assai o pocho Segue la forza</emph>: ogni volta che la volontà si piega alla violentia o assai o pocho, epsa seguita la violentia, et non si può dire absolutamente che sia contro a sua vogla; et chosì queste ferono.</p>
<p>[82-84] <emph>Se fussi stato</emph>: benchè esse di loro spontanea volontà più tosto havessino electo la religione che 'l matrimonio, nientedimeno la forza de' parenti in parte le svolse, et non stecton in fermo proposito chome o Lorenzo, o Mutio, nel quale se fussino state non sarebbe diminuito el merito loro, ma harebbono più tosto electo la morte che consentito al matrimonio. <emph>Lorenzo</emph>: nel dugento cinquanta cinque fu martirizato sotto Decio imperadore, el quale volea che gli manifestassi le pecunie di Sixto sommo pontefice, et più tosto volle morire con lieto et grandissimo animo sopportando molti martyri, che manifestare e thesori. <emph>Mutio</emph>: nel tempo che Porsena re di Chiusi havea assediato Roma, C. Mutio nobile giovane impetro la licentia dal senato andò nel campo de' nimici con fermo proposito o di morire o d'uccidere el re; ma hebbe invidia la fortuna a sì alta impresa. Trovò adunque el magnanimo giovane el re insieme col suo cancellieri in pari habito et vestito, et uccise el canciellieri credendo uccidere el re, et preso confessò l'errore insieme et el suo proposito, dipoi volto alla dextra sua diliberò punirla dello errore, et in sul fuocho quivi parato per sacrificare l'ardeva; obstupì Porsena di tanta excellentia d'animo et perdonogli. Ma Mutio per più sbigottirlo gli dixe, che trecento giovani haveano congiurato venire ad uno ad uno per ucciderlo. Costui fu dipoi decto Scevola, <emph>idest</emph> "sine vola", cioè senza palma, perchè nel fuocho havea arso la palma della mano. Se adunque fussino state con ferma volontà poi che furono rapite del monasterio, ogni volta che havessino havuto occasione si sarebbono fuggite da' parenti, et ritornate al monasterio.</p>
<p>[85-87] <emph>ma chosì salda vogla è troppo rada</emph>: quasi dicha che Idio hebbe conpassione considerato la nostra fragilità, imperochè eleggiere di sua volontà el bene et seguitarlo insino che non venga la violentia è cosa angelicha et rara tra gl'huomini, ma credere alla violentia nelle cose le quali benchè non habbino tanto merito, nientedimeno sono concedute dalla chiesa, è chosa humana.</p></div3>
<div3><head>vv.  91-105</head>
<lg><l>Ma hora ti s'attraversa un altro passo</l>
<l>dinanzi agl'occhi, tal che per te stesso</l>
<l>non esciresti, pria saresti lasso.</l></lg>
<lg><l>Io t'ho per certo nella mente messo</l>
<l>ch'alma beata non può mai mentire,</l>
<l>però che sempre ha 'l primo vero appresso;</l></lg>
<lg><l>Et poi potesti di Piccarda udire</l>
<l>che l'affection del vel Gostanza tenne,</l>
<l>sì ch'ella par qui meco contradire.</l></lg>
<lg><l>Spesse fiate già, frate, adivenne</l>
<l>che per fuggir periglo contro a grato</l>
<l>si fè di quel che far non si convienne;</l></lg>
<lg><l>Chome Alcmeon, che di ciò pregato</l>
<l>dal padre suo, la propria madre spense,</l>
<l>per non perder pietà si fè spietato.</l>
</lg>
<p>Havea Beatrice dimostro a Danthe, che <emph>anima beata non può mentire</emph>, et Piccarda havea dimostro che <emph>Gostanza tenne</emph> sempre <emph>l'affection</emph> del monachato, et lei ha dimostro di no, et due contrarii non possono esser veri. Adunque pare che una di queste due beate anime dica el falso.</p>
<p>[91-93] <emph>Ma hora ti s'attraversa</emph>, s'oppone a te, <emph>un altro passo</emph>, un'altra quistione dubbiosa.</p>
<p>[94-96] <emph>alma beata non può mentire</emph>: et pone la ragione, <emph>perchè ha sempre appresso</emph> di sè <emph>el primo vero</emph>, cioè Iddio, el quale è somma verità.</p>
<p>[97-99] <emph>Et poi potesti udire da Piccarda Che Gostanza ritenne</emph> sempre <emph>l'affectione del velo</emph>, cioè la volontà dello stato monacile, il che si dinota pel velo, et questa è contraria sententia alla mia che dixi disopra, che se havessi ritenuta in sè tale affectione lei sarebbe ritornata al monasterio.</p>
<p>[100-102] <emph>Spesse fiate</emph>: ha posto el dubbio, hora innanzi che l'absolva premette una sententia per la quale afferma che spesso per fuggire quello che non voglian facciamo quello che non voglamo. Dice adunque che spesso interviene che l'huomo spesso <emph>contro a</emph> suo <emph>grato</emph>, <emph>idest</emph> contro a quello che gli sarebbe grato, <emph>per fuggire</emph> alchuno <emph>pericolo</emph>, <emph>fa quello che non si conviene</emph> benchè naturalmente sia contro a sua vogla.</p>
<p>[103-105] Et pone l'exemplo d'Alcmeone, el quale uccise la madre non per odio o perchè non l'amassi, ma per vendicare la morte del padre, et così <emph>per non perder pietà</emph> inverso del padre, et diventò, benchè mal volentieri, spietato contro alla madre. Amphierao augure et indivino previde che se andava a Thebe con Adrasto in aiuto di Pollynice vi sarebbe morto. Il perchè si nascose per non essere sforzato andarvi; nè era chi lo sapessi se non Eryphile. Questa da principio non volea insegnare, ma dipoi essendogli offerto da Pollynice la collana della mogle facta da Vulcano, vincta da avaritia lo 'nsegnò. Nè fu ingannato da' suoi augurii Amphyerao; ma giunto a Thebe nel primo scontro di lancia fu col carro et co' cavagli inghiottito dalla terra, il perchè Alcmeone suo figluolo in vendecta del padre uccise la madre. Fu Amphyerao secondo Homero figluolo d'Oideo, et fugli dedicato un tempio nel luogho dove la terra lo 'nghiottì. Secondo Plinio fu unventore dell'ignispica, <emph>i.</emph> di quella parte d'indivinatione che si fa col fuocho.</p></div3>
<div3><head>vv.  106-117</head>
<lg><l>A questo punto voglo che tu pense</l>
<l>che la forz'al voler si mischia, et fanno</l>
<l>sì che schusar non si posson l'offense.</l></lg>
<lg><l>Vogla absoluta non consente el danno,</l>
<l>ma consentiv'in tanto quanto teme,</l>
<l>se si ritra', cadere in più affanno.</l></lg>
<lg><l>Però quando Piccarda questi spreme</l>
<l>della vogla absoluta intende, et io</l>
<l>dell'altra, sì che 'l ver diciamo insieme".</l></lg>
<lg><l>Cotal fu l'ondeggiare del sancto rio</l>
<l>ch'uscì del fonte ond'ogni vero deriva;</l>
<l>tal pose in pace un e altro disio.</l>
</lg>
<p>[106-111] Absolve el dubio ponendo tale distinctione; due sono le spetie della voluntà: absoluta, respectiva. L'absoluta non può volere el male. La respectiva vuole el minor male per fuggire el maggiore. Ma spesso s'inganna l'huomo nel discernere et giudicare parendogli minore male quello che è maggiore.</p>
<p>[112-117] Il perchè Piccarda di volontà absoluta volle et elesse la vita virginale, ma parendogli maggiore male la morte, che lasciare tal vita, con volontà respectiva elesse el matrimonio. Per la qual cosa quando Gostanza afferma havere voluto la vita monacile più tosto che 'l matrimonio, intende della volontà absoluta. Ma quando Beatrice dice che non volle, intende della volontà respectiva. Similmente quando diciamo che Alcmeone volle uccidere Eripyle intendiamo della volontà respectiva, per che examinato esser male uccidere la madre, et male non vendicare el padre, giudichò, benchè falsamente, esser men male uccidere quella che non vendicare Amphierao, et fu la sua volontà nel matricidio non absoluta ma respectiva.</p></div3>
<div3><head>vv.  118-132</head>
<lg><l>"O amanza del primo amante, o diva</l>
<l>- dix'io appresso - el cui parlar m'inonda</l>
<l>et scalda sì, che più et più m'aviva,</l></lg>
<lg><l>Non è l'affection mia sì profonda</l>
<l>che basti a render voi gratia per gratia,</l>
<l>ma que' che vede et puote a cciò risponda.</l></lg>
<lg><l>Io veggio ben che giamai non si satia</l>
<l>nostro 'ntellecto, se 'l ver non lo illustra</l>
<l>di fuor dal quale nessun vero si spatia.</l></lg>
<lg><l>Posasi in esso, chome fiera in lustra,</l>
<l>tosto ch'è giunto; esso giugner pollo,</l>
<l>se non ciaschun disio l'avrebbe <emph>frustra</emph>.</l></lg>
<lg><l>Nasce per quello, a guisa di rampollo,</l>
<l>appiè del vero el dubbio, et è natura</l>
<l>ch'al sommo pinge noi di collo in collo.</l>
</lg>
<p>[118-120] Ringratia Beatrice la quale essendo la sacra theologia è la divina sapientia. Onde optimamente la chiama <emph>amanza del primo amante</emph>, <emph>idest</emph> di Dio, el quale è primo amore chome in più propio luogho dimosterremo; <emph>o diva</emph>: o dea, perchè la divinità è potentia, sapientia, amore, et è diva perchè ci fa divini; <emph>appresso</emph> al quale <emph>il chui parlare mi monda</emph>: il cui parlare, <emph>idest</emph> el parlare della quale, mi monda appresso di Dio, imperò che sola la sapientia è quella che ci togle la ignorantia la quale è radice d'ogni vitio; <emph>et scalda</emph>: <emph>idest</emph> m'incende et fami vivo nel seraphyco amore.</p>
<p>[121-123] <emph>Non è l'affectione</emph>: scusasi che la sua affectione inverso di lei non può essere sì profonda che possi corrispondere alla sua inverso di lui; <emph>gratia per gratia</emph>, cioè amore per amore; <emph>ma que' che vede et puote acciò risponda</emph>: et questo è Iddio, el quale perchè <emph>vede</emph>, <emph>idest</emph> conosce che chosa sia sapientia, l'ama, et perchè <emph>può</emph> quanto vuole l'ama quanto vuole et vuole quanto può.</p>
<p>[124-126] <emph>Io veggio</emph>: quasi dica: tu m'hai aperti gl'ochi in forma che io conosco apertamente <emph>che 'l nostro intellecto non si satia</emph>, et non s'acquiesce mai, perchè chosì sacia la verità lo 'ntellecto, chome e cibi satiano el corpo. Non si satia adunque <emph>se non lo illustra</emph>, <emph>idest</emph> illumina, quel <emph>vero di fuori dal quale nessun vero si spatia</emph>: et questo è Iddio, el quale chome lui medesimo dice, è via verità et vita, et è in modo vero che fuor di lui non si spatia et distende alchun vero.</p>
<p>[127-129] <emph>Posasi in esso chome fiera illustra</emph>: "lustrum" in latina lingua significa la tana delle fiere. Adunque chome la fiera si posa dentro alla sua tana, et niente altro desidera, chosì lo intellecto nostro arrivato a Dio si posa quivi nè più avanti desidera; <emph>et giugner pollo</emph>: quasi dica nè è da Dio che l'huomo non possi arrivare a questo vero. Imperochè la natura in vano ci arebbe dato tale cupidità. Et chome dice lo Aquinate nel libro suo <emph>Contra gentiles</emph>, l'ultima et somma felicità dell'huomo consiste in contemplare Idio.</p>
<p>[130-132] <emph>Nasce per quello</emph>: l'huomo perchè la natura ha desiderato di trovare el vero va investigando con la sua raciocinatione, et discorso, et in tale discorso spesso surgono varii dubii dove pensiamo quale di molte ragioni verisimili che ci ochorgono nella mente sia la verità, et tali dubi sono chome rampolli e quali nascono appiè dell'albero; <emph>et è natura</emph>: cioè chosa naturale nell'huomo, la quale lo pigne al sommo della verità da uno vero già trovato a uno altro, chome l'huomo di colle in colle sale alla somma altezza et giogo del monte.</p></div3>
<div3><head>vv.  133-142</head>
<lg><l>Questo m'invita, questo m'assicura</l>
<l>con riverentia, donna, a domandarvi</l>
<l>d'un'altra verità che m'è obscura.</l></lg>
<lg><l>Io vo' saper se l'huom può satisfarvi,</l>
<l>a' voti manchi, sì con altri beni,</l>
<l>ch'alla vostra statera non sien parvi".</l></lg>
<lg><l>Beatrice mi guardò con gl'occhi pieni</l>
<l>di faville d'amor con sì divini,</l>
<l>che vinta mia virtù diede le reni,</l></lg>
<lg><l>Et quasi me perdei con gl'occhi chini.</l>
</lg>
<p>[133-135] <emph>Questo m'invita</emph>: quasi dica: non ardirei domandarvi se non vedessi che el desiderio del sapere è naturale, et le chose institute dalla natura, <emph>idest</emph> da Dio, non debbono essere dinegate. Adunque mi pare lecito <emph>domandarvi</emph>, ma <emph>con riverentia</emph>, di quello di che ho dubbio, et admonisce che nessuna arrogantia o impudentia, ma somma veneratione dobbiamo usare in domandare e più docti di noi.</p>
<p>[136-138] <emph>Io vo' sapere</emph>: el dubbio è se havendo Gostanza et Piccarda facto voto di religione, et poi roptolo <emph>con altri beni</emph> equivalenti a quello, si può satisfare in forma che alla divina stadera quegli sieno pari; et finalmente domanda de' voti in genere.</p>
<p>[139-142] <emph>Beatrice mi guardò</emph>: tucto questo significa che gl'alti intellecti di theologia quando ci vengono alla mente c'infiammono d'uno ismisurato amore, et sono sì divini che lo intellecto nostro vi si perde, chome fanno gl'occhi in troppa luce.
</p></div3></div2>
<div2><head>V</head>
<argument><p>CANTO QUINTO DELLA TERTIA CANTICA DI DANTHE</p></argument>
<div3><head>vv.  1-15</head>
<lg><l>"S'io ti fiameggio nel caldo d'amore</l>
<l>di là dal mondo che 'n terra si vede</l>
<l>sì che de gl'occhi tuoi vinco 'l valore,</l></lg>
<lg><l>Non ti maraviglare, che ciò procede</l>
<l>da perfecto veder, che chome apprende</l>
<l>chosì nel bene appresso muove 'l piede.</l></lg>
<lg><l>Io veggio bene sì chome già risplende</l>
<l>nello 'ntellecto tuo l'etherna luce,</l>
<l>che vi sta sola et sempre amore accende;</l></lg>
<lg><l>Et s'altra chosa vostro amor seduce,</l>
<l>non è se non di quella alchun vestigio</l>
<l>mal conosciuto, che quivi traluce.</l></lg>
<lg><l>Tu vuo' sapere se con altro servigio,</l>
<l>per voto manco, si può render tanto</l>
<l>che l'anima si curi da letigio".</l></lg>
<lg><l>Sì cominciò Beatrice questo canto,</l>
<l>et sì chom'hom che suo parlar non speza,</l>
<l>continuò chosì 'l processo sancto.</l>
</lg>
<p>Contiene questo quinto canto la risposta che fa Beatrice, se el voto mancho per altri beni si può ristorare, et conchiude chome vedrai. Dipoi narra chome dal primo cielo della luna salirono al secondo di Mercurio.</p>
<p>[1-6] In questi primi versi parla Beatrice dicendo <emph>Non ti maraviglare se io ti fiameggio</emph>, <emph>idest</emph> se io sono più splendente <emph>nel caldo d'amore Di là dal mondo che 'n terra si vede</emph>, cioè più che non ti fiameggiono nel mondo, cioè in quella parte del mondo el quale è in terra; mondo in lingua latina significa tucto l'universo, <emph>idest</emph> e cieli con tucti gl'elementi. El quale e Greci dicono "cosmos". La sententia è: non ti maraviglare se io t'infiammo più hora che se' in cielo, <emph>idest</emph> che se' elevato alla speculation delle chose divine chome huomo celeste et colle virtù dell'animo già purgato, che io non facevo quando eri in terra, <emph>idest</emph> quando seguivi più el senso licterale, et non potevi anchora agiugnere a gl'alti sensi allegorici e quali ti posson molto più infiammare che quegli. Imperochè essendo l'amore niente altro che desiderio di bellezza, quanto e sensi allegorici sono più begli che e morali, tanto con maggiore amore ci muovono et dilectano. Non ti maraviglare adunque che io ti paia più lucente, perchè questo interviene, perchè tu vedi meglo che prima. Et invero lo 'ntellecto nostro quanto più s'allontana dalla cogitatione delle chose terreni, tanto più diventa lucido et più comprende le chose celeste, et quanto più <emph>apprende</emph> tanto più <emph>muove el piè</emph>, <emph>idest</emph> l'affectione, a conseguirlo. Onde Augustino dixe: "accedendo enim ad Deum illuminatur ignorantia et corroboratur infirmitas data tibi intelligentia qua vident et caritate qua serviunt".</p>
<p>[7-9] <emph>Io veggio</emph>: dimostra a che proposito ha decto la sententia disopra, che è perchè vede già tanto elevato, che la luce divina risplende in lui più che l'usato. Imperochè chome un metallo quanto più si fa riforbito et terso, tanto più riluce a' razzi del sole, chosì lo 'ntellecto nostro quanto più alto si può elevare, per esser più mondo dalla contagione delle chose terrene più risplende in lui la divina luce, la quale quanto più cresce in noi tanto maggiore amore ci accende di conseguirla, perchè nostro amore non si extende se non al bene et al vero; et se amiamo cosa nè buona nè vera è perchè c'inganna et parci vera et buona, benchè non sia.</p>
<p>[10-12] Onde seguita <emph>Et s'altra chosa vostro amore seduce</emph>: nexuna altra chosa è amata dall'huomo se non el vero e 'l bene. Et se alchuna volta amiamo quello che non è nè vero nè bene è perchè quella chosa ci <emph>seduce</emph>, <emph>idest</emph> inganna, et dimostrasi buona et vera et è captiva et falsa. Adunque noi l'amiamo credendo che sia buona, perchè vi vediamo <emph>tralucere alchun vestigio</emph> et segno di bene <emph>mal conosciuto</emph> da noi perchè crediamo quello che non è.</p>
<p>[13-15] <emph>Tu vuoi sapere</emph>: quasi dica: el dubio tuo è se l'huomo havendo facto un voto et poi non lo ha observato, lui possa <emph>con altro servigio</emph>, et altro bene o digiuni, o orationi, o elimosine, <emph>rendere tanto</emph> in cambio del voto manco che quella cosa liberi <emph>l'anima dal litigio</emph>, <emph>idest</emph> dal iudicio di Dio dove habbiamo a llitigare; <emph>voto</emph> è obligatione della volontà nostra libera, facta con promessione a Dio intorno ed alchuna chosa da Dio. Cercasi adunque se tale obligatione si può annullare poi che è facto, et rispondesi che no, però che questo è sacrificio che si rende a Dio et già è acceptato da Dio. Il perchè non si può rompere, nè satisfare con altra chosa, conciò sia che nessuna chosa è di tanta dignità quanto el libero arbitrio della nostra volontà. Ma al vero voto bisogna che chi fa el voto si possa obligare. Onde la donna et el servo perchè sono in potestà d'altri. <emph>Preterea</emph> perchè voto è obligatione d'alchuno bene facta a Dio con diliberatione, però dice Isidoro: "in malis promissis scinde fidem et in turpi voto muta decretum et quod incaute novisti non facias; et impia est promissio que scelere adimpletur". Et l'Aquinate divide dicendo che alchune chose sono che sempre riescono bene chome l'opere virtuose. Alchune al contrario chome le chose contrarie, et queste non vengono nel voto. Alchune sono di sua natura buone. Ma alchuna volta hanno tristo fine; et tali et sì facti voti non si debono observare.</p></div3>
<div3><head>vv.  19-33</head>
<lg><l>Lo maggior dono che Dio per sua largheza</l>
<l>fesse creando, et alla sua bontate</l>
<l>più conformato, et quel ch'e' più adpreza,</l></lg>
<lg><l>Fu della volontà la libertate;</l>
<l>di che le creature intelligenti</l>
<l>et tucte et sole et sono et fur dotate.</l></lg>
<lg><l>Hor ti parrà, se tu quinci argomenti,</l>
<l>l'alto valor del voto, se è sì facto</l>
<l>che Dio consenta quando tu consenti;</l></lg>
<lg><l>Che nel fermar tra Dio et l'huomo el pacto,</l>
<l>victima fassi di questo thesoro,</l>
<l>tal quale io dicho, et fassi col suo acto.</l></lg>
<lg><l>Dunque che render puossi per ristoro?</l>
<l>Se credi bene usare quel che hai offerto,</l>
<l>di mal tollecto vuoi far buon lavoro.</l>
</lg>
<p>[19-24] Ordina el texto: <emph>la libertà della volontà</emph>, <emph>idest</emph> el libero arbitrio, fu <emph>el maggior dono che Idio per sua largheza</emph> et liberalità facessi, quando creò le chose, et fu el più conforme <emph>alla sua bonitate</emph>. Et nessuna chosa è che lui più aprezi; <emph>di che tucte le creature intelligenti</emph>: dette Idio el libero arbitrio non a tucte le creature, ma agli intelligenti che sono l'angelo et l'huomo, et da principio fu data equalmente, hora è disequale perchè nell'angelo è confermata et non può più peccare, conciosia che tucti quegli che dopo la ruina di Lucifero restorono innocenti sieno stati confermati in gratia. Tre chose dice del libero arbitrio: primo che è maggior dono che Idio habbi dato; secondo che è più conforme alla sua bonità; terzo che più lo stima. El primo si dimostra perchè el libero arbitrio presuppone ragione et volontà. Imperochè alla ragione sta l'arbitrare, et fare discorso di quello che è da volere o no. Alla volontà sta el volere et per tanto si dice libero; et per queste due chose siamo facti ad imagine et similitudine di Dio; et presupponsi anchora la memoria. Imperochè sanza quella non potrebbe fare alchuna opera, nè la ragione nè la volontà, nè arbitrare, le quali tre chose Iddio ha date solamente all'angelo et all'huomo, et per queste ci appressiamo più a Dio che l'altre creature. Adunque sono le maggiori, et tucte tre sono nella libertà dell'arbitrio, el quale è radicalmente et causalmente nella ragione et formalmente et essentialmente nella volontà. È conforme alla bonità, imperochè noi per quello possiamo salvarci. Appreza più questo perchè è el maggiore che gli possa fare l'huomo.</p>
<p>[25-27] <emph>Hor ti parrà se tu quinci argomenti L'alto valor</emph>: conchiude chosì hora havendo dimostro el gran dono che è el libero arbitrio: <emph>se tu argomenti di quinci</emph>, cioè da questa ragion, <emph>ti parrà</emph>, cioè ti si manifesterà, <emph>l'alto valore del voto</emph>, imperò che se 'l maggior dono che habbi facto Idio all'huomo è la volontà libera, et l'huomo nel voto l'obliga a Dio, seguita che gl'obliga la maggiore chosa che lui habbia, con questo che 'l voto sia di qualità che Dio l'accepti quando tu lo fai, però che Idio non accepta el voto facto non rectamente.</p>
<p>[28-30] Et seguita che <emph>nel fermare el pacto tra Dio et l'huomo</emph>, cioè nel fare el voto, tu fai <emph>victima</emph>, <emph>idest</emph> sacrifitio, <emph>di questo thesoro</emph>, el quale è <emph>tale</emph>, <emph>idest</emph> sì grande, <emph>quale</emph> t'ho decto, perochè tu offeri a Dio la tua libera volontà, imperochè essa è quella che s'obliga con la promessione.</p>
<p>[31-33] <emph>Dunque</emph>: conchiude che chi rompe el voto non può dare ristoro sofficiente, et certo che se lla libera volontà è el maggiore dono che possiamo fare a Dio, toltogli quello non possiamo in quello scambio dargli chosa equivalente. Et soggiugne che in nessun modo tu <emph>creda bene usare</emph>, <emph>idest</emph> iustamente convertire in tuo uso, quello che già tu hai offerto a Dio. Imperò che questo è chome se tu credessi <emph>far buon lavoro</emph>, <emph>i.</emph> buona opera, <emph>di mal tolletto</emph>, cioè di cosa male acquistata.</p></div3>
<div3><head>vv.  34-42</head>
<lg><l>Tu se' homai del maggior puncto certo;</l>
<l>ma perchè sancta chiesa in ciò dispensa</l>
<l>che par contro al dover ch'io t'ho scoperto,</l></lg>
<lg><l>Convienti anchora un po' sedere ad mensa,</l>
<l>però che 'l cibo rigido hai preso</l>
<l>richiede anchora aiuto a sua dispensa.</l></lg>
<lg><l>Apri la mente a quel ch'io ti paleso</l>
<l>et fermalv'entro; che non fa scientia</l>
<l>sanza lo ritener havere inteso.</l>
</lg>
<p>Havea dichiarato che al voto ropto non si può dare ristoro conveniente. Hora veggendo che la chiesa spesso dispensa e voti potrebbe credere alchuno che quello che ha decto Beatrice sia falso, o veramente contro a dovere si faccia tal dispensa. Il perchè admonisce el poeta che aspecti questa dichiaratione et parla per translatione appellando questa ragion ch'è stata decta da llei disopra <emph>cibo</emph>, perchè la mente si pasce della doctrina, chome el corpo de' cibi corporali, et chiamalo <emph>rigido</emph>, quasi cibo duro a smaltire, et però ha bisogno d'aiuto. Et admoniscelo che <emph>apra</emph> et volga <emph>la mente a quello</emph>, che essa dirà, <emph>et fermiv'el dentro</emph>, cioè lo ritenga, perchè <emph>non fa scientia havere inteso</emph> una chosa <emph>senza ritenerla</emph>, chome verbigratia se io havessi inteso ciò che dicono e philosophi nella philosophia morale, et non l'havessi ritenuto, io non harei tale scientia.</p></div3>
<div3><head>vv.  43-54</head>
<lg><l>Due chose si convengono alla essenza</l>
<l>di questo sacrifitio: l'una è quella</l>
<l>di che si fa, l'altra è la convenenza.</l></lg>
<lg><l>Quest'ultima giamai non si cancella</l>
<l>se non servata, et dintorno di lei</l>
<l>sì preciso disopra si favella;</l></lg>
<lg><l>Però necessità fu agl'Hebrei</l>
<l>pur l'offerir, per ben che alchuna oferta</l>
<l>si permutassi, chome saper dei.</l></lg>
<lg><l>L'altra, che per materia t'è aperta,</l>
<l>puote bene esser tal, che non si falla</l>
<l>se con altra materia si converta.</l>
</lg>
<p>[43-45] Perchè veggiamo che la chiesa dispensa e voti, però Beatrice vuol dimostrare in che modo si può dispensare. Adunque dimostra che <emph>due cose</emph> sono nel voto, la materia che si promette, chome el digiuno, denari, beni inmobili, et simili, et questa è la materia del voto, <emph>l'altra è la convenenza</emph>, <emph>idest</emph> la conventione et el pacto che tu fai con Dio, et questa è la forma che dà l'esser alla chosa.</p>
<p>[46-48] Di queste due l'<emph>ultima</emph>, <emph>idest</emph> la forma, non si può dispensare; nè mai n'è absoluto chi fa el voto se non lo observa, et però dice <emph>non si cancella</emph>, perchè chi fa voto si fa debitore et obliga la volontà che era libera, et el debitore non è cancellato se non paga, et di questa forma parlò Beatrice disopra sì precisamente senza alchuna exceptione che non si potea dispensare.</p>
<p>[49-51] <emph>Però necessità fu agl'Hebrei</emph>: pruova per exemplo che la forma non si può mutare. Imperochè gl'Hebrei havendo facto voto di sacrificare, fu necessità che sempre sacrificassino; ma bene poterono mutare la materia del sacrificio, et per questo in alchun tempo sacrificorono animali, in alchun biade, in alchun denari.</p>
<p>[52-54] <emph>L'altra</emph>: chome ha dimostro che la forma non si può mutare, chosì hora dimostra che la materia si può mutare, chome dichiara l'exemplo degli Hebrei. Et però dice che <emph>la materia può esser tale che non ci falla, se si converte</emph> et permuta <emph>con una altra materia</emph>, chome se havessimo promesso dare per Dio la prima figlatura degl'armenti nostri, può dispensare el papa che diamo l'equivalente in pecunia. Ma se haremo promesso la castità et l'obedientia in clausura, che si potrà dare equivalente a questo?</p></div3>
<div3><head>vv.  55-72</head>
<lg><l>Ma non trasmuti carcho alla sua spalla</l>
<l>per suo arbitrio alchun, sanza la volta;</l>
<l>et della chiave biancha et della gialla</l></lg>
<lg><l>Et ogni permutanza credi stolta</l>
<l>se lla chosa dimessa in la sorpressa</l>
<l>chome quattro nel sei non è ricolta.</l></lg>
<lg><l>Però qualunque chosa tanto pesa</l>
<l>per suo valor che traggia ogni bilancia,</l>
<l>satisfar non si può con altra spesa.</l></lg>
<lg><l>Non prendino e mortali el voto a cciancia;</l>
<l>siate fedeli, et a cciò far non bieci,</l>
<l>chome fu Iepte alla sua prima mancia,</l></lg>
<lg><l>Cui più si convenia a dir "Mal feci"</l>
<l>che, servando, far peggio, et chosì stolto</l>
<l>ritrovar puoi el gran duca de' Greci,</l></lg>
<lg><l>Onde pianse Ephigenia el suo bel volto,</l>
<l>et fe' pianger di sè e folli e savi</l>
<l>ch'udir parlar di così facto colto.</l>
</lg>
<p>[55-57] Ha dimostro che el papa può permutare e voti quanto alla materia, hora admonisce prima che nessuno presumma per se medesimo fare permutatione di voti sanza la volontà <emph>della chiave biancha et della gialla</emph>, <emph>idest</emph> sanza licentia di sacerdote che possa absolvere; delle chiavi dicemo nel nono canto della seconda cantica.</p>
<p>[58-60] <emph>Et ogni permutanza</emph>: ogni permutatione di voto è stolta se 'l voto facto non è minore che quello in che si permuta; onde dice <emph>se la cosa dimessa</emph>, <emph>idest</emph> el voto lasciato, <emph>non è ricolta</emph>, cioè contenuta, <emph>nella sorpresa</emph>, in quella che è presa in luogho del voto, <emph>come el quattro nel sei</emph>.</p>
<p>[64-72] <emph>come fu Iepte</emph>: costui fu figluol di Galaad, ma nato d'adulterio; et da' figluoli legittimi di Galaad fu cacciato di casa, et andossene nella terra Tob. Era huomo fortissimo, et per questo essendo molto oppresso el popol d'Isdrael da' figliuoli d'Ammon, e suoi ciptadini lo feciono principe in quella guerra; et lui fece voto che se tornava vincitore offerrebbe a Dio in olocausto el primo che di casa sua gli venissi incontro. Vinse e nimici, et occupò venti ciptà d'Ammon. Et torno in Maspha sua, a caso gli venne incontro la sua unica figluola col tympano et col coro. Dolfe assai al padre sì misero scontro, et la figluola intendendo el voto paterno, confortò el padre che lo observasse a Dio quanto gl'havea promesso, ma a llei concedessi spatio di due mesi innanzi che la sacrificassi, acciochè potessi vagando pe' monti insieme colle sue compagne piangere la sua virginità; et in questo modo passati e dua mesi torna la misera verginella al padre et fu sacrificata. Da questo nacque consuetudine nel populo d'Isdrael che in ciaschuno anno si ragunino insieme le vergini, et quattro giorni piangino la figluola di Iephte galaadite. Fu stolto adunque costui, et era men male non havere observato el voto che havere uccisa la figluola. Nè è molto dissimile el caso d'Agamennone primo duca appresso de' Greci, e quali con mille navi armate nel porto d'Aulide, et niente altro aspectavono che 'l vento prospero che gli conducessi a Troia, la quale volevono assediare per ricuperare Helena rapita da Paride. Agamennone adunque cupido di navicare intendendo dallo oracolo che harebbe prospero vento se Diana irata, perchè in caccia havea Agamennone ucciso una cervia a llei consecrata, fusse placata col sangue d'Ephigenia sua figluola, aconsentì che epsa fussi sacrificata; ma Diana mossa a gran commiseratione della innocente fanciulla la fè rapire et portare nella regione taurica, et quivi custodire insino che Horeste suo fratello la riducessi in patria. Questi voti adunque non si debbono fare; nè fatti observare, imperochè Idio perchè è padre di misericordia et di clementia ha in hodio ogni crudeltà; <emph>di sì facto colto</emph>: di sì crudele sacrifitio, perchè e Latini dicono "cultum Dei" ogni honore et sacrifitio che si fa a Dio.</p></div3>
<div3><head>vv.  73-84</head>
<lg><l>Siate, christiani, a muovervi più gravi;</l>
<l>non siate chome penna a ogni vento,</l>
<l>et non crediate che ogni acqua vi lavi.</l></lg>
<lg><l>Havete el vecchio e 'l nuovo testamento,</l>
<l>e 'l pastor della chiesa che vi guida;</l>
<l>questo vi basti al vostro salvamento.</l></lg>
<lg><l>Se mala cupidigia altro vi grida,</l>
<l>huomini siate, et non pecore matte,</l>
<l>sì che 'l Iudeo di voi tra voi non rida.</l></lg>
<lg><l>Non fate chome agnel che lascia el lacte</l>
<l>della sua madre semplice et lascivo;</l>
<l>seco medesmo a suo piacer combatte".</l>
</lg>
<p>[73-78] Admonisce che non siamo sì leggieri a fare e voti et credere che fia facile absolversene. Et se alchuno dicessi che non si sapessi reggiere, dimostra che noi habbiamo la doctrina del testamento nuovo et vechio, et el pastore, cioè l'ordine sacerdotale el quale ci dichiara questa doctrina, et questo è assai al salvamento nostro.</p>
<p>[79-81] Et se alchuno dicessi <emph>la cupidigia</emph>, cioè l'appetito et la sensualità, <emph>ci grida altro</emph>, cioè ci tira a seguire e piaceri mondani et lasciare l'opere virtuose, risponde che noi siamo <emph>huomini et non pecore</emph>, <emph>i.</emph> habbiamo non solamente el senso chome hanno le pecore, ma anchora habbiamo la ragione et lo intellecto che non è dato a alchuno altro animale, et con questo possiamo vincere l'appetito et la sensualità. Il perchè non ha scusa chi si lascia vincere allo appetito. Seguitate adunque e precepti del pastore et della sancta chiesa, in forma che el Iudeo, cioè tucti e Iudei e quali vivon tra noi, non si ridano della vostra stultitia.</p>
<p>[82-84] <emph>Non fate chome gl'agnegli</emph>, e quali per volontà di scherzare et lascivire <emph>lasciano el lacte</emph>. Chosì gli stolti per gli piaceri temporali et momentanei, lasciano la salute loro.</p></div3>
<div3><head>vv.  85-99</head>
<lg><l>Chosì Beatrice a me chom'io scrivo;</l>
<l>poi si rivolse tucta disiante</l>
<l>ad quella parte ove 'l mondo è più vivo.</l></lg>
<lg><l>Lo suo piacere et trasmutar sembiante</l>
<l>puoser silentio al mio cupido ingegno,</l>
<l>che già nuove quistioni havea davante.</l></lg>
<lg><l>Et sì chome saecta che nel segno</l>
<l>percuote pria che sia la corda quieta,</l>
<l>chosì corremmo nel secondo regno.</l></lg>
<lg><l>Quivi la donna mia vidi sì lieta,</l>
<l>chome nel lume di quel ciel si mise,</l>
<l>che più lucente se ne fè 'l pianeta.</l></lg>
<lg><l>Et se lla stella si cambiò et rise,</l>
<l>qual mi fec'io che pur da mia natura</l>
<l>trasmutabile son per tucte guise!</l>
</lg>
<p>[85-87] <emph>Chosì Beatrice</emph>: perchè pone el poeta l'ascenso al secondo cielo, nel quale è Mercurio, non ci sia incognito che questo pianeta ha due domicilii nel zodiaco, cemini, et vergine, è pianeta temperato et nocturno, et hora masculino et hora feminino. Et facilmente si converte alla natura del pianeto col quale si congiugne, et co' buoni buono, et co' mali malo, et co' mediocri mediocre diventa. Et per tale natura nella parte superiore del circulo mescola sua qualità con Venere, et nella inferiore col sole. Secondo Ptolomeo produce gl'huomini studiosi et eloquenti. Il perchè da' poeti è decto idio di sapientia et d'eloquentia; chiamanlo e Greci Hermes, et apresso di loro "hermineuin" significa interpretare, perchè la eloquentia è interprete de' concepti degl'animi nostri. Voglono che lui sia nuntio degli dii per due cagioni; prima perchè è pianeta velocissimo, onde è dipinto co' calzari alati, la seconda perchè come el nuntio et messaggiero niente riferisce da sè, ma expone quanto da altri è stato conmessogli, così Mercurio produce gl'effecti non secondo sua influentia, ma secondo quella del pianeta a chui è congiunto; maximamente dispone et habilita gl'huomini alla arithmetica, et al computo de' numeri. Il perchè è decto idio de' mercatanti. Finalmente bene collocato induce aperti oracoli, et manifesta indivinatione; induce somma eloquentia la quale ha tanta eloquentia in persuadere et dixuadere, in commuovere et aquietare gl'animi nostri che conduce l'huomo a qualunque cosa gli piace. Il perchè gli danno in mano la verga, ma inviluppata in due serpi, a dinotare che l'ornato delle parole non è sufficiente e fare vera eloquentia se non v'è aggiunta somma prudentia la quale è significata pel serpente. Onde: "estote prudentes sicut serpentes". Induce adunque eloquentia et suavità di pronuntiare. Induce doctrina, memoria di storie, astrologia, acume d'ingegno, credulità, belleza, cupidità d'imperio, speculatione di cose obscure. Ma se è in mal luogo induce furti, fraude, bugie, testimonanza falsa, versutia et callidità. È rade volte fuori de' razi del sole, et per questo rade volte si vede, et per essere a questo assuefacto non teme la combustione tanto quanto gl'altri pianeti. Et per questo fingono che porti in capo el cappello; nè mai si discosta dal sole più che trenta gradi, che sono lo spatio d'un segno. Fa el corso suo in trecento trentocto giorni, et non sta in uno segno più che giorni ventocto et hore sei. Secondo che riferisce Alfragano el più basso della spera di Mercurio, è più presso alla terra dugento octo miglaia di migla et cinquecento quarantadue migla. Et el più alto cinquecento quarandue miglaia di migla et septecento cinquanta migla. Hora perchè Merchurio dà grande influentia alla vita activa, però in questo cielo dimostra el poeta che si rappresentino e principi illustri e quali ne' governi han dimostro excellenti virtù; <emph>Beatrice</emph> dixe <emph>a me chosì chom'i' scrivo, Poi si rivolse tutta</emph> <emph>disiante</emph>, <emph>idest</emph> piena di desiderio, et vuole significare che decte le parole Beatrice si rivolse verso oriente con sommo desiderio di salire al secondo cielo di Mercurio; et per questo accenna, che la speculatione delle cose divine, per la quale montiamo su di cielo in cielo debba essere con sommo desiderio, et fervore; et chiama l'oriente la <emph>parte ove el mondo è più vivo</emph>, o perchè ogni lume nasce di quivi, et ogni revolutione, perchè le influentie celesti posson più nelle parte orientali.</p>
<p>[91-93] <emph>Et sì chome saecta</emph>: et seguita che nato in Beatrice el desiderio di salire al secondo cielo, loro vi montorono sì presto chome corre quella saecta che dà prima nel segno che <emph>lla corda</emph> che lla pinse <emph>sia quieta</emph> et ferma. La corda si è la volontà la quale pigne lo 'ntellecto et fallo salire. Et la saecta si è lo 'ngegno el quale prima arriva al fine che la volontà sia quieta.</p>
<p>[94-96] Et giunti a quel cielo Beatrice fu sì lieta in quel lume, che el pianeta ne diventò più lucente. Finge el poeta che Beatrice quanto più sale più diventa lieta, perchè l'animo ripieno di doctrina quanto più alte chose contempla, tanto maggior gaudio pigla; <emph>et più lucente se ne fè 'l pianeta</emph>: Mercurio influisce doctrina et eloquentia, et quanto più tale influentia fa gl'huomini docti, tanto più luce el pianeta, <emph>idest</emph> tanto più è manifesta sua natura, o voglamo dire che Beatrice, cioè la christiana theologia, fa risplender Mercurio, perchè in nessuna altra religione appare più sua influentia che nella nostra. Et secondo gl'astrologi nella christiana religione ha gran parte, perchè nella natività del nostro redemptore, infrangibile et inmobile pietra sopra la quale è hedificata la christiana chiesa, Mercurio si trovò ne' gemini suo dimicilio, et nella nona casa che è casa di religione et di fede, pel cui influxo e nostri doctori hanno et di profondità di sapientia, et d'ornato d'eloquentia, vincto tucti gli scriptori d'ogni altra religione. Et <emph>maxime</emph> vale Mercurio in quel luogo nella profonda scientia data per metaphora, et se alchuno dicessi essere impia stultitia porre influentia nella natività di Christo, rispondo che non dubito punto che el creatore dell'universo non aspecta aiuto dalle sue creature, et son certo che tucti e pianeti et stelle et cieli pendono da llui et da llui hanno ciò che di virtù è in epsi; ma credo che piacesse a chi può tucto et per la virtù del quale ogni chosa può quanto può, che la sua vera religione havessi favor da sè non solamente inmediate, ma anchora in qualche parte pel mezo delle sue seconde cause; la quale opinione non voglo che più si distenda che permetta la fede captolica; alla quale sempre mi sottometto. Questa cagione adunque forse fu quella che indusse el poeta a scrivere Beatrice facessi risplendere el cielo di Mercurio.</p>
<p>[97-99] <emph>Et se la stella si cambiò et rise</emph>: se la stella inmutabile et incorruptibile si cambiò et rise et rilucette, però che diciamo ridere una cosa quando riluce et risplende, quanto più mi dovevo cambiare io el quale perchè sono huomo <emph>sono di natura transmutabile per tucte guise</emph>, <emph>idest</emph> per tucti e modi, perchè non solamente el corpo è mutabile ma anchora l'animo per varie perturbationi.</p></div3>
<div3><head>vv.  100-123</head>
<lg><l>Chome 'n peschiera ch'è tranquilla et pura</l>
<l>traggono e pesci a cciò che vien difori</l>
<l>per modo che lo stimi lor pastura,</l></lg>
<lg><l>Chosì vid'io più di mille splendori</l>
<l>trarsi inver noi, et in ciaschun s'udia:</l>
<l>"Ecco chi crescerà li nostr'amori".</l></lg>
<lg><l>Et sì chome ciaschuno ad noi venia</l>
<l>vedeasi l'ombra piena di letitia</l>
<l>nel suo chiaro fulgor che da llei uscia.</l></lg>
<lg><l>Pensa lectore se quel che qui s'initia</l>
<l>non procedessi, chome tu havresti</l>
<l>di più sapere angosciosa caritia;</l></lg>
<lg><l>Per te vedrai homai chome da questi</l>
<l>m'era 'n disio d'udir lor conditioni,</l>
<l>sì chome agl'occhi mi fur manifesti.</l></lg>
<lg><l>"O bene nato a chui veder gli throni</l>
<l>del triompho ethernal concede gratia</l>
<l>prima che la militia s'abbandoni,</l></lg>
<lg><l>Del lume che per tutto 'l ciel si spatia</l>
<l>noi siamo accesi, et però se disii</l>
<l>da noi chiarirti, a tuo voler ti satia".</l></lg>
<lg><l>Chosì da un di quegli spirti pii</l>
<l>decto mi fu, et da Beatrice: "Dì, dì</l>
<l>sicuramente, et credi chome a dii".</l>
</lg>
<p>[100-102] Optima comparatione et molto conveniente, ma sì chiara che non gli fa mestiere expositione.</p>
<p>[109-111] Se vuoi tu lectore intendere quanto io desideravo intendere da quegli spiriti di loro stato, considera se io non seguitassi testè nel dire <emph>quello che s'initia</emph>, cioè si principia, quanto sarebbe el tuo desiderio che io dicessi, et così intenderai el mio.</p>
<p>[115-117] <emph>O ben nato</emph>: queste son le parole d'una di quelle anime. Dice adunque: <emph>O</emph> tu Dante <emph>ben nato</emph>, cioè nato con felice puncto al quale Iddio <emph>concede gratia di veder el triompho ethernale</emph>, cioè la beatitudine, la quale possano acquistar gl'huomini dapoi che Ihesu Christo con la sua passione triomphò del nostro adversario, <emph>prima che la militia s'abbandoni</emph>: l'huomo in questa vita è nella chiesa militante nella quale chi combatte francamente colla carne et col diavolo, et quegli vince, poi nell'altra vita triompha di tal victoria, et chiamasi chiesa triomphante. Ma Danthe finge havere questa gratia sopra tucti gl'altri che anchora vivono, et in vita militante potè veder la gloria etherna la quale non veggon se non quegli che dopo la morte sono in vita triomphante.</p>
<p>[118-120] <emph>Del lume che per</emph>: dimostra quanta carità sia nelle anime beate le quali vivono del lume di Dio che è somma carità, conciosia che sanza e prieghi del poeta si profferano a dirgli ciò che vuol sapere, et acciochè lui intenda che esse possono dire dimostra questo spirito che epse sanno perchè sono illuminate <emph>dal lume che si spatia</emph>, cioè si distende, <emph>per tucto el cielo</emph>, et questo è el lume di Dio;</p>
<p>[121-123] chosì liberalmente gl'offerse lo spirito, et Beatrice volgendosi a Danthe dixe <emph>dì dì Sicuramente</emph>, cioè domanda sanza sospecto, et per questo intende el poeta che la sancta theologia ci conforta che c'ingegnamo apparere non dagli spiriti maligni, ne' quali sono fraude, insidie, malitie, et deceptioni, ma da' buoni e quali et per carità voglono, et per essere illuminati sanno dire el vero, et però subgiugne <emph>credi loro chome a dii</emph>.</p></div3>
<div3><head>vv.  124-132</head>
<lg><l>"Io veggio bene sì chome tu t'annidi</l>
<l>nel primo lume, che da gl'occhi traggi,</l>
<l>perch'e' corruscan sì chome tu ridi;</l></lg>
<lg><l>Ma non so chi tu se', nè perchè aggi,</l>
<l>anima degna, il grado della spera</l>
<l>che si vela e mortali cogl'altrui raggi".</l></lg>
<lg><l>Questo dis'io diricto alla lumera</l>
<l>che pria m'havea parlato, ond'ella fessi</l>
<l>lucente più assai da quel ch'ell'era.</l>
</lg>
<p>[124-126] Havea lo spirito promesso a Danthe liberalmente l'opera sua, et Beatrice confortava che lui domandasse. Il perchè parla hora Danthe et dice: <emph>Io veggio bene chome t'annidi</emph>, <emph>idest</emph> chome tu ti collochi et fermi, <emph>nel primo lume</emph>, che è Idio, quasi dica: io so che tu mi puoi dire perchè specchiandoti tu sempre nel lume di Dio, tu puoi veder quivi tucte le chose. Et veggho anchora che tu lo <emph>traggi</emph>, <emph>idest</emph> tiri, <emph>da gl'occhi</emph> tuoi, quasi dica: gl'occhi ricevono el lume di Dio, et illuminano te, et intendi gl'occhi per lo intellecto.</p>
<p>[127-129] <emph>Ma o anima degna io non so chi tu ti sia nè perchè</emph> tu ti habbia <emph>el grado della spera</emph> di Mercurio, el quale <emph>co' raggi</emph> del sole <emph>si vela</emph> et chuopre <emph>a' mortali</emph>. Et perchè si veli dimostramo disopra.</p>
<p>[130-132] <emph>Questo dix'io</emph>, Danthe, <emph>dricto alla lumera</emph>, <emph>idest</emph> volto alla luce di quello spirito.</p></div3>
<div3><head>vv.  133-139</head>
<lg><l>Sì chome 'l sole che si cela egli stessi</l>
<l>per troppa luce, quando 'l caldo ha rose</l>
<l>le temperanze de' vapori spessi</l></lg>
<lg><l>Per più letitia sì mi si nascose</l>
<l>dentro al suo raggio la figura sancta,</l>
<l>et chosì chiusa chiusa mi rispose</l></lg>
<lg><l>Nel modo che 'l sequente canto canta.</l>
</lg>
<p>[133-139] Comperatione accomodatissima della luce di Iustiniano a quella del sole. Spesso interviene che 'l sole surgendo al nostro hemisperio excita et tira in alto molti vapori e quali l'aombrano et abacinano, et in forma gli tolgono del suo splendore, che l'aspecto humano lo può sofferire. Ma po' che lui ha rosi tali vapori et consumati, et nessuno obstaculo rimane tra e suoi razi, et la nostra vista, non può più sostenere tanta gran luce. Chosì la molta letitia che apparve nella faccia di Iustiniano fece che non lo poteva più guardare. Iustiniano figluolo della sorella di Iustino imperadore successe a Iustino nell'anno del Signore dxxii. Et nell'anno del mondo .cinque mila dc xxii. Huomo iusto et el quale tucte le leggi antiche Romane sparte per molti volumi con maravigloso ordine compose, et in brevità riduxe; regnò anni trentocto. Et per Bellisario huomo in disciplina militare excellentissimo spense e Vandali in Africa, vinse in Dalmatia e Gothi, et prese Salona. Mandò ad liberare Italia Belisario el quale prese Napoli; et a Ravenna prese Vutigide re de' Gothi et la mogle et molti baroni. <emph>Preterea</emph> fu difesa l'anno sequente Firenze da' duci di Iustiniano la quale era assediata da' Gothi. Mandò anchora Iustiniano Iohanni suo prefecto in Africa et vinse e Mauri. Et finalmente mandò Narsete in Italia, el quale vinse prima Totyla dapoi Theia re de' Gothi, et presegli et uccisegli. Finalmente negli extremi della vita sua perdè lo 'ntellecto et divenne stolido et stupido et <emph>tandem</emph> morì.
</p></div3></div2>
<div2><head>VI</head>
<argument><p>CANTO SEXTO DELLA TERTIA CANTICA DI DANTHE</p></argument>
<div3><head>vv.  1-6</head>
<lg><l>"Poscia che Gostantino l'aquila volse</l>
<l>contro al corso del cielo, che la seguio</l>
<l>drieto all'anticho che Lavina tolse,</l></lg>
<lg><l>Cento et cent'anni et più l'uccel di Dio</l>
<l>nell'extremo d'Europa si ritenne,</l>
<l>vicino a' monti da' quai prima uscio;</l></lg>
<lg><l>Et sotto l'ombra delle sacre penne</l>
<l>governò 'l mondo lì di mano in mano</l>
<l>et, sì cangiando, in su la mia pervenne.</l>
</lg>
<p>Mirabile artificio del poeta el quale conoscendo la materia difficile et sottile, et nella quale si possa affannare lo 'ngegno del lectore, la varia in questo sexto canto interponendo quasi tucte le romane historie. Et in forma che non pare che si parta dalla proposita materia. Havea adunque già parlato con Iustiniano imperadore benchè anchora non lo conoscessi, et domandatolo chi era et qual fussi la condictione degli spiriti di quel cielo.</p>
<p>[1-3] Hora gli risponde Iustiniano, et prima che dica chome fu imperadore, discrive la translatione dello imperio facta per Costantino da Roma a Constantinopoli, <emph>Poscia che Costantino volse l'aquila</emph>, cioè lo 'mperio romano le cui insegne sono l'aquila, <emph>contro al corso del cielo</emph>: imperochè el cielo fa el corso da oriente a ponente, et Constantino andando da Italia in Tracia andava da occidente in oriente. Adunque andava contro al corso del cielo, el qual corso prima la seguitò <emph>drieto all'antico</emph>, Enea, <emph>che tolse Lavina</emph>, imperochè quando Enea venne di Troia in Italia con l'aquila, perchè veniva dal levante a ponente el corso del cielo lo seguitava, possiamo anchora dire che l'aquila che venne da Troia in Italia, venne secondo el corso del cielo perchè venne con gran felicità, et stabilì lo 'mperio romano. Ma quando andò d'Italia in Tracia, andò contro al corso del cielo, perchè dipoi sempre declinò lo 'mperio. Dell'aquila habbiamo decto et di Costantino. Habbiamo decto similemente d'Enea.</p>
<p>[4-6] <emph>Cento et cent'anni et più l'uccel di Dio</emph>: cominciò lo 'mperio di Constantino l'anno della nostra salute trecentesimo nono, et lo 'mperio di Iustiniano, nell'anno quingentesimo vigesimo tertio, furono adunque anni dugento quattordici. L'aquila perchè è consecrata a Giove, è decta <emph>uccel di Dio</emph>, la quale <emph>si ritenne nell'extremo dell'Europa</emph>, cioè in Constantinopoli, dove Constantino traslatò lo 'mperio, la quale città è nella extrema parte dell'Europa, la quale è divisa dall'Asia dal fiume Tanai; <emph>vicina a' monti</emph> di Troia, donde Enea la condusse in Italia. Imperochè Troya non è lontana da Constantinopoli più che migla cento trentocto in aria. Ma secondo le carthe de' nostri tempi è distante migla cento cinquanta. Adunque essendo l'imperio in Constantinopoli, l'aquile romane erono vicine a' monti donde erono uscite seguitando Enea in Italia. Et dixe <emph>a' monti</emph> et non ad Ilion città di Troia per alludere alla natura dell'aquile che habitano e monti.</p></div3>
<div3><head>vv.  10-21</head>
<lg><l>Cesare fui et son Iustiniano,</l>
<l>che per voler del primo amor ch'io sento</l>
<l>d'entra le leggi trassi 'l troppo e 'l vano.</l></lg>
<lg><l>Et pria ch'io ad opra fussi attento</l>
<l>una natura in Christo esser, non piùe,</l>
<l>credea, et di tal fede ero contento.</l></lg>
<lg><l>Ma 'l benedetto Agabito, che fue</l>
<l>sommo pastore, alla fede sincera</l>
<l>m'addirizzò colle parole sue.</l></lg>
<lg><l>Io gli credetti; et ciò che sua fede era</l>
<l>vegg'i' ora chiaro, sì chome tu vedi</l>
<l>c'ogni contradictione è falsa et vera.</l>
</lg>
<p>[10-12] A dimostrare chi era, fu mestiere porre la persona publica et la privata, prima adunque la publica la quale non era in lui allora, ma fu mentre vixe, et però dixe <emph>Io fui Cesare</emph>, cioè imperadore, la qual dignità finisce nella morte; <emph>et son Iustiniano</emph>, perchè la morte sepera l'anima dal corpo ma nientedimeno rimane quella medesima anima che è el vero huomo. Iustiniano fu figluolo della sorella di Iustino imperadore et a llui successe.</p>
<p>[13-15] <emph>Et pria ch'io all'opra fussi attento, Una natura</emph>: era in questi tempi Theodato re de' Gothi nel regno romano et sentendo che Iustiniano gl'era inimico, mandò Agabito papa a placarlo, intese Agabito che Iustiniano era nella heresia di quegli che stimavon che Christo fusse stato puro huomo et non Idio. Il perchè molto acremente contro a llui disputando finalmente lo riduxe alla vera catholica fede. Et pocho dipoi morì Agabito, et allui successe Vigilio.</p>
<p>[19-21] <emph>ciò che 'n sua fede</emph>: è verissimo che la fede, sì excellente virtù, non habita el cielo, imperochè subito che lo spirito entra in cielo, lui si certifica di quello el quale prima teneva per fede; <emph>ogni contradictione è falsa et vera</emph>: questo è certo che in ogni contradictione una parte è vera, et una falsa. Adunque se dirò "Arno passa per Firenze", et "Arno non passa per Firenze", questa è contradictione, et una è vera, che Arno passi per Firenze, l'altra è falsa, che Arno non passi per Firenze.</p></div3>
<div3><head>vv.  22-33</head>
<lg><l>Tosto che colla chiesa mossi e piedi</l>
<l>a Dio per gratia piacque di spirarmi</l>
<l>l'alto lavoro, et tucto a llui mi diedi;</l></lg>
<lg><l>Et al mio Bellisario comendai l'armi</l>
<l>cui la dextra del cielo fu sì congiunta</l>
<l>che segno fu ch'i' potessi posarmi.</l></lg>
<lg><l>Hor qui alla quistion prima s'appunta</l>
<l>la mia risposta, ma la condictione</l>
<l>mi stringe a seguitare alchuna giunta</l></lg>
<lg><l>Perchè tu veggi con quanta ragione</l>
<l>si muove contr'al sacro sancto segno</l>
<l>et chi 'l s'appropria et chi a llui s'oppone.</l>
</lg>
<p>[22-24] Non parea credibile che tanta opera quanta fu la compositione de' volumi delle leggi havessi potuto fare Iustiniano sanza el divino aiuto, nè mai meritava lui che o pagano, o heretico, havesse tale aiuto. Adunque ben dice che <emph>a Dio piacque di spirarmi</emph> tale <emph>lavoro</emph>, <emph>idest</emph> d'infondere in me volontà di prendere tal faccenda, et piacquegli subito che io <emph>mossi e piè con la chiesa</emph>, <emph>idest</emph> facto vero christiano seguitai la fede catholica, <emph>et tucto mi diedi a llui</emph>, cioè a decto lavoro di correggere le leggi, <emph>idest</emph> postposta ogn'altra cura, vacai a questa opera.</p>
<p>[25-27] Et perchè lo imperio non si può difendere sanza la disciplina militare, comandai et conmissi tal cura a chi non solamente era exercitato in quella, ma anchora havia congiunto seco <emph>la dextra</emph>, <emph>i.</emph> el favore del cielo. Et questo pare che fussi segno che Idio volessi che io mi posassi dalle cure active et militari acciò che potessi con più otio vacare alla correctione delle leggi.</p>
<p>[28-30] <emph>Hor qui alla quistion</emph>: la sententia è <emph>la mia risposta alla tua prima questione</emph>, et domanda, <emph>s'appunta qui</emph>, cioè fa qui punto et non seguita, perchè la condictione delle chose che io ho decte, <emph>maxime</emph> dell'aquila, mi stringe a uscire alquanto di proposito, et <emph>seguitare alchuna</emph> chosa che sia <emph>giunta</emph> alla tua domanda, cioè sia oltra a quello che tu domandasti.</p>
<p>[31-33] Et insomma vuole el poeta porre qui sotto brevità, quello che distesamente tracta nella sua <emph>Monarchia</emph>, nella quale s'ingegna provare che tucti di ragione dobbiamo nelle chose temporali ubbidire allo imperio; et però dice acciochè <emph>tu veggi</emph> et intenda <emph>con quanta ragione</emph>, per hironia, cioè con quanta iniustitia, <emph>si muove contro al sacro sancto segno</emph> dell'aquila, cioè contro allo imperio sacrosancto; <emph>et chi 'l s'appropria</emph>: cholui che s'appropria decto segno, cioè vuole usurparsi qualche parte dello imperio; <emph>et chi a llui s'oppone</emph>: et chi non ubidisce e gli va contro, fa contro a Dio.</p></div3>
<div3><head>vv.  34-42</head>
<lg><l>Vedi quanta virtù l'ha facto degno</l>
<l>di riverentia, et cominciò da l'hora</l>
<l>che Pallante morì per dargli el regno.</l></lg>
<lg><l>Tu sai che fece in Alba sua dimora</l>
<l>per trecent'anni et oltra, infino al fine</l>
<l>che tre a tre pugnar per lui anchora.</l></lg>
<lg><l>Tu sai che dal male delle Sabine</l>
<l>al dolor di Lucretia in septe regi</l>
<l>vincendo intorno le genti vicine.</l>
</lg>
<p>Volendo provare che iniustamente si togle l'ubidientia a questo segno, usa questo argomento. Quel segno è degno d'ubidientia, el quale molti secoli con molte et varie virtù, ha acquistato grande imperio. Ma l'aquila ha facto questo, adunque merita la reverentia et l'ubbidientia, et che l'habi facto si pruova con le historie le quali brievemente pone.</p>
<p>[34-36] Et havendo narrato chome venne da Troia portato da Enea, seguita a dimostrare la grandissima victoria che Enea in Italia hebbe contro a lLatino et Turno quando Pallante fu morto. Dopo la distructione di Troia venne Enea in Italia, et prima si collegò con Latino re, el quale gli sposò Lavina sua figluola. Il che fu molto molesto ad Amata madre della fanciulla, la quale desiderava che fussi mogle di Turno re de' Rutili. Et operò in forma che Latino fu constrecto insieme con Turno muovere guerra; nella quale Enea hebbe favore da' Toschani, et da Evandro re di Pallanteo, città dove poi fu Roma. Questa guerra hebbe varii eventi, et nella prima battagla fece Enea dopo la tornata di Toscana, vi fu ucciso da Turno Pallante figluolo d'Evandro; ma finalmente ucciso Turno da Enea, fu la victoria de' Troiani, et lo 'mperio de' Latini pervenne ad Enea, el quale affogò nel fiume Numico, et fu riferito nel numero degli dii, et a llui succedette Aschanio el quale in Troia havea generato di Creusa. Costui lasciando el regno a Lavina sua matrigna, pose nuova città, la qual chiamò Alba lunga. "Alba" dall'augurio della troia alba et di trenta porcellini albi, <emph>idest</emph> bianchi; et "lunga" dalla città, cioè dalla forma della città, la quale distese in longitudine in sul giogo del monte. In questa regnorono quattordici re, Ascanio, Silvio, Enea, Latino, Alba, Ati, Capis, Capeto, Tiberino, Agrippa, Romulo, Aventino, Proca, et Amulio. Costui per rimanere solo nel regno cacciò Numitore suo fratello, el quale havea una sola figlola, et quella fece Amulio vergine vestale, acciochè del fratello non rimanesse seme. Ma gravida di Marte partorì Romulo et Remo. Questi cacciorono Amulio del regno, et riduxonvi Numitore avolo materno, et di poi posono Roma. Alla quale fu riserbato lo imperio di buona parte del mondo. Fu hedificata Roma negl'anni del mondo quattromila quattrocento cinquantaquattro, nella octava olympiade. Et Alba fu hedificata da Ascanio negl'anni del mondo quattromila trenta o circa, et fu disfacta da Tullio Hostilio tertio re de' Romani el quale succedette a Numa Pompilio negl'anni del mondo quattromilacinquecentotrentasei.</p>
<p>[37-39] Nella medesima guerra si convenne el popolo Romano collo Albano che di tutto lo exercito s'eleggiessino tre per parte, et quel populo si sottomettesse chome a vincitore all'altro populo, e cui tre restassin vincitori. Era in que' tempi da' Romani tre Horatii giovani frategli nati a un portato, et dagli Albani similmente tre Curiatii; a questi adunque dette la sorte del combattere per tutti gl'altri; et nel processo della battagla furono uccisi due Horatii, et e tre Curiatii rimasono feriti; era el restato Horatio privato d'ogni altro aiuto, ma sanza ferita alchuna. Il perchè diliberò di compensare alla sua solitudine la seperatione de' tre Curiatii, et finxe fuggire; seguitavanlo e Curiatii, ma con dispari velocità perchè feriti disparimente, e 'l più robusto era innanzi a chi per più grave ferita meno poteva correre. Quando adunque vide Oratio con assai intervallo seperati, si rivolse al primo, et quello innanzi che 'l secondo arrivassi uccise; uccise finalmente el secondo innanzi che el terzo gli potesse porgere aiuto; nè fu nell'ultimo molta repugnantia perchè le puncte mortali prima ricevute gl'avevono tolto ogni forza. In questo modo furono feriti gl'Albani; in questo modo tornò Horatio honorato di vettoria, ma privato de' frategli, nè trovò a Roma anchora placata sua fortuna. Havea costui una sorella già prima sposata a uno de gl'uccisi Curiatii, la quale vedendo tralle spogle del fratello la sanguinosa veste del marito, la quale lei gl'havea texuta, non potè contenere le lachrime nella morte del marito. Crucciossene Horatio, nè gli parve cosa conveniente che epsa preponesse el dolore privato alla publica letitia, et irato quella uccise. Di tale sororicidio fu damnato dal re, ma con riserbo che si potesse appellare al populo, et dal populo fu absoluto.</p>
<p>[40-42] <emph>Et sai che fè del male delle Sabini</emph>: have' già Romolo non solamente hedificato Roma, ma quell'havea facto ben popolosa pel concorso di molta gioventù, ma perchè tutti e vicini popoli si sdegnavano inparentarsi con tali huomini, perchè in gran parte erono stati caciati dalla propria patria, per varii excessi, et in Roma non eron femine, diliberò el re conseguitare con fraude quello che non potea impetrare per gratia, et ordinò sacrifitii et giochi con grandissimo et ornatissimo apparato. Concorsono a tale celebrità e Sabini, vicini a Roma, et con le mogle et co' figluoli volentieri vennono et senza sospecto. Ma Romolo quando vidde tucta la turba la quale molto attendeva a' giuochi, decte l'ordinato cenno a' suoi, e quali con subito et improviso tumulto rapirono tante delle vergine sabine che ciaschuno hebbe la sua. Non poterono sopportare tanta contumeliosa ingiuria e Sabini. Tornarono a casa et ordinato robusto exercito con tanto empito vennono che entrorono in Roma; fu la battagla atrocissima et molto da ogni parte perirono. Ma in lor apparve prudentia et francheza d'animo più che muliebre, et pietà degna d'etherna memoria, imperochè le rapite Sabine di comune consiglo senza timore di morte si chacciorono nel mezo delle due combattenti schiere et con molte lachrime et stracciati chapegli, et hora a' padri, et hora a' mariti volgendosi, "Noi, noi - dicevano - siamo cagione di tanto male, et in noi volgete ogni vostra discordia, et furore". Potè tanto el miserabile acto delle fanciulle, et la somma pietà che in ogni parte dimostravono, che feciono cessare la battagla, et diposto ogni hodio non solamente divennono amici, ma di due città divennono una. Imperochè e Sabini lasciando Cures loro città habitoron Roma con questa condictione che Roma non mutassi nome, ma tutti e cittadini così Romani chome Sabini da Cures fussin chiamati Quirites; <emph>al dolor di Lucretia</emph>: di costei narramo nel primo canto della prima cantica; <emph>septe regi</emph>: dectono optimo fondamento al romano imperio e primi re. Imperochè Romulo huomo molto bellicoso fece el popolo intrepido contro a ogni pericolo. Numa Pompilio secondo re induxe pace et religione. Tullio Hostilio tertio re huomo di grande animo et di non minore ingegno fu quasi primo auctore d'ogni disciplina et ordine militare. Ancho Martio quarto re et nato d'una sorella di Numa cinxe la città di mura. Nè fu a piccolo ornamento Tarquino Prisco. Et Servio Tullio el quale prima ordinassi el censo et le impositioni con le quali e militi havessin soldo publico. Tarquino Superbo dette cagione che la città si riducessi a libertà. Adunque fu el popul romano sotto Romulo audace, sobto Numa religioso, sobto Hostilio armato, sobto Ancho sicuro, sobto Prisco ornato, sobto Servio premiato, sobto Superbo liberato; regnorono e re in Roma anni .CC.XLIIII.</p></div3>
<div3><head>vv.  43-48</head>
<lg><l>Sai quel che fè portato dagli egregi</l>
<l>Romani contro a Brenno et contr'a Pyrrho,</l>
<l>et contra agl'altri principi et collegi;</l></lg>
<lg><l>Onde Torquato et Quintio, che dal cyrrho</l>
<l>neglecto fu nomato, et Deci et Fabi</l>
<l>hebber la fama che volentier mirro.</l></lg>
<lg><l>Egl'atterrò l'orgoglo degl'Arabi</l>
<l>che dirieto ad Hanibale passaro</l>
<l>l'alpestre rocche poi di che tu labi.</l></lg>
<lg><l>Sott'esso giovinetti triumpharo</l>
<l>Scipione et Pompeo, et a quel colle</l>
<l>sotto 'l qual tu nascesti parve amaro.</l>
</lg>
<p>[43-45] Non è mestieri, dice Iustiniano, ch'io ti narri le chose egregie di questo segno, perchè tu sai quel che fece, quasi dica: quante victorie hebbe <emph>portato dagl'egregii Romani</emph>; <emph>contro a Brenno</emph>: costui fu duca de' Galli Senoni e quali passati in Italia, occuporono ciò ch'è tra gl'Alpi et el Po. Dipoi vennono in Toschana et assediorono Chiusi, hoggi quasi desolata, et sobto la iurisdictione sanese, ma in quegli tempi un de' capi di Toscana. Quivi offesi da' Romani volsono ogni furore contro a lloro. Ruppongli al fiume Allea, et preson Roma excepto el Capitolio, el quale sei mesi assediorono; et finalmente oppressi e Romani dalla fame pactoviron pagare mille libbre d'oro et loro si partissino. Ma Camillo, del quale sarebbe lunga historia riferire, facto dictatore benchè absente, et exule, raccolse le reliquie del ropto exercito, assaltò e Galli et tucti gl'uccise; <emph>contra a Pyrrho</emph>: costui fu re degli Epyrothi dell'anticha schiatta d'Acchille, et parente d'Alexandro magno, huomo excellente per molta humanità, et liberalità. Ma cupido d'imperio, et per questo troppo inquieto, et in disciplina militare non inferiore ad Alexandro. Et al quale è data la palma in collocare e castri. Venne in Italia contro a' Romani sobto spetie di difendere e Tarentini; et fu el primo che conducesse in Italia elephanti. Combattè spesse volte contro a' Romani ma con varia fortuna, hora vincitore et hora vincto, <emph>maxime</emph> per l'opera di Curio et di Fabritio, e quali di lui triomphorono. Volle far pace co' Romani con giuste condictioni, ma potè tanto l'auctorità d'Appio ciecho che non consentì mai el senato dargli pace se prima non si tornava con l'exercito a casa; durò la guerra quattro anni, ma senza perfidia o crudeltà; nè più cercorono vincere con l'arme che con magnanimità. Vollono e Romani ricomperare gran numero di prigioni che lui haveva presi in battagla, et Pyrrho gli rendè sanza prezo affermando che non era venuto per fare mercatantia d'huomini, ma per tentare a chi di loro la fortuna volessi dare lo 'mperio; nè furono in questo benifio vincti e Romani, imperochè offerendo el medico di Pyrrho che se volessino lo avelenerebbe, di subito gli manifestorono la fraude et l'auctore di quella dimostrando quanto fussi alieno dal popolo romano lo 'nganno. Donò adunque e prigioni Pyrrho a' Romani, et e Romani donoron la vita a Pyrrho; partissi <emph>tandem</emph> d'Italia, et dopo non molto tempo essendo per forza entrato nella città d'Argos, fu nell'ardore della battagla ucciso da una femina con uno embrice che in capo gli gittò dalle finestre; <emph>et contro agl'altri principi et collegi</emph>: <emph>idest</emph> contro a varie natione et popoli. De' quali iudico esser meglo tacere che pocho dire, considerato che apena con proprio volume gl'innumeri triumphi potremo riferire e quali da' varii duci romani di diverse parti del mondo in diversi tempi con illustre victorie riportorono.</p>
<p>[46-48] <emph>Onde Torquato</emph>: fu excellentissima la famigla de' Mallii a Roma, et ornata di molte victorie acquistate alla sua patria. Ma egregio exemplo è quello di Tito Mallio, el quale benchè el padre molto aspramente lo tractassi et tenesselo in villa vietandogli la città, nientedimeno lo liberò dal pericolo del tribuno della plebe el quale tentava col testimonio di Mallio, el quale giudicava che gli fussi inimico, torgli la fama et la patria. Questo medesimo fu el primo in questa famigla nominato Torquato, da tale &lt;a&gt;zione: era nello exercito de' Galli huomini nel primo assalto sempre feroce uno di gran corpo et di non piccolo animo el quale del continuo con vilipensione de' Romani stimandogli timidi et vili s'offeriva prompto a combattere a corpo a corpo con qualunque acceptassi la battagla. Non sofferse tale ingiuria Mallio, ma venne incontro al gallo et con forza et arte lo vinse, uccise et spoglollo d'una collana la quale e Latini chiamono "torques", et di quella in segno di victoria se ornò. Il perchè di poi da tale torque fu denominato Torquato. Questo medesimo quanto fu piatoso inverso el padre, tanto fu severo contro al figluolo, el quale perchè contro allo imperio suo nella guerra de' Latini molto pericolosamente havea combattuto, chiamò dinanzi al suo tribunale, et nel conspecto dello exercito comandò a litore che prima lo battesse colle verghe, et dipoi con l'accetta gli frangessi el capo et uccidessilo; <emph>et Quintio che dal cyrrho</emph>: Quintio fu dinominato Cincinnato, il che in lingua nostra potremo dire rabbaruffato, cincinno, et pyrrho in latino significa capello torto, et questo alchuna volta dà ornamento quando o con ferro o con altro instrumento con molta arte si compongano e capegli et fannosi inanellati et ricciuti. Onde Persio: "ten cyrrhatorum centum durata fuisse"; et Iovenale: "altior hic quare cincinnus"; alchuna volta son torti e capegli in capo quando non gli pectiniamo, onde rimangano aviluppati. Et allhora el cincinno e 'l cyrrho non dà ornamento ma el contrario, et per questo Curiatio huomo di dura vita perchè teneva e capegli neglecti et inculti et senza pectine fu chiamato Cincinnato; onde el Petrarcha: "et Cincinnato dalla inculta chioma"; fu costui povero et di sue mani cultivava le proprie benchè piccole possessioni. Creato dectatore contro agl'Equi, e quali havevon rinchiuso Minutio consule con l'exercito, ruppe e nimici et liberò el consule et triomphò, et el sextodecimo dì rinuntiò alla dictatura. De' Fabii et de' Decii altrove è decto.</p></div3>
<div3><head>vv.  55-72</head>
<lg><l>Poi presso al tempo che tucto 'l ciel volle</l>
<l>ridurre el mondo a suo esser sereno,</l>
<l>Cesare per voler di Roma el tolle.</l></lg>
<lg><l>Et quel che fè da Varo insino a Rheno,</l>
<l>Isara vide, Arare, et vide Senna</l>
<l>et ogni valle onde 'l Rhodano è pieno.</l></lg>
<lg><l>Quello che poi che gl'uscì di Ravenna</l>
<l>et saltò 'l Rubicon, fu di tal volo</l>
<l>che nol seguiteria lingua nè penna.</l></lg>
<lg><l>Verso la Spagna rivolse lo stolo,</l>
<l>poi ver Durazo, et Pharsagla percosse</l>
<l>sì che 'l Nil caldo si sentì del duolo.</l></lg>
<lg><l>Antandro et Simoenta, onde si mosse,</l>
<l>rivide, et là ove Hectore si cuba,</l>
<l>et mal per Ptolomeo poscia si scosse.</l></lg>
<lg><l>Inde discese folgorando a Iuba,</l>
<l>poi si rivolse nel vostro occidente</l>
<l>ove sentì la pompeana tuba.</l>
</lg>
<p>[55-57] Tutte le chose già decte fece questo segno insino allo advento di Christo salvatore, dipoi quando s'appressò la sua incarnatione la quale fu sobto lo imperio d'Augusto Cesare, con questo segno fece chose mirabili le quali perchè narramo nel quarto canto della prima cantica al presente pretermetteremo. Et dimostra qui l'auctore che Iddio dette tanto favore a Iulio Cesare perchè volle che nel tempo che el verbo incarnò tutto el mondo fussi sobto un monarcha el quale reggessi el mondo in pace, et questo fu Augusto che prese la monarchia, già instituita per Iulio, <emph>maxime</emph> perchè lui con la sua passione et morte liberò l'humana generatione dalla servitù del diavolo; et però dixe che <emph>volle Ridurre el mondo al suo esser sereno</emph>; <emph>Cesare</emph>, Iulio, <emph>el tolle</emph>, togle questo segno, <emph>per volere</emph>, per volontà, <emph>di Roma</emph>: del popol romano, el quale per cinque, et poi altri cinque anni, gli dette la Gallia. Onde acquistò anchora la Magna, et la Britania hogi decta Inghilterra.</p>
<p>[58-60] <emph>Et quel che fè da Varo</emph>: questo è fiume el quale divide la Gallia cisalpina dalla transalpina; <emph>Rheno</emph>: nasce degl'Alpi ove sono e popoli decti Lepontii; dopo non lungo corso fa due laghi, Veneto l'uno, l'altro Acrono, et dipoi corre pegl'Elvetii, Sequani et Treveri et altri popoli, et vicino facto all'occeano si divide in più parti et fa alquante isole. El primo che facessi ponte in su questo fiume fu Cesare Iulio con admirabile artifitio chome lui ne' suoi <emph>Comentarii</emph> discrive; <emph>Isara</emph>: è fiume di Gallia che mette in Rhodiano; <emph>Arar</emph>: è fiume di Germania; nasce nel monte Vogeso, corre per gl'Hedui et Sequali tanto leggiermente che apena si discerne in qual parte vada. Mette in Rhodano; <emph>Senna</emph>: in latino Sequana, fiume di Gallia abondante di pesci, sepera e Belgi da' Celti. Passa per Parigi, et fa in quella regione l'isola decta Lucetia; <emph>Rhodano</emph>: fiume nasce negl'Alpi non lontano dalle fonti del Danubio et del Rheno; prese nome da Rhodano città hedificata da' Rhodiani, appresso alla quale passa; mette nel mare Tyrrheno con tre foci.</p>
<p>[61-63] <emph>Quello che poi che gl'uscì di Ravenna</emph>: et venne al fiume Rubicone, termine della provincia a llui conmessa, della quale secondo le leggi romane non potea trare l'exercito se non glel permetteva el senato. Ma hebbe scusa dalla malignità degl'adversarii e quali dinegandogli le chose iuste gli dectono ardire a fare ingiusta impresa. Il perchè incitato da questo, et anchora da Curione, et da M. Antonio et dagl'altri amici, passò in brieve et venne a Roma, la quale abbandonata dal senato et da Pompeio facilmente riduxe in sua potestà. Il che fu scellerato principio della sua tyrannide, la quale non veggo in alchun modo chome si possa lodare; <emph>et saltò 'l Rubicone</emph>: questo è piccol fiume tra Arrimino et Ravenna, et in quegli tempi era termine alla Gallia cisalpina.</p>
<p>[64-66] <emph>Inver la Spagna</emph>: imperochè composte le cose in Italia andò in Hispagna contro a Petreo et Afranio legati di Pompeio, et ruppegli et uccisegli appresso a Hilerida città d'Aragonia, et in quaranta giorni subgiugò tucta la Spagna, alla quale quando andò disse che andava allo exercito sanza duce, et dipoi tornerebbe al duca senza exercito, chome apparve in Tesagla dove Pompeo hebbe assai militi ma di pocha stima; <emph>inver Durazo</emph>: crescerebbe troppo el volume se io riferissi per ordine chome vincitore di Spagna Cesare tornò a Roma, chome da Roma andò a Branditio et inde navigò a Durazo, dove fu assediato da Pompeo, et finalmente per forza d'armi si fece via pel mezo de' nimici; et molti de' sua furono occisi da' pompeiani. Fu opinione che quel giorno Pompeo non sapesse vincere, imperochè rivocò e suoi dalla battagla o perchè non sperassi la victoria, o perchè sperassi potergli vincere senza battagla. Fuggì Cesare in Tesagla, et finalmente in Pharsalia luogo di Tesagla con universale concorso dell'uno et dell'altro exercito, si fece atrocissima battagla, et finalmente Cesare con molto minore exercito ma di militi veterani et exercitatissimi, et lungo tempo assuefacti sotto lo imperio suo, vinse Pompeio; et solamente de' cittadini romani e quali militavono nelle legioni perirono miglaia quindici d'huomini, et innumerabile turba dell'altre genti che quasi da tutte le parti del mondo erono venuti in aiuto di Pompeo. Nè mai tante copie ragunò el popolo romano, imperochè tra ll'una et l'altra parte erono trecento miglaia. Ma di legioni romane Cesare hebbe undici et Pompeio diciotto. Fuggì in Egipto Pompeio, et da Ptolomeo gli fu mandato incontro Achilla, et Fotino, e quali l'uccisono; et Ptolomeo apresentò la testa a Cesare. Ma pocho dopo si ribellò Ptolommeo da Cesare. Et non senza pericolo schifò e suoi tradimenti; <emph>tandem</emph> lo vinse et occupò Alexandria et l'Egipto; <emph>sì che 'l Nil caldo si sentì del duolo</emph>: pone el Nilo che corre per l'Egypto; et dice <emph>caldo</emph> che viene dalle parte orientali.</p>
<p>[67-69] <emph>Antandro</emph>: dimostra quando Cesare andò in Egypto, passò lo Hellesponto, et andò in Phrigia dove è Troia, donde Enea conduxe l'aquila in Latio et agl'Albani, et dagli Albani venne a' Romani. Antandro è isola di Troia; <emph>Simois</emph>: è fiume el quale nasce nel monte Ida et corre apresso a Troia. Fa palude circa Sigeo promontorio congiunto a Xantho et mette in mare; <emph>Hectore si cuba</emph>: dove è sepulto Hectore figluolo di Priamo, el cui sepulcro scrive Lucano che Cesare visitò; <emph>per Ptolomeo</emph>: perchè da llui fu disfacto.</p>
<p>[70-72] <emph>Indi discese folgorando a Iuba</emph>: dopo la infelice strage di Pharsalia, Catone ragunò le reliquie del pompeiano exercito et per la Lybia harenosa lo conduxe in Aphrica, et congiunsesi con Scipione, et con Iuba re di Mauritania, dove era Petreo fugitosi d'Hispagna. Cesare già d'Egipto arrivato in Sicilia udendo el grande apparato conduxe l'exercito in Aphrica, et dopo alchune battagle, appresso a Tapso vinse e nimici. Dopo la ropta Iuba et Petreo non vedendo alchun rimedio dopo abondante convito con propria mano s'uccisono; el medesimo fè Catone rifuggito in Utica non per timidità, ma per grandeza d'animo, el quale non sofferiva vedere la faccia del tiranno. Scipione per mare fuggiva in Hispagna, ma sopragiugnendolo e cesariani similmente s'uccise. Dopo questa guerra restò quella d'Hispagna dove erono due figluoli di Pompeio con validissimo exercito. Fu la battagla appresso a Monda città. Nè mai si combattè con maggior furore; nè mai fu Cesare in maggior pericolo, in forma che volse l'animo a uccidersi, et finalmente smontò da cavallo, et con sommo furore mettendosi innanzi a' pediti, fè vergognare e veterani che già fuggivono, et per vergogna si rifeciono contro al nimico, et acquistoron la victoria. Fu morto Labieno, et Gneo, un de' figluoli di Pompeio. Questo fine hebbe la guerra civile durata già quattro anni.</p></div3>
<div3><head>vv.  73-81</head>
<lg><l>Di quel che fè col baiulo sequente,</l>
<l>Bruto con Cassio che in 'nferno latra,</l>
<l>et Modona et Perugia fu dolente.</l></lg>
<lg><l>Piangene anchora la trista Cleopatra,</l>
<l>et fuggendogli innanzi dal colubro</l>
<l>la morte prese subitana et atra.</l></lg>
<lg><l>Con costui corse insino al lito rubro,</l>
<l>con chostui pose el mondo in tanta pace</l>
<l>che fu serrato a Iano el suo delubro.</l>
</lg>
<p>[73-75] Dopo Iulio Cesare succedè Cesare Augusto, el quale per vendicare la morte di Iulio fece guerra con Bruto et Cassio chome dimostrammo nell'ultimo della prima cantica; adunque dice <emph>Bruto con Cassio latra</emph>, <emph>idest</emph> abbaia, chome in inferno dicemmo; che questo grandissimo segno <emph>fece col sequente baiulo</emph>: <emph>idest</emph> con cholui che dopo Cesare lo portò, che fu Augusto. "Baiulare" in latina lingua significa portare; onde "baiulus" è quello che porta. Se chome altra volta dicemmo el poeta ponessi Bruto et Cassio per traditori, nessuna scusa sarebbe al poeta, perchè non furon traditori, ma liberatori della patria, huomini egregii et e quali furon contenti porre la vita loro per extinguere el tiranno. Ma diciamo che lui non ponga Bruto per Bruto, ma per coloro che tradiscono el signor suo et <emph>maxime</emph> lo imperadore, el chui nome el poeta volle troppo honorare; <emph>Modona et Perugia</emph>: a Modona Augusto anchora giovanetto fu pretore, et co' militi veterani di Iulio Cesare per conforti di Cicerone, ruppe M. Antonio, el quale dopo la morte di Cesare era stato facto rebelle dal senato. Dipoi mutò consiglo et vinto da ambitione prepose la iniusta tirannide alla sancta libertà, et con M. Antonio, et M. Lepido, divisono tra lloro lo imperio; et la loro patria feciono serva, et pocho dopo in Tesagla uccisono Bruto et Cassio. Dipoi tornò Octaviano in Italia, et andò contro a L. Antonio fratello di M. Antonio, el quale gl'era diventato inimico, et assediollo in Perugia, et per fame lo vinse et saccheggiò Perugia.</p>
<p>[76-78] <emph>Cleopatra</emph>: di questa dicemo nel quinto canto della prima cantica; <emph>dal colubro</emph>: dal serpe col quale come in quel luogho narramo s'uccise per non essere menata viva nel triompho da Octaviano.</p>
<p>[79-81] <emph>a lito rubro</emph>: al mare Rosso, perchè dopo la morte di M. Antonio, el quale colle proprie mani s'uccise, occupò tutto Egipto insino al mare Rosso; <emph>ad Iano el suo delubro</emph>: Iano fu antiquissimo re in Italia, el qual da principio regnò con gran concordia con Camese, et da Iano fu nominato Ianiculo el monte che è a Roma Transteveri propinquo a Vaticano; et da Camese quella regione fu nominata Camesena, et dopo la morte di Camese prese in compagno del regno Saturno. Per la sua prudentia fu dipinto con duo faccie, et l'una guardava innanzi et l'altra indrieto. Perchè el prudente colla memoria delle cose preterite fa congiectura delle future. Scrive Zenone che lui fu el primo che in Italia instituì tempii et sacrifitii agli dii. Il perchè anchora lui meritò divini honori, et che in tutti e sacrifitii lui fussi nominato nel principio. Et el primo mese dell'anno, fu da Iano decto Ianuario. El tempio suo nella pace stava serrato; il che adivenne innanzi a Octaviano due volte, la prima sobto Numa secondo re de' Romani, nel cui regno non fu mai guerra a Roma; la seconda dopo la prima guerra punica. Dipoi la terza sobto Octaviano imperadore. Et questa fu diuturna et universale pace. Et per questo dixe el poeta, che chiuse <emph>a Iano el suo delubro</emph>, <emph>idest</emph> el suo tempio.</p></div3>
<div3><head>vv.  82-96</head>
<lg><l>Ma ciò che 'l segno che parlar mi face</l>
<l>facto have' prima et poi era facturo</l>
<l>per lo regno mortale che a llui soggiace,</l></lg>
<lg><l>Diventa in apparenza um pocho scuro,</l>
<l>se 'n mano al terzo Cesare si mira</l>
<l>con ochio chiaro et con effecto puro;</l></lg>
<lg><l>Che la viva iustitia che mi spira</l>
<l>li concedette, in mano a quel ch'io dico,</l>
<l>gloria di far vendetta alla sua ira.</l></lg>
<lg><l>Hor qui t'amira ciò ch'io ti replico;</l>
<l>poscia con Tito ad far vendecta corse</l>
<l>della vendecta del peccato anticho.</l></lg>
<lg><l>Et quando el dente longobardo morse</l>
<l>la sancta chiesa sotto le sue ali</l>
<l>Carlo magno vincendo la soccorse.</l>
</lg>
<p>[82-84] <emph>Ma ciò che 'l segno</emph>: la sententia è che questa aquila non fece mai, nè prima nè poi, maggior chosa che nello imperio del terzo Cesare che fu Tiberio, perchè nel regno di costui fu la redemptione dell'humana generatione; <emph>facto havea pria</emph>: pe' re romani, pe' consoli et dictatori, et finalmente per Iulio Cesare, et poi per Augusto; <emph>et poi era facturo</emph>: per gl'imperadori che successono.</p>
<p>[88-90] <emph>Che la viva iustitia</emph>, <emph>idest</emph> la divina maiestà, la quale <emph>inspira me</emph>, Iustiniano, a dire questa cosa, <emph>concedette</emph>, a Tiberio, <emph>gloria di far vendetta alla sua ira</emph>, <emph>idest</emph> punire e Iudei e quali per la morte di Christo havevono concitato Iddio ad ira. Poteva adunque Tiberio fare la vendecta di Christo, chome dipoi fece Vespasiano et Tito della quale dicemo nel purgatorio; dice Orosio che Tiberio volle che 'l senato discrivessi Christo nel numero de' loro idii, et nollo ottenendo si volse a ogni furore.</p>
<p>[91-93] <emph>Hor qui t'amira</emph>: seguita in dimostrare quello che fè l'aquila nello imperio di Tito. Et fa l'auditore attento perchè pare che parli obscuro dicendo che Tito prese <emph>ad fare vendetta della vendetta dello anticho peccato</emph>: fece adunque Tito vendecta della morte di Christo, la quale fu vendecta del peccato del primo padre, conciossia che la sua passione et morte fu per satisfactione della colpa commessa da Adam et transfusa in noi.</p>
<p>[94-96] <emph>Et quando el dente longobardo morse</emph>: e Longobardi in gran numero con le mogli et co' figluoli et con altre barbare natione vennono in Italia sotto el loro re Alboino nell'anno di Christo d.lxvii. Furono questi popoli chiamati di Pannonia in Italia da Narsete. Costui era stato eunucho di Sophia mogle di Iustiniano imperadore, et per sue virtù divenuto in tanta existimatione che Iustiniano lo mandò con validissimo exercito alla difensione d'Italia, et fece chose excellentissime. Ma dipoi essendo rivocato per ignominia agli exerciti servili da Sophia, et havendolo Iustiniano molto ingratamente rimossolo dalla ministratione d'Italia, incitato da tanta ingiuria non cessò tre continui anni sollecitare e Longobardi che passassino in Italia. Presono nel principio la Gallia cisalpina, benchè molti anni fussin occupati circa l'ossidione di Pavia, la quale presono nell'anno d.lxx, et da lloro fu dinominata questa Gallia Longobardia, et dipoi per sincope Lombardia. Et in processo di tempo occuporono tutta Italia excepto Roma; regnorono e Longobardi in Italia dugento quattro anni; era el capo del regno Pavia, ma oltra questo luogo haveano constituti principati per tutta Italia, dove tenevano capitani di loro genti, ma <emph>maxime</emph> in Frigoli principio d'Italia; <emph>item</emph> a Spoleto quasi in mezo Italia; el tertio a Benevento. Finalmente Carlo re de' Franchi, el quale pe' suoi egregii facti fu dinominato magno, chiamato in Italia da Hadriano pontefice, con valido exercito venne, et vinse e Longobardi; et prese Desiderio con la mogle et co' figluoli et mandogli in Francia nell'anno della salute septecento septantaquattro. El padre di Carlo fu Pipino re de' Franchi, et perchè ne' suoi tempi lo imperio del continuo mancava in oriente et lo imperadore perseguitava e christiani, Stephano papa transferì e titoli et le dignità imperiali a Pipino et a' successori suoi nel regno che fussino di sua stirpe; et Bonifatio veschovo di Maganza legato apostolico in tale cerimonia, lo consecrò et unxe. A Pipino successe Carlo magno, principe et per disciplina militare, et per molte virtù excellentissimo, el quale vinxe Himoldo re d'Aquitania, et cacciatolo occupò el regno; fece guerra contro a' Saxoni con somma felicità trentatrè anni, et in quel mezzo parte in persona andando, parte suoi figluoli o duchi mandando, vinxe Huni Hispagnuoli et Inghilesi. Et venne in Italia e vinxe Desiderio chome dicemo. In Hispagna vinxe Papilonia et Augusta nobilissima città perchè non vollono venire alla fè di Christo. Tornò in Italia et vinxe Arasio duca di Benevento. Et in questo anno che fu septecento octantatrè tenne lo imperio in Constantinopoli Constantino figluolo di Leone con la madre sua Irene. Et fu trovata in Constantinopoli una piastra d'oro nella quale erono scolpite lettre che dicevono "Christo nascerà della Vergine Maria et credo in lui. Et tu sole sobto Constantino et Irene di nuovo mi vedrai". Ma torno a Carlo el quale octo anni combattè in Pannonia con gl'Huni, et dixtruxegli; et fece l'exercito riccho d'infinite prede, le quali gl'Hunni di diverse provincie havevono ragunate. Tornò et di nuovo in Italia, et ristituì nella sedia pontificale Leone papa tertio el quale e Romani ingiustamente havevono cacciato. Il perchè da Leone fu chiamato Augusto et fu el primo che dopo Augustulo regnò a Roma. Chostui ristaurò Firenze la quale in gran parte era abbandonata, et riduxe tutte le nobili famigle sperte per le terre circunstanti; compose alchune nuove leggi; finalmente vinxe e Saxoni et riduxegli alla fede christiana. Morì l'anno lxxii della sua età et a llui successe Lodovico, costui lasciò tre figluoli, Lotario, Carlo, et Lodovico. E quali dopo lunga discordia s'accordorono che Lotario fusse imperadore, et Carlo havesse el reame di Francia, et Lodovico di Germania. Lotario imperadore fu coronato da Sergio papa, et in sua senectù si fece monaco, et lasciò lo 'mperio a Lodovico suo figluolo imperadore quarto. El quinto fu Carlo secondo nominato Calvo; el sexto fu Carlo Grosso, el quale dopo alquante guerre indebolì sì d'animo et di corpo, che fu necessario che Aruulfu nato d'un suo fratello lo governassi. Et divenne Aruulfo el septimo imperadore; costui faccendo guerra contro a' Normanni morì nell'anno della salute novecento septe; et chosì cessò lo 'mperio nella stirpe di Carlo magno, non sanza dolore di tucta Italia che fusse transferito nella Magna. Il perchè nè e Romani, nè el pontefice, vollono mai coronare, nè ornare di titolo imperiale, alchuno alamanno insino ad Othone primo. Adunque cominciò lo 'mperio Pipino nell'anno di Christo septecento cinquanta, et finì in Arnulfo nell'anno novecento septe.</p></div3>
<div3><head>vv.  103-105</head>
<lg><l>Homai puo' giudicare di que' cotali</l>
<l>ch'io accusai disopra, et de' lor falli</l>
<l>che son cagion di tutti e vostri mali.</l></lg>
<lg><l>L'uno al publico segno e gigli gialli</l>
<l>oppone, et l'altro appropria quello a parte,</l>
<l>sì che forz'è a veder chi più si falli.</l></lg>
<lg><l>Facciano e ghibellin, faccian lor arte</l>
<l>sotto altro segno, che mal segue quello</l>
<l>sempre chi la iustitia et lui diparte.</l></lg>
<lg><l>Et non l'abbatta esto Carlo novello</l>
<l>co' guelphi suoi, ma tema degli artigli</l>
<l>ch'a più alto leon trasser lo vello.</l></lg>
<lg><l>Spesse fiate già pianser li figli</l>
<l>per la colpa del padre, et non si creda</l>
<l>che Dio trasmuti l'arme per suoi gigli.</l>
</lg>
<p>Benchè Danthe fussi guelpho nientedimeno dopo el suo exilio inchinò l'animo alle parti imperiali, et per questo in tucta l'opera sua honora quanto può quel seggio et dimostra che tutti e popoli et le natione christiane debbono così obbedire lo 'mperadore nelle chose temporali, come el papa nelle spirituali. Ma perchè non è mosso da passione, ma da zelo di iustitia, riprende chosì e ghibellini chome e guelphi. Imperochè dovendo lo 'mperadore chome monarcha esser comune ad amendua le parti, dimostra che nè e guelphi si dovevon opporre al loro superiore difendendosi con l'auctorità del sangue di Francia, nè e ghibellini dovevono usare la difensione dello imperio chome partiale, imperochè queste due parti l'una col favore de' Franciosi che hanno per arme e gigli d'oro, l'altra dello imperio hanno guasta Italia per le loro divisioni, et guerre civili.</p>
<p>[103-105] Et però subgiugne che se e ghibellini voglono essere seditiosi et partigiani, non faccino <emph>tale arte sotto el segno</emph> dell'aquila, che debba essere el tutto et non la parte. Imperò che mal seguitono tal segno, cioè non rectamente seguitano l'aquila e ghibellini, perchè dipartano lui et la iustitia, imperò che ogni volta che l'aquila che debba esser comune a tutti si fa partigiana de' ghibellini, essa si parte dalla iustitia.</p></div3>
<div3><head>vv.  112-126</head>
<lg><l>Questa picciola stella si correda</l>
<l>d'i buoni spirti che son stati activi</l>
<l>perchè honore et fama gli succeda;</l></lg>
<lg><l>Et quando disidiri poggiono quivi,</l>
<l>sì disiando, pur convien ch'e raggi</l>
<l>del vero amore in su poggin men vivi.</l></lg>
<lg><l>Ma nel conmensurare de' nostri gaggi</l>
<l>col merto è parte di nostra letitia</l>
<l>perchè non gli veden minor nè maggi.</l></lg>
<lg><l>Quinci adolesce la viva iustitia</l>
<l>in noi l'affecto sì, che non si puote</l>
<l>torcier giamai a nessuna nequitia.</l></lg>
<lg><l>Diverse voci fanno dolce note,</l>
<l>chosì diversi scanni in nostra corte</l>
<l>rendon dolcie harmonia tra queste rote.</l>
</lg>
<p>[112-114] Questa è la risposta alla seconda domanda del poeta, perchè a Iustiniano havea domandato qual fussi la cagione che lui habitassi la seconda spera che è di Mercurio. Dimostra adunque quivi esser quegli e quali virtuosamente si sono exercitati nella vita activa. Et però dice <emph>Questa stella</emph>, di Mercurio, <emph>si correda</emph>, <emph>idest</emph> s'adorna et forniscie, onde diciamo corredare le navi, <emph>di buoni spirti activi</emph>, <emph>idest</emph> di spirti che hanno exercitate le virtù politiche, <emph>perchè ne succeda honore et fama</emph>. Qui pare da dubitare se merita venire al cielo chi exercita le virtù per acquistare fama, conciosia che quello è veramente buono, el quale ama la virtù per se medesima, et non per honore o fama che ne seguiti; anzi più tosto vorrà acquistare infamia vivendo secondo virtù, che honore vivendo per lo opposito. Adunche rispondo che Danthe chome poeta pose el consequente per l'antecedente, et dixe <emph>sono stati activi</emph>, <emph>idest</emph> si sono exercitati nella vita activa per acquistare virtù dalla quale nasce fama et honore; <emph>picciola stella</emph>: la quale è minore che gl'altri pianeti, et rade volte si vede perchè è quasi sempre sotto e razzi del sole. Et di Mercurio habbiamo decto disopra.</p>
<p>[115-117] <emph>Et quando li disiri poggiono quivi</emph>: <emph>idest</emph> quando e nostri appetiti s'appuntano a cercare la fama et gl'honori mortali, <emph>conviene</emph>, et è necessario, <emph>che e raggi Del vero amore</emph>, della vera carità, la quale cerca Iddio, che è el sommo bene, <emph>poggino in su men vivi</emph>, cioè con minor vivacità. Et per questo admonisce noi che nel cercare le virtù non ci fondiano in su la gloria mondana. Ma cerchiamo quella per conseguire le chose celesti.</p>
<p>[118-120] <emph>Ma nel conmisurare de' nostri gaggi</emph>: potrebbe persuadersi alchuno che questi spiriti non stessino interamente contenti. Imperò che conoschono che hanno men meritato, et per haver men meritato hanno men beatitudine. Adunque desiderano più. Ma a questo risponde Iustiniano che conciosia che lo spirito beato ama la iustitia, è contento a quello stato perchè vede ricevere tanta gloria quanto è stato el merito, il che è opera di iustitia. Et però dice <emph>el misurare e nostri gaggi</emph>, cioè gaudii, con nostri meriti, <emph>è parte di nostra letitia</emph>, perchè vi veggiamo dentro iustitia, conciò sia chosa che quegli sieno pari a' meriti, et non è <emph>minori nè maggi</emph>, cioè maggiori.</p>
<p>[121-123] <emph>Quinci</emph>, da questa misura che appareggia la gloria al merito, <emph>la viva iustitia adolesce</emph>, cioè accresce, <emph>l'affecto in noi</emph> di voler quello che vuole essa iustitia. Et in forma che tale affecto <emph>non può torciersi</emph> dalla vera via ad alchuna <emph>nequitia</emph>, <emph>idest</emph> a nessuno non giusto desiderio, chome se in una republica fussino e governatori di quella perfectamente giusti, sempre dividerebbono tra lloro le dignità secondo e meriti, et chi meritasse minor grado starebbe sì contento a quello, perchè niente con più fervore desidera che la iustitia, che rimarrebbe absolutamente contento.</p>
<p>[124-126] Et chome la diversità delle voci fanno dolce concento, <emph>chosì in nostre corti</emph>, <emph>idest</emph> in vita etherna, <emph>diversi scanni</emph>, cioè diverse sedie, che dinotano diversi gradi nella vita beata, <emph>rendono dolcie harmonia</emph>. Et chosì conchiude due chose. Prima che questa diversità non fa che alchuno spirito resti men contento per essere in minore grado. La seconda che chome da varie voci resulta soave harmonia, chosì da varii gradi de' beati spiriti nasce ornamento et bellezza al regno del cielo.</p></div3>
<div3><head>vv.  127-142</head>
<lg><l>Et dentro alla presente margherita</l>
<l>luce la luce di Romeo, di chui</l>
<l>fu l'opra grande et bella et mal gradita.</l></lg>
<lg><l>Ma ' Provenzali che fecer contro a' sui</l>
<l>non hanno riso, et però mal camina</l>
<l>qual si fa danno di ben fare altrui.</l></lg>
<lg><l>Quattro figle hebbe, et ciaschuna regina,</l>
<l>Ramondo Beringieri, et ciò gli fece</l>
<l>Romeo, persona humile et peregrina.</l></lg>
<lg><l>Et poi il mosser le parole biece</l>
<l>a dimandar ragione a questo iusto</l>
<l>che gl'assegnò septe et cinque per diece,</l></lg>
<lg><l>Indi partissi povero et vetusto;</l>
<l>et se 'l mondo sapesse el quor che gl'ebbe</l>
<l>mendicando sua vita a frusto a frusto,</l></lg>
<lg><l>Assai lo loda, et più lo loderebbe".</l>
</lg>
<p>[127-129] Poi che hebbe dimostro quali erono gli spirti di questa spera, gli mostra uno el quale chiama Romeo, la chui historia è questa. Fu Ramondo Beringieri conte di Provenza huomo pieno d'humanità, et eloquente in versi di rima, et tanto liberale che sempre havea pegno l'entrate. Et in quegli tempi un peregrino, el quale dall'extremo occidente visitava la chiesa di sancto Iacobo arrivò a Tolosa, et perchè nell'apparenza et nel parlare dimostrava nobilità d'animo et gran prudentia, fu invitato alla corte; et intendendo lui l'entrate et el governo del conte promisse, se gli fusse data la cura, che in brieve lo trarrebbe dall'usure, et con convenente liberalità gl'accrescerebbe l'entrate. Ma mai volle manifestare nè la patria sua nè 'l nome. Il perchè era chiamato Romeo, <emph>idest</emph> huomo che andassi in peregrinaggio; nientedimeno conmessagli la cura et el governo fece molto più che non promesse. Et finalmente havendo Ramondo quattro figluole sanza stirpe masculina con sua industria operò, che Ramondo le maritò a quattro re. La prima a Lodovico re di Francia, el quale dipoi fu sancto Lodovico. La seconda ad Adovardo Re d'Inghilterra, huomo optimo. La tertia a Riccardo suo fratello, el quale dipoi fu re de' Romani. La quarta a Carlo duca d'Angiò el quale era fratello di sancto Lodovico et dipoi fu re di Sicilia. Dopo tanti benifitii potè tanto la invidia, pessimo vitio et commune a tutte le corti, che venne in sospecto a Ramondo, et volle che rendessi ragione della sua administratione. Il che mosse a tanto sdegno Romeo che riprese l'anticha sua vesta, et muletta, et partissi dicendo "povero venni et povero me ne parto". Pentissi Ramondo della sua troppa credulità, ma non potè, benchè con molti prieghi, fare che rimanessi; nè passò molto tempo che Ramondo patì pena della sua ingratitudine. Imperochè el re di Francia poco dopo gli tolse la metà di Provenza, et dopo la morte sua occupò el resto per le ragioni della mogle; <emph>luce la luce</emph>, risplende, <emph>dentro alla presente margharita</emph>: margharita in lingua greca significa la perla, ma qui la pone per la luce di questa anima; <emph>fu l'opra grande</emph>, chome vedesti disopra maritare quattro figluole d'un conte a quattro Re, <emph>et bella</emph>, perchè fu iusta et recta, <emph>mal gradita</emph>, per la ingratitudine di Ramondo.</p>
<p>[130-132] <emph>mal camina</emph>: va per torta et vitiosa via colui che reputa esser danno a sè per far bene altrui.</p>
<p>[133-135] <emph>persone humile</emph>, ignota, ignobile, che chosì significa in latino, <emph>peregrina</emph>, forestiere.</p>
<p>[136-138] <emph>Et poi</emph>, dopo questa opera, <emph>il mossero</emph>, mosseno el conte, <emph>parole bieche</emph>, torte, falsamente decte da' Provenzali, <emph>a domandar ragione a questo giusto</emph>: a domandare che questo Romeo, el quale sì giustamente havea administrato, gli rendessi conto; il che non dovea fare. Ma costui gl'assegnò <emph>septe et cinque</emph>, cioè dodici, <emph>per dieci</emph>: in sententia gl'assegnò gran guadagno. Il che fu testimonio della sua prudentia et innocentia.</p>
<p>[139-142] <emph>Indi partissi povero et vetusto</emph>: quasi dica consumò l'età sua presso all'ingrato signore sanza premio, et muove compassione dall'età. Imperochè chome dicea Diogene, nessuna chosa è più misera che l'huomo vecchio et povero; <emph>et se 'l mondo sapessi el quore</emph>, el quale fu continente, giusto et sprezatore di richeze, et d'animo francho et invicto mentre che andava <emph>mendicando</emph> el cibo necessario <emph>a frusto</emph>, frusto in latino significa pezo, adunque dinota che è 'l mendicare dove non è dato pane intero, ma in pezi; <emph>molti lo lodano</emph>: quasi dica per le virtù sue manifeste molti lo lodano, ma se e' sapessino le occulte, le quali furono più maraviglose, lo loderebbono molto più.
</p></div3></div2>
<div2><head>VII</head>
<argument><p>CANTO SEPTIMO DELLA TERTIA CANTICA DI DANTHE</p></argument>
<div3><head>vv.  1-15</head>
<lg><l>"Osanna sanctus Deus sabaoth</l>
<l>super illustrans claritate tua</l>
<l>felices ignes horum malachoth"</l></lg>
<lg><l>Chosì volgendom'alla rota sua,</l>
<l>viso mi fu cantare epsa substanza,</l>
<l>sopr'alla qual doppio lume s'addua;</l></lg>
<lg><l>Et essa et l'altre mossero a sua danza,</l>
<l>et quasi velocissime faville</l>
<l>mi si velar di subita distanza.</l></lg>
<lg><l>Io dubitava et dicea "Dille dille"</l>
<l>fra me, "dille - dicea - alla mia donna</l>
<l>che mi disseti colle dolci stille".</l></lg>
<lg><l>Ma quella riverentia che s'indonna</l>
<l>di tutto me, pur per bene et per ice</l>
<l>mi richiamava chome l'huom ch'assonna.</l>
</lg>
<p>È questo el septimo canto nel quale Beatrice absolve alquanti dubii circa la redemptione humana, prima chome nella morte di Christo fu punito el peccato del primo huomo; dipoi perchè piacque a Dio più questa via del ricomperare che un'altra; et agiugne perchè l'anime humane sieno inmortali.</p>
<p>[1-3] Prima adunque dimostra che Iustiniano dopo el suo parlare ritornò all'usato canto dicendo <emph>Osanna</emph>: in hebraico significa fa salvo. Dice adunque "o Dio sancto sabaoth", <emph>idest</emph> degl'exerciti et delle virtù fa salvo tu dico, <emph>super illustrans</emph>, disopra illuminante, <emph>felices ignes</emph>, e felici fuochi, <emph>horum malacoth</emph>, di questi regni.</p>
<p>[4-6] <emph>Chosì volgendomi alla rota sua</emph>: <emph>idest</emph> al suo moto circulare, perchè chome e celi assiduamente si gyrono intorno a Dio, chosì l'anime de' beati; alchuni texti hanno <emph>nota</emph>, et alhora diremo al suo canto; <emph>viso mi fu</emph>: <emph>idest</emph> parve ad me; <emph>epsa substanza</emph>: <emph>idest</emph> epso spirito; <emph>s'addua</emph>: si duplica.</p>
<p>[7-9] <emph>Et sè et l'altre mossero a sua danza</emph>: dimostra che l'anime di quelle spere si voltono chome el cielo con moto circolare, et che per tale moto s'allontanono da Danthe. Et discrive questi spirti in forma di faville le quali si gli <emph>velarono</emph>, <emph>idest</emph> se gli copersono, per <emph>subita distantia</emph>: et è la sententia che di subito s'allontanarono tanto che più non gli vedea.</p>
<p>[10-12] <emph>Io dubitavo</emph>: nasceva in me un dubbio el quale mi persuadeva che io dicessi a Beatrice <emph>che mi dissetassi</emph>, <emph>idest</emph> mi levassi la sete con le sue <emph>dolcie stille</emph>, <emph>idest</emph> gocciole, cioè m'adempiessi el desiderio con la verità; et intende che desiderava che Beatrice, cioè la sancta theologia, gli dimostrassi quello desiderava sapere.</p>
<p>[13-15] <emph>Ma la riverentia</emph> che io gli porto nè è altra riverentia se non haver riguardo di non manchare de l'honore che debitamente si debba portare; <emph>che s'indonna</emph>, la quale s'insignoriscie <emph>di tucto me</emph>, cioè la quale può in me più che altra chosa, <emph>pur per be et ice</emph>, per ice, cioè pur per Beatrice ponendo la prima et l'ultima sylaba, <emph>mi richinava</emph>, mi togleva l'ardire d'alzare gl'occhi et riguardarla, <emph>chome l'huomo ch'asonna</emph>: <emph>idest</emph> che s'adormenta, el quale china el capo et non l'alza. La sententia è che la vogla mia era ricerchare nelle sacre scripture la verità, ma la riverentia di quelle le quali dicono "nolite sapere plusquam oportet sapere", mi raffrenava che io non domandassi, et la riverentia che io gli portavo non era se non per Beatrice, <emph>idest</emph> per se medesima, a dinotare che l'amore et la reverentia che si porta alle sacre lettre non debba essere per acquistare honore o thesoro, ma per sapere chome è decto.</p></div3>
<div3><head>vv.  16-21</head>
<lg><l>Pocho soferse me cotal Beatrice</l>
<l>et cominciò, raggiandomi d'un riso</l>
<l>tal che nel fuocho faria l'huom felice:</l></lg>
<lg><l>"Secondo mio infallibile adviso</l>
<l>chome iusta vendecta iustamente</l>
<l>fussi punita t'hai in pensier miso;</l></lg>
<lg><l>Ma io ti solverò tosto la mente,</l>
<l>et tu ascolta, che le mie parole</l>
<l>di gran sententia ti faran presente.</l>
</lg>
<p>[16-18] Finge che Beatrice conoscessi el pensiero suo benchè non lo manifestassi. Et per questo non lo <emph>sofferse cotale</emph>, <emph>idest</emph> non sofferse che stessi così pensoso, ma diliberò di chiarirgli el dubbio; et questo finge, che nessun dubbio può venire nella mente humana che nelle sacre lectere non si truovi absoluto et dichiarato. Nè anchora è senza cagione che dimostri che essa gli parlò con <emph>un riso</emph> el quale potrebbe far <emph>felice etiam</emph> chi fusse <emph>nel fuocho</emph>, perchè niente è che dia maggior iocundità, et voluptà, alla mente che la cognitione delle chose divine, le quali contentono et appagono tanto l'animo nostro, che <emph>etiam</emph> in ogni adversità ci fanno viver lieti.</p>
<p>[19-21] <emph>Secondo el mio infallibile aviso</emph>: secondo el parer mio, el quale non può mai essere ingannato, perchè questa sola è vera doctrina; <emph>tu t'hai messo in pensieri</emph>: <emph>idest</emph> tu pensi et vai investigando <emph>chome iusta vendecta fusse punita iustamente</emph>: cioè chome iustamente fusse punita in Christo la colpa de' primi nostri parenti; et se fu punita iustamente, chome poterono esser puniti giustamente e Giudei di quello che iustamente era stato facto. El dubbio non pare piccolo, imperò che se iusta fu la morte di Christo pel peccato de' primi parenti, iniusta fu la vendecta presa de' Iudei. Et se la vendecta presa contro a' Iudei fu iusta, adunque fu iniusta la morte di Christo.</p></div3>
<div3><head>vv.  25-39</head>
<lg><l>Pel non soferire alla virtù che vuole</l>
<l>freno a suo prode, quel'huom che non nacque</l>
<l>dannando sè dannò tutta sua prole;</l></lg>
<lg><l>Onde l'humana spetie inferma giacque</l>
<l>giù per secoli molti in grande errore,</l>
<l>fin ch'al Verbo di Dio discender piacque</l></lg>
<lg><l>U' la natura, che dal suo factore</l>
<l>s'er'allungata, unio ad sè in persona</l>
<l>coll'acto solo di suo etherno amore.</l></lg>
<lg><l>Hor driza el viso a quel c'hor si ragiona:</l>
<l>questa natura al suo factore unita,</l>
<l>qual fu creata fu sincera et buona;</l></lg>
<lg><l>Ma per se stessa fu pure sbandita</l>
<l>di paradiso, però che si torse</l>
<l>da via di verità et da sua vita.</l>
</lg>
<p>[25-27] Volendo solvere el dubbio, prima dimostra el peccato del primo parente Adam dicendo <emph>l'huomo che non nacque</emph>, <emph>idest</emph> Adam, el quale non nacque del ventre della madre, nè fu generato da seme paterno, ma figurato di loto di terra da Dio. Adam dunque <emph>dannando sè per non sofferir</emph> freno, <emph>alla virtù che vuole freno</emph>, <emph>idest</emph> alla concupiscentia che vuole freno, <emph>ad sua prode</emph>, <emph>idest</emph> a sua utilità, <emph>tucta sue prole</emph>, <emph>idest</emph> schiatta, cioè tucti quegli che disceson di lui.</p>
<p>[28-33] <emph>Onde</emph>, per la qual chosa, <emph>l'humana spetie giacque inferma</emph>; <emph>giù</emph>, nel mondo o vero nel peccato, <emph>per secoli molti</emph>. Non volle el Verbo incarnare se non nel fine, et nella plenitudine di molti secoli, precedecte la legge della natura et della figura, onde Paolo: "venit plenitudo temporis"; <emph>in grande errore</emph>: in grande ignorantia, et certamente è pericoloso el morbo in colui che non lo conosce; <emph>per secoli molti</emph>: imperochè la incarnatione venne dopo cinquemila novecento novantanove anni; <emph>U'</emph>, dove, et è vocabolo aretino et sanese, <emph>piacque discendere</emph>, Iddio el quale è in ogni luogo, ma invisibile, volle scendere in forma che fussi visibile; et ordina chosì: <emph>dove unì ad sè la natura humana</emph>, <emph>idest</emph> prese tale natura piglando el corpo et l'anima humana non per copula carnale, ma <emph>con l'acto del suo etherno amore</emph>, <emph>idest</emph> per virtù dello Spirito sancto el quale è amore. Adunque incarnò di Spirito sancto, et unì l'humanità con la divinità. Dove mi pare da notare che non era conveniente che 'l padre fussi mandato, perchè non procede dal figluolo. Nè anchora lo Spirito sancto, acciò che non fussino due figluoli nella trinità, uno nella divinità, l'altro nella humanità. Incarnò adunque la persona del figluolo, acciò che quel medesimo fussi figluolo in divinità et in humanità. <emph>Preterea</emph> era conveniente chosa che come Iddio fece el mondo mediante la sua sapientia, per quella medesima lo ricomperassi. Et perchè ne l'huomo era corropta l'anima et el corpo però prese anima et corpo humano acciochè l'uno et l'altro ricomperassi; nientedimeno chome dice Augustino nel libro <emph>De fide</emph>: "el verbo etherno non prese persona d'huomo ma natura d'huomo". Il perchè conchiuderemo che in Christo sieno due nature divina et humana, et tre substanze, corpo, anima, et verbo, et una sola persona, et quella divina.</p>
<p>[34-36] <emph>Hor drizza</emph>: fa l'auditore attento per la grandezza et difficultà della cosa; et dimostra la passione essere stata necessaria alla redemptione nostra. Et è qui da considerare che benchè la natura humana nella persona di Christo fussi pura et inmaculata, niente dimeno in quanto humana era privata di beatitudine, perchè la carne sua, presa del sangue di Maria, era discesa da Adam quanto alla materia corpulenta, benchè in Christo fussi libera dal peccato d'Adam, chome era quella d'Adam innanzi che peccasse, perchè Christo non prese d'Adam se non la sola materia del puro sangue della vergine, ma lo Spirito sancto decte la natura humana <emph>active</emph>. Prese adunque Christo le passioni corporali, chome sono fame sete caldo freddo, fatica et dolori; prese anchora quelle dell'anima, chome è letitia et tristitia et timore et simili; nientedimeno non prese tutte le corporali, et non hebbe difecto di molti morbi, nè tutte le spirituali, perchè non fu in lui la ignorantia, nè la rebellione nella carne contro allo spirito; <emph>unita al suo factore</emph>: <emph>idest</emph> Idio in persona del figluolo, "per quem omnia facta sunt"; <emph>fu buona et quale fu creata</emph>, intendi in Adam.</p>
<p>[37-39] <emph>da via di verità et da sua vita</emph>: <emph>idest</emph> si ribellò da Dio, del quale è scripto: "ego sum via veritas et vita".</p></div3>
<div3><head>vv.  46-51</head>
<lg><l>La pena dunche che la croce porse</l>
<l>s'alla natura assumpta si misura</l>
<l>nulla giamai sì giustamente morse.</l></lg>
<lg><l>Et chosì nulla fu di tanta ingiura</l>
<l>guardando alla persona che soferse</l>
<l>in che era contracta tal natura.</l></lg>
<lg><l>Però d'un acto uscir chose diverse,</l>
<l>ch'a dDio et a' Giudei piacque una morte;</l>
<l>per lei tremò la terra e 'l ciel s'aperse.</l></lg>
<lg><l>Non ti de' horamai parer più forte</l>
<l>quando si dice che giusta vendecta</l>
<l>poscia vengiata fu da giusta corte.</l>
</lg>
<p>Era el dubbio di Danthe, se la morte di Christo fu giusta, chome e Giudei fussino stati puniti giustamente. Adunque risponde che se noi riguardiamo alla natura che Christo absumpse, che fu la natura humana, tale morte fu giusta perochè la natura humana havea peccato. Ma se guardiamo alla persona di Christo che è figluol di Dio et vero Iddio, non poterono più horrendo peccato comettere e Giudei, nè che fussi di tanta iniuria.</p>
<p>[46-48] Adunque d'un medesimo acto et d'una medesima morte <emph>uscirono cose diverse</emph>, cioè somma iustitia in quanto l'humanità patì, perchè lei havea peccato, et somma iniustitia inverso la persona divina dove è somma innocentia, nella quale era contracta tal natura, cioè humana, perchè nel verbo di Dio incarnato erano unite la divinità et humanità, sì che due nature facevono un subiecto, et l'humanità fu quella che patì. Ma non era abastanza la persona semplicemente humana a satisfare alla colpa, <emph>ch'a Dio et a' Giudei piacque una morte</emph>: ma a Dio per giustitia, a' Giudei per invidia; <emph>per lei</emph>, per questa morte, <emph>tremò la terra</emph>, onde Matheo nello evangelio dixe "velum templi scissum est in duas partes a summo usque deorsum et terra mota est", <emph>e 'l ciel s'aperse</emph>: perchè per la morte di Christo si riconciliò l'huomo con Dio, et diventò abile a salire in cielo.</p>
<p>[49-51] Non ti debbi adunque maraviglare, havendo inteso da me chome <emph>giusta vendecta dipoi fu vengiata</emph>, cioè vendicata, <emph>da giusta corte</emph>, cioè da giusto giudice.</p></div3>
<div3><head>vv.  52-75</head>
<lg><l>Ma io veggi'or la tua mente ristrecta</l>
<l>di pensieri in pensieri drento a un nodo,</l>
<l>dal qual con gran disio solver s'aspecta.</l></lg>
<lg><l>Tu dici: "Ben discerno ciò ch'io odo;</l>
<l>ma perchè Dio volessi, m'è occulto</l>
<l>ad nostra redemption pur questo modo".</l></lg>
<lg><l>Questo decreto frate sta sepulto</l>
<l>agl'occhi di ciaschuno il chui ingegno</l>
<l>nella fiamma d'amore non è adulto.</l></lg>
<lg><l>Veramente, però ch'a questo segno</l>
<l>molto si mira et pocho si discerne,</l>
<l>dirò perchè tal modo fu più degno.</l></lg>
<lg><l>La divina bontà, che da sè sperne</l>
<l>ogni livore, ardendo in sè favilla</l>
<l>sì che dispiega le belleze etherne.</l></lg>
<lg><l>Ciò che da lei senza mezo distilla</l>
<l>non ha poi fine, perchè non si move</l>
<l>la sua imprompta quando ella sigilla.</l></lg>
<lg><l>Ciò che da essa senza mezo piove</l>
<l>libero è tutto, perchè non soiace</l>
<l>alla virtute delle chose nove.</l></lg>
<lg><l>Più gl'è conforme, et però più gli piace,</l>
<l>che l'ardor sancto ogni chosa raggia</l>
<l>nella più simiglante et più vivace.</l>
</lg>
<p>[52-57] Seguita Beatrice nel suo parlare, et dice <emph>io veggio</emph> che tu entri d'un dubbio in un altro, però che absoluto el primo tu pensi perchè Iddio eleggiessi più questo modo di ricomperare che un altro.</p>
<p>[58-63] Et io ti dico che <emph>questo decreto</emph>, cioè questa sua determinatione, <emph>sta sepulto</emph>, cioè nascosto, a quegli <emph>el chui ingegno non è adulto</emph>, cioè cresciuto, <emph>nella fiamma d'amore</emph>; il perchè io solverò questo dubio considerato che <emph>molto ci si mira</emph>, quasi dica: ognun ci pensa, <emph>et pocho si discerne</emph>, cioè et non s'intende da' quali, lo 'ngegno de' quali, <emph>non è adulto</emph>, <emph>idest</emph> nutrito et cresciuto, <emph>nella fiamma d'amore</emph>, <emph>i.</emph> nella carità, senza la quale nessuno può intendere le sacre scripture, chome già molte volte habbiamo deto.</p>
<p>[64-66] Prima che Beatrice venga alla dichiaratione del dubbio proposto da llei, prosuppone septe chose disputate et concluse in theologia. Prima che Dio ha creato ogni cosa mosso da sua bonità et ardente amore nel quale non è <emph>livore</emph>, <emph>idest</emph> invidia alchuna, et per questo ha comunicato la sua bonità alle creature. Et sfavilla tanto nello amore, che lui <emph>dispiega</emph>, <emph>idest</emph> manifestamente dimostra, <emph>le belleze etherne</emph> in molte creature; et dixe <emph>etherne</emph> perchè <emph>ab etherno</emph> exemplarmente sono state nella sua mente.</p>
<p>[67-69] <emph>Ciò che da llei</emph>: qui pone due chose, prima, che delle chose create dalla divina bontà, alchuna è stata creata col mezo delle seconde cause, chome sono tucti gl'animali bruti et e corpi humani, et ogn'altra chosa prodocta dalla terra; alchuna <emph>inmediate</emph> et per se medesimo, sanza alchuna seconda causa, chome sono gl'angeli et l'anime humane, la seconda è che le chose create <emph>inmediate</emph> sono etherne. Et però dice <emph>Ciò che distilla</emph> et procede <emph>da llei</emph>, <emph>idest</emph> da essa divina bontà, <emph>sanza mezo</emph>, non ha poi fine, cioè è etherno, et pone la ragione dicendo, perchè <emph>la sua imprompta</emph>, cioè impressione, <emph>non si muove</emph>, <emph>idest</emph> non si muta, <emph>quando ella sigilla</emph>, cioè s'imprime. Et queste sono gl'angeli et l'anime humane, nelle quali lui chome sigillo imprime la sua imagine che è la ragione et lo 'ntellecto; il perchè el psalmista dice: "signatum est super nos lumen vultus tui Domine". Et certo le cose create da Dio senza mezo meno degenerano et tralignono, che quelle che son create con mezo. Adunque perchè Idio è inmobile et inmutabile, le chose create da llui <emph>inmediate</emph> sono inmutabili et etherne.</p>
<p>[70-72] <emph>Ciò che da llei</emph>: questa è la quarta conclusione, che le cose le quali sono create sanza mezzo sono libere perchè non soiacino et non sono sottoposte alla virtù et influentia de' cieli, e quali chiama <emph>cose nuove</emph>, perchè non furono create <emph>ab etherno</emph> chome Idio, ma sono create nel tempo.</p>
<p>[73-75] <emph>Più gl'è conforme</emph>: pone che le chose etherne et libere sono più conforme; adunque in quelle più riluce; adunque più gli piacciono.</p></div3>
<div3><head>vv.  76-84</head>
<lg><l>Di tucte queste chose s'avvantaggia</l>
<l>l'humana creatura, et se una mancha</l>
<l>di sua nobilità convien che caggia.</l></lg>
<lg><l>Sol el peccato è quel che la difrancha</l>
<l>et dissimil la fa al sommo bene,</l>
<l>perchè del lume suo poco s'inbiancha,</l></lg>
<lg><l>Et in sua dignità mai non riviene</l>
<l>se non riempe dove colpa vota</l>
<l>contra 'l mal dilectar con iuste pene.</l>
</lg>
<p>Premesse le conclusioni già decte, le quali molto quadrono a dichiarare el dubbio, et dimostro che l'anima nostra creata da Dio <emph>inmediate</emph> è etherna, libera, splendida, cioè capace della gratia dello Spirito sancto, facta a similitudine et imagine sua, et <emph>per consequens</emph> "più gli piace", argomenta in questa forma: nessuna chosa piace a Dio se non è nella perfectione nella quale fu creata, et l'anima humana cadde dalla perfectione pel peccato, adunque conveniva tornare alla sua perfectione in qualche modo acciochè piacessi a Dio.</p>
<p>[76-78] <emph>Di tutte queste cose s'avvantaggia</emph>, cioè vince gl'altri animali et l'altre creature, <emph>et se una manca Convien che caggia dalla sua nobilità</emph>, <emph>idest</emph> non tenga quel grado di nobilità che tenea prima, et lei perde la libertà, imperochè per lo peccato divenne serva del diavolo. Adunque è caduta dalla sua nobilità.</p>
<p>[79-81] Onde sogiugne <emph>Solo el peccato è quel che difrancha</emph>, <emph>idest</emph> gli togle la libertà; francho significa libero, et franchare liberare, et difrancare torre la libertà, <emph>et falla dissimile al sommo bene</emph>, cioè a Idio, alla cui imagine et similitudine era stata creata; et la ragione è, perchè esso Iddio <emph>la 'mbiancha poco</emph>, <emph>idest</emph> poco la illumina <emph>del suo</emph> grandissimo <emph>lume</emph>, <emph>i.</emph> della sua gratia.</p>
<p>[82-84] <emph>Et in sua dignità mai non riviene</emph>: era caduto l'huomo dalla sua dignità, che era la libertà, pel peccato della disubidientia; hora dice che non può rivenire, et ritornare nella pristina dignità. Perchè peccato non è altro che privatione di bene, però se vogliamo tornare alla libertà conviene riempiere con ristoro la privation del bene, dove la colpa proceduta dal peccato ha voto; <emph>preterea</emph> perchè el peccato fu conmesso con dilecto convenne però satisfare a tal male di dilecto col dolore della pena, adunque bisognava riempier quello el quale era stato voto dal peccato, et epso riempiere con pene contro al male dilectare.</p></div3>
<div3><head>vv.  88-111</head>
<lg><l>Vostra natura quando peccò <emph>tota</emph></l>
<l>nel seme suo, da queste dignitadi</l>
<l>chome di paradiso fu rimota;</l></lg>
<lg><l>Nè ricovrar potensi, se tu badi</l>
<l>ben sottilmente, per alchuna via</l>
<l>sanza passar per un di questi gradi:</l></lg>
<lg><l>O che Dio solo per sua cortesia</l>
<l>dimesso havessi, o che l'huom per sè isso</l>
<l>havessi satisfacto a sua follia.</l></lg>
<lg><l>Ficca mo l'occhio per entro l'abisso</l>
<l>dell'etherno consiglo, quanto puoi</l>
<l>al mio parlare distrectamente fisso.</l></lg>
<lg><l>Non potea l'huomo ne' termini suoi</l>
<l>mai satisfare, per non potere ir giuso</l>
<l>con humiltà obediendo poi,</l></lg>
<lg><l>Quanto disubbidendo inteso insuso;</l>
<l>et quest'è la cagione perchè l'huom fue</l>
<l>da poter satisfare per sè dischiuso.</l></lg>
<lg><l>Dunque a Dio convenia colle vie sue</l>
<l>riparar l'huomo a sua intera vita;</l>
<l>dico coll'una o ver con amendue.</l></lg>
<lg><l>Ma perchè l'opra è tanto più gradita</l>
<l>dell'operante, quanto più appresenta</l>
<l>della bontà del core onde è uscita,</l></lg>
<lg><l>La divina bontà che 'l mondo imprenta</l>
<l>di proceder per tucte le sue vie,</l>
<l>ad rilevarvi suso, fu contenta.</l>
</lg>
<p>Adgiugne in questo luogo Beatrice la minore et la conclusione alla maggior posta disopra, et è questa la sententia: se l'humana natura pel peccato de' primi parenti diventò tutta dissimiglante a Dio et spiacente, et fu rimessa dalle dignità decte disopra, et dal paradiso terrestre, fu necessario che in qualunche modo tornassi nella sua perfectione per riconciliarsi.</p>
<p>[88-93] Et <emph>se tu badi</emph>, <emph>idest</emph> attendi diligentemente, decte dignità non poterno <emph>ricoverare</emph>, <emph>idest</emph> ricuperare et racquistare, sanza passione <emph>per un grado di questi</emph>, cioè <emph>o che Idio per sua</emph> liberalissima clementia <emph>havessi dimesso</emph> et cancellato tal peccato, <emph>o che l'huomo per se</emph> medesimo <emph>havessi satisfacto a tal follia</emph>, cioè a tal peccato. El primo è misericordia, el secondo è iustitia.</p>
<p>[94-96] Ma <emph>ficcha gl'occhi</emph>, <emph>idest</emph> ragguarda fiso nello <emph>abysso</emph>, <emph>i.</emph> nella profondità <emph>dello etherno consiglo</emph>. Quasi dica: considera nel mio parlare quanto ineffabile fussi el divino consiglo.</p>
<p>[97-102] <emph>Non potea l'huomo</emph>: dimostra che de' due modi sopradecti, l'uno era impossibile, l'altro non era secondo giustitia. Era impossibile adunque che l'huomo per se stesso satisfacessi <emph>ne' suoi termini</emph>, <emph>idest</emph> non uscendo de' termini dell'humana natura, et non essendo più che huom chome fu Christo; et la ragione perchè non potea satisfare in quanto huomo è che lui havendo peccato per superbia per volere appareggiarsi a Dio, imperochè volendo sapere el bene et el male, era aguaglarsi a Dio, lui non potea ubidendo discendere in tanta basseza che fussi pari alla altezza di Dio, alla quale disubidendo era voluto salire. Imperò che l'altezza di Dio è infinita, ma nessuna bassezza si truova che non sia finita.</p>
<p>[103-105] Se adunque l'huomo non potea per se stesso satisfare al fallo, convenne che Idio fussi quello che satisfacessi, et ricuperassi, l'huomo nella <emph>sua intera vita coll'una</emph> delle due vie, o più tosto <emph>con amendua</emph>, cioè con la misericordia, et con la iustitia, imperochè se Idio havessi creato uno huomo sì excellente che havessi potuto satisfare, sarebbe stata sola iustitia. Et se ci havessi liberato dal peccato per potentia absoluta, era sola misericordia. Ma nella incarnatione del Verbo quanto alla divinità usò misericordia, quanto alla humanità iustitia.</p>
<p>[106-111] <emph>Ma perchè</emph>: la sententia è questa: <emph>ma la divina bontà la quale imprempta</emph>, <emph>idest</emph> imprompta et imprime tucto <emph>el mondo</emph>, tucta la natura, <emph>fu contenta di procedere per tutte le sue vie a rilevarvi</emph>, voi huomini caduti nel peccato, <emph>perchè l'opra dell'operante è tanto più gradita</emph>, <emph>idest</emph> grata et accepta, <emph>quanto</emph> essa <emph>più t'apresenta della bontà del core onde è uscita</emph>.</p></div3>
<div3><head>vv.  112-120</head>
<lg><l>Nè tra l'ultima nocte e 'l primo die</l>
<l>sì alto et sì magnifico processo,</l>
<l>o per l'uno o per l'altro, fu o fie;</l></lg>
<lg><l>Che più largo fu Dio a dar se stesso</l>
<l>per far l'huom sofficente a rilevarsi,</l>
<l>che s'egli havessi solo da sè dimesso,</l></lg>
<lg><l>Et tucti gli altri modi erono scarsi</l>
<l>alla iustitia, se 'l figluol di Dio</l>
<l>non fussi humiliato a incarnarsi.</l>
</lg>
<p>[112-114] Havendo dimostrato la 'ncarnatione, dimostra che dal principio del mondo, che fu <emph>el primo dì</emph>, nel quale Idio dixe "fiat lux et facta est lux", all'<emph>ultima nocte</emph>, che sarà quando el mondo perirà per fuocho, perchè dipoi rimarrà el cielo et la terra purissima et splendida, et e moti celesti cesseranno, et el sole fermo darà continua luce, non <emph>fue</emph> et non <emph>fia</emph> facto <emph>processo</emph> nè <emph>per l'uno</emph> nè <emph>per l'altro</emph>, cioè nè per la divinità nè per l'humanità; <emph>sì alto</emph>, quanto all'humanità che fu tirata insino a Dio, o <emph>sì magnifico</emph>, quanto alla liberalità di Dio;</p>
<p>[115-117] perchè fu maggior liberalità <emph>a dare se stesso per fare l'huomo</emph>, cioè l'humanità che fu in Christo, <emph>sufficiente a</emph> potersi <emph>rilevare</emph>, che non sarebbe stato se havessi per sua potentia absoluta perdonatogli el fallo.</p>
<p>[118-120] <emph>Et tucti gl'altri modi erono scarsi</emph>: non solamente fu alto et magnifico processo, ma anchora necessario, imperò che Idio per se medesimo non potea et non dovea patire secondo iustitia, perchè non havea peccato, et l'huomo puro non era sufficiente chome disopra fu decto.</p></div3>
<div3><head>vv.  130-144</head>
<lg><l>Hor per empierti ben ogni disio</l>
<l>ritorno a dichiarare in alchun loco</l>
<l>perchè tu veggi lì così com'io.</l></lg>
<lg><l>Tu dì: "Io veggo l'aere et veggio 'l foco,</l>
<l>l'acqua et la terra et tutte lor mixture</l>
<l>venir a corruptione et durar poco.</l></lg>
<lg><l>Et queste cose pur fur creature,</l>
<l>perchè se ciò ch'è decto è stato vero,</l>
<l>esser dovrien di corruption sicure".</l></lg>
<lg><l>Gli angioli, frate, e 'l paese sincero</l>
<l>nel qual tu se', dir si posson creati,</l>
<l>sì come sono, in loro essere intero;</l></lg>
<lg><l>Ma gli elementi che tu hai nomati</l>
<l>et quelle chose che di lor si fanno</l>
<l>da creata virtù sono informati.</l></lg>
<lg><l>Creata fu la materia ch'egl'hanno;</l>
<l>creata fu la virtù informante</l>
<l>in queste stelle che 'ntorno a llor vanno.</l></lg>
<lg><l>L'anima d'ogni bruto et delle piante</l>
<l>di complession potentiata tira</l>
<l>lo raggio et el moto delle luce sancte;</l></lg>
<lg><l>Ma vostra vita sanza mezo spira</l>
<l>la somma beninanza, et la 'nnamora</l>
<l>di sè sì che poi sempre la disira.</l>
</lg>
<p>Continua el suo parlare Beatrice et dice: perchè io disopra affermai che l'anime nostre sono inmortali perchè furon create da Dio, tu potresti dubitare perchè non sono inmortali gl'elementi et e corpi facti di quegli, conciosia chosa che anchora gl'elementi sieno stati creati da Dio. Onde io rispondo chosì.</p>
<p>[130-132] <emph>Gl'angeli, frate, e 'l paese sincero</emph>: pone l'absolutione del dubbio dicendo che benchè ogni cosa sia creata da Dio, niente dimeno <emph>gl'angeli, et el paese sincero</emph>, <emph>idest</emph> e cieli e quali sono di pura materia, <emph>ne' qua'</emph>, cieli, <emph>tu se'</emph>, al presente, <emph>si possono dire essere creati in loro intero essere</emph>, perchè Idio creò a un tracto la materia et la forma, et creogli per se stesso senza mezo delle seconde cause.</p>
<p>[133-135] <emph>Ma gl'elementi</emph>: e corpi composti di quegli furon creati <emph>da creata virtù</emph>, la quale Idio misse negli elementi quando creò la loro materia di niente, et chosì la lor forma è da Dio per mezzo di quella <emph>virtù creata</emph>. Imperochè la lor forma naturale benchè uscissi nell'esser dalla potentia della materia et perciò di qualche chosa si può dir facta, nientedimeno la luce, che si dice esser principio inanzi a ogni forma et materia, adunque non può esser perpetua nè libera, perchè la forma che al presente hanno gl'elementi non fu creata da Dio <emph>inmediate</emph>, ma per mezo della virtù creata che Dio messe nella prima materia in quella sua informità nella quale fu creata.</p>
<p>[136-138] <emph>Creata fu la materia</emph> da Dio senza mezo, et però quella è perpetua et libera, et non subiace se non a Dio; <emph>creata fu la virtù informante</emph>, la quale arrecha ad essere le chose elementate, et questa virtù è nelle stelle le quali girono intorno agl'elementi.</p>
<p>[139-141] <emph>L'anima d'ogni bruto</emph>: l'anima sensitiva ne' bruti et la vegetativa delle piante non è perpetua perchè è di complexione potentiata di compositione materiale. Questa è facta del semplice formale degl'elementi purificato dalla influentia de' cieli, et però è temporale et sottoposta alla influentia de' cieli, et perchè è dedocta dalla influentia delle stelle infusa co' razi loro et col moto, et però dixe <emph>el raggio e 'l moto delle sancte luci</emph>.</p>
<p>[142-144] <emph>Ma vostra vita</emph>, l'anima humana, <emph>spira</emph>, vive, <emph>senza mezo</emph>, imperò che Iddio poi che 'l corpo è organizato, a un tratto crea l'anima nostra sanza mezo, et creando la infunde nel corpo. Adunque <emph>la somma beninanza</emph>, <emph>idest</emph> bontà, crea l'anima <emph>et innamorala di sè</emph> perchè mette in quella una innata cupidità di conseguire el sommo bene ch'è epso Idio.</p></div3>
<div3><head>vv.  145-148</head>
<lg><l>Et quinci puoi argomentare anchora</l>
<l>nostra resurrectione, se tu ripensi</l>
<l>chome l'humana carne fessi alhora</l></lg>
<lg><l>Che li primi parenti 'trambo fensi".</l>
</lg>
<p>[145-148] Pone una conclusione corolaria, che la ragione già decta pruova che noi dobbiamo resucitare colla propria carne. Imperochè Idio fece el corpo del primo huomo senza mezo, et per questo sarà perpetuo, et di quello fece la prima femina. Adunque debba esser perpetuo, et chosì e nostri che sono da quegli; adunque la morte di ta' corpi conviene che sia a tempo, ma della resurrection de' corpi habbiamo decto a suficientia in altro luogo.
</p></div3></div2>
<div2><head>VIII</head>
<argument><p>CANTO OCTAVO DELLA TERTIA CANTICA DI DANTHE</p></argument>
<div3><head>vv.  1-12</head>
<lg><l>Solea creder lo mondo in suo periclo</l>
<l>che la bella Cyprigna e folle amore</l>
<l>raggiassi, volta nel terzo epiciclo;</l></lg>
<lg><l>Perchè non pure a llei faceano honore</l>
<l>di sacrifitio et di votivo grido</l>
<l>le genti antiche nello anticho errore,</l></lg>
<lg><l>Ma Dione honoravono et Cupido,</l>
<l>questa per madre sua, questo per figlo,</l>
<l>et dicen ch'e' sedecte in grembo a Dido;</l></lg>
<lg><l>Et da costei ond'io principio piglo</l>
<l>piglavon lo vocabol della stella</l>
<l>che 'l sol vaghegi'hor da popp'hor da ciglo.</l>
</lg>
<p>Ha expedito quanto si convenia tractare del secondo cielo di Mercurio. Hora in questo octavo canto, dimostra essere pervenuto al terzo che è di Venere, dove truova molti spiriti. Ma distesamente parla prima con Carlo Martello, dipoi con re Roberto. Et ne' primi versi dimostra la erronea opinione che gl'antichi ebbono di Venere, la quale benchè con brievi parole stimo sia utile a percorrere. Fu adunque appresso degli antichi non una Venere ma tre. Delle quali la prima è figluola del cielo et del dì. Et questa di Iove o secondo altri di Baccho generò Cupidine idio dello amore, et le gratie; et dannogli el cexto, il che è cintura la quale interviene alle legittime noze. La seconda fu generata quando Saturno taglò el membro virile a Celio suo padre, et gittollo in mare. Imperochè quello ripercosso dall'onde fece schiuma, et di quella nacque Venere, o veramente nacque del sangue di tal membro, et fu nutrita della schiuma, dalla quale da' Greci è denominata Aphrodite, perchè "aphros" in greco significa schiuma. Di costei sola sanza maschio vuole Simonide poeta che sia nato Cupidine. La terza fu figluola di Iove et di Dione, et chostei ad Anchise generò Enea. Queste favole in parte exprimono molte chose naturali, et in parte contengono historie. Ma siemi scusa la lunga opera se in questo luogo le pretermetto. Platone non poeta ma philosopho et optimo investigatore de' sagreti delle nature, scrive nel <emph>Symposio</emph> essere due Venere, et due amori, una è celeste, l'altra volgare et terrena, perchè l'animo nostro spiccandosi dalla contagione del corpo s'innalza inverso el cielo et subito accende in sè ardentissima cupidità delle cose divine et incorporee, et da questa nasce l'amore celeste el quale sprezza ogni cosa terrena et va cercando la vera belleza, la quale è solamente posta nelle chose incorporee divine et etherne. Et questo amore da Phedro, nel <emph>Symposio</emph> di Platone è chiamato grande Idio, et questa Venere dicono essere figluola del cielo, et non havere havuto madre. È nata del cielo perchè niente altro cerca che le chose celesti, et nacque sanza madre perchè non procede da chose corporee. Ma se l'animo nostro dimenticando l'origine sua volta l'occhio ingiù, et pure a terra mira, concepe in sè la terrena Venere dalla quale nasce el libidinoso amore. Costui niente altro cerca che le corporee voluptà et carnali piaceri. Non ama la belleza dell'animo che è propria sua substantia, ma cerca quella del corpo. Et questo è expresso nella favola di Narcisso, el quale fingono e poeti che vedendo la imagine sua nella fonte, di quella s'innamorò. Pongono Narcisso per l'animo d'uno huomo imperito et temerario el quale non contempla la faccia sua, <emph>idest</emph> non considera la sua propria essentia et virtù, et la bellezza nella quale epso è creato da Dio, ma è attento a ragguardare la inmagine di quella nell'acqua. Il che non è altro se non seguitare le belleze corporale che non è d'alchuna substanza, ma è ombra vana della vera bellezza, et quella vede nell'acqua, <emph>idest</emph> nel corpo, el quale è fluxibile et chome l'acqua corre nè mai si resta, chosì el corpo el quale lui solo ama del continuo corre alla morte et alla sua corruptione. È adunque tale animo misero perchè chome dice el Petrarcha: "miser chi speme in chosa mortal pone", et lascia la vera belleza et ama l'ombra; miseri certamente et più che miseri sono gl'huomini, e quali perchè niente conoscono in sè se non el corpo, fermamente credono sè niente altro essere che corpo; per tutte queste ragioni et per molte altre le quali per usare brevità pretermetto, dimostra el divino Platone esser due Venere, la celeste, la quale seguitando Enea in Italia divenne felice, et la terrena, dalle cui lusinghe allectato Paris conduxe all'ultimo exterminio et sè et la patria sua. Tale influentie in buona parte procedono dalla stella del tertio cielo chiamata Venere, alla quale essendo già condocto da Beatrice el nostro poeta, sono necessitato di quella strologicamente alchuna chosa referire. Venere è pianeta benivolo et inductore d'amicitie, è femineo et nocturno, et nella sua qualità calda et humida, è molto temperato; è stella molto salutare chome dimostra Ptolomeo nel libro <emph>Dell'harmonia</emph>. Dalla sua influentia procede ogni musica et non solamente quella che è nella consonantia delle voci, ma anchora la compositione de' versi. Induce amore et secondo gl'aspecti di diversi pianeti alchuna volta pudichi et casti et alchuna volta lascivi et impudichi. Fa el corso suo in trecento quarantocto giorni; nè mai s'allontana sal sole più che quarantasei gradi; ma quando lo precede apparisce in oriente la mattina innanzi al sole, et è chiamata Lucifero, et da' volgari Diana; quando gl'è drieto si vede la sera in occidente, et è decta Hespero, et fu el primo Pytagora tra' Greci che s'accorse che Lucifero et Hespero fussi una medesima stella. E suoi domicilii nel zodiaco sono tauro et libra; regna ne' pesci, et nella vergine mancha el suo regno. È stella genitale, et sola Venere di tutti e pianeti escie due gradi del zodiaco. È tanto el suo splendore che fa ombra; et appresso agl'antichi hebbe molti nomi. Fu chiamata Iunone. Fu chiamata Isis. Fu chiamata Cibele che è madre degli dii. Adunque pone in questo cielo gli spiriti e quali vixono in voluptà et gaudio et amore, non si partendo però dalla vera honestà, o se alchuna volta passarono el modo di subito ritornorono.</p>
<p>[1-3] <emph>Sole credere el mondo</emph>, quasi dica universalmente tucti gl'uomini, <emph>in suo periclo</emph>: <emph>idest</emph> perchè crede tali cose sono contro la vera religione, et non si possono credere sanza pericolo di dannatione; <emph>Ciprigna</emph>: Venere, decta da Cypri, dove maximamente era honorata. Onde Horatio: "Venus regina Gnidi Paphique Sperne dilectam Cipron, et vocantis Thure te multo Glycere decoram Transfer in edem". Et certo Cipri sempre fu isola molto luxuriosa. Onde fu già consuetudine in quella che le fanciulle andassino al porto et co' forestieri si mescolasseno et in quel modo guadagnassino la dota. Et era legge che una volta in sua vita ciaschuna femina andassi al tempio di Venere nè prima n'uscissi, se prima non havessi usato con qualche huomo. Adunque credevono gli stolti che da Venere non procedessi altro amore che lo impudico et lascivo; <emph>el folle amore</emph>: lo stolto amore. Amore è desiderio di cosa bella, et la vera belleza consiste nelle cose divine et inmortali, et chome desiderar queste è amor prudente, perchè fa eleggiere la vera belleza, chosì è stolto amore quello che, e nato d'otio et di lascivia humana, disidera libidinosamente la bellezza corporea. Adunque rectamente dixe <emph>el folle amore</emph>, acciò che intendessimo che distinguessi el libidinoso dal caso amore; <emph>nel terzo epyciclo</emph>: nel terzo cielo ove è el pianeto di Venere; proprio epiciclo è picolo circulo el quale discrive el pianeta col moto del suo corpo, et per la circunferentia di questo si muove el pianeta. Et nella parte superiore si muove da oriente in occidente, et nella inferiore pel contrario. Et in questo epiciclo fanno el moto directo et stationario et retrogrado.</p>
<p>[7-9] <emph>Dione</emph>: questa chome habbiamo decto fu madre di Venere. Onde Virgilio: "ecce Dionei processit Cesaris astrum".</p>
<p>[10-12] <emph>Et da costei</emph>, da questa Venere, <emph>ond'io piglo el principio</emph>, di questo capitolo, loro <emph>piglavono el vocabolo della stella</emph>, et chiamavonla Venere, la quale stella <emph>el sol vagheggia, hora da poppa</emph>, cioè drieto a sè, perchè nella nave la poppa è l'ultima parte, <emph>et hor da ciglo</emph>, <emph>idest</emph> dinanzi da ssè, chome pocho disopra habbiam dimostro. Quando nasce innanzi al sole arrecha secho tanto splendore, che fa parere giorno innanzi che sia venuto, quando è drieto al sole apparisce la sera in occidente, et quasi fa el proprio offitio della luna, cioè dà lume come essa alla nocte.</p></div3>
<div3><head>vv.  13-30</head>
<lg><l>Io non m'accorsi del salire in ella,</l>
<l>ma d'esserv'entro mi fece assai fede</l>
<l>la donna mia che vidi far più bella.</l></lg>
<lg><l>Et chome in fiamma favilla si vede</l>
<l>et chome in voce voce si discerne,</l>
<l>quand'una è ferma l'altra va et riede,</l></lg>
<lg><l>Vid'io in essa luce altre lucerne</l>
<l>muoversi in giro più et men correnti,</l>
<l>al modo credo di lor viste etherne.</l></lg>
<lg><l>Di fredda nube non discesor venti,</l>
<l>o visibili o no, tanto festini</l>
<l>che non paressino impediti o lenti</l></lg>
<lg><l>Ad chi havessi que' lumi divini</l>
<l>veduto a noi venir, lasciando el gyro</l>
<l>pria cominciato en gl'altri seraphini;</l></lg>
<lg><l>Et drieto a que' che più 'nnanzi appariro</l>
<l>sonava "Osanna" sì, che unque poi</l>
<l>di riudir non fui sanza disiro.</l>
</lg>
<p>[13-15] Disopra habbiamo dimostro perchè l'auctor finge di non s'accorgere del salire di cielo in cielo, et perchè sempre salendo Beatrice diventa più bella.</p>
<p>[16-21] <emph>Et chome in fiamma favilla si vede</emph>: perchè pare difficile che le luci di quelle anime poste nel corpo di questo terzo pianeto si potessino vedere nella luce di quello, però usa due comparationi molto accomodate. Adunque dice <emph>io vidi nella luce</emph>, della stella di Vener, <emph>altre lucerne</emph>, altre luci particulari che eron gli spiriti beati posti in quella spera <emph>chome in fiamma</emph>, la qual salga, <emph>si vede una favilla</emph> accesa salire, et questo si può discernere perchè la favilla ha più vivo colore che la fiamma, et chosì anchor le luci degli spiriti, perchè erono più splendenti che la luce di Venere, si poteano scorgere; <emph>et chome voce in voce si discerne</emph>: un'altra comparatione molto accomodata, perchè veggiamo nella musica el tenore procedere fermamente et el sovrano andare et tornare; <emph>muoversi in gyro et più et men correnti</emph>: muovonsi col moto della stella, et a un medesimo tempo finivono la revolutione, ma quanto alchuna era più appresso al centro della stella, tanto era di più tardo moto, et chosì per lo opposito, et però dice <emph>al modo di lor viste etherne</emph>: cioè secondo che ciaschuna era allogata nel corpo della stella. Allegoricamente dimostra secondo chi più o meno virtuosamente havea operato secondo tale influxo.</p>
<p>[22-24] <emph>Di fredda nube</emph>: mostra Aristotele nella <emph>Meteora</emph>, che e vapori caldi et secchi montando insino allo extremo della terza regione dell'aria, ripercossi da fredde nebbie si riflectono in lato et conmuovono l'aria et quella conmossa fa vento; <emph>non discesor venti</emph>: poi sono ripercossi dal suo contrario; <emph>o visibili</emph>, quando sono nell'aere turbo, et muovono e nuvoli, o veramente quando sono accesi, chome spesso interviene, <emph>o no</emph>: quando sono nel sereno o non sono accesi et però non si veggono. [25-27] Et dice venendo a noi lasciorono <emph>el giro Prima cominciato negl'alti seraphini</emph>: dice <emph>alti</emph> perchè sono nel primo et più alto cielo. Questo dice perchè finge altrove vedere Iddio chome un punto sopra ogni chosa, et in mezzo et intorno a quel punto in più basso luogo si gyrono gl'ordini degl'angeli non con equal celerità, chome nel suo luogo dimosterremo.</p>
<p>[28-30] <emph>Et drieto a quegli</emph>: dice che drieto a quegli spiriti che venivono a llui, erono spiriti che cantavono <emph>"Osanna"</emph> sì dolcemente, <emph>che unque poi</emph>, <emph>idest</emph> non mai poi, <emph>io fui sanza disio</emph>, <emph>i.</emph> sanza desiderio <emph>di riudire</emph>, <emph>i.</emph> d'udir di nuovo. Osanna significa Idio fa salvo, ma in lingua hebrea dinota un gaudio che difficilmente o in greco o in latino si può exprimere.</p></div3>
<div3><head>vv.  31-45</head>
<lg><l>Indi si fece l'un più presso a noi</l>
<l>et solo cominciò: "Tucti sian presti</l>
<l>al tuo piacer, perchè di noi ti gioi.</l></lg>
<lg><l>Noi ci volgian co' principi celesti</l>
<l>d'un gyro et d'un girare et d'una sete,</l>
<l>ai quali tu nel mondo già dicesti:</l></lg>
<lg><l>"Voi che 'ntendete e 'l terzo ciel movete";</l>
<l>et sian sì pien d'amore, che per piacerti,</l>
<l>non fie men dolcie un poco di quiete".</l></lg>
<lg><l>Poscia che gl'occhi miei si furo oferti</l>
<l>alla mia donna riverenti, et essa</l>
<l>facti gl'havea di sè contenti et certi,</l></lg>
<lg><l>Rivolsersi alla luce che promessa</l>
<l>tanto s'havea et dir: "Chi siete?" fue</l>
<l>la voce mia di grande affecto impressa.</l>
</lg>
<p>[31-33] Appressossi uno spirito più che gl'altri, et offerse per sè et per gl'altri, che tucti erono presti a piacergli, in forma che lui si potessi gioire di loro. Nè è contro alla natura del cielo dell'amore trovare in quelo sì liberali, sì benigni, et sì amorevoli spiriti. Imperochè l'amore sempre vuole gratificarsi alla cosa amata.</p>
<p>[34-39] <emph>co' principi</emph>: perchè a ogni cielo è preposto uno ordin de beati spiriti. Adunque al primo cielo della luna sono gl'angieli. Al secondo di Mercurio gl'archangeli. Al tertio di Venere e principati; <emph>a' quali tu dicesti giù nel mondo</emph>: imperochè Danthe scripse una canzona morale nella quale tracta dell'amore non lascivo ma celeste, et però chomincia <emph>Voi</emph>, principati, e quali <emph>intendendo</emph>, cioè apprendendo col vostro intellecto Idio et la sua voluntà, il perchè gl'angeli sono chiamati intelligentie, <emph>movete el terzo cielo</emph> facciendolo girare con la vostra virtù da Dio data, et faccendolo influere giù nel mondo e suoi effecti; <emph>et sian sì pieni d'amore</emph> et di carità di Dio et del proximo, la quale procede dalla influentia di questo pianeto, alla quale si dà l'anima humana quando la gratia di Dio spira che la volontà s'appichi ad essa, et in questo applicare sta el nostro merito, <emph>che per piacerti Non fia men dolcie un pocho di quiete</emph>, che 'l girare. Et certo la carità inverso del proximo fa che alchuna volta interlasiamo lo speculare per compiacere.</p>
<p>[40-42] <emph>Poscia che gl'occhi</emph>: dimostra che innanzi che dimandassi alchuna chosa allo spirito, volle intendere se Beatrice glene permetteva. Et per questo ci admonisce che non dobbiamo nella investigatione delle chose celesti tentare alchuna chosa che non ci sia permessa dalla theologia. Adunque io offersi gl'occhi a Beatrice, cioè la rimirai et essa rimirò me, in forma che nel volto suo io vidi lei esser contenta.</p>
<p>[43-45] Il perchè mi volsi <emph>alla luce</emph>, <emph>idest</emph> a quello spirito el quale mi s'era tanto grandissimamente offerto, et allhora io Danthe lo domandai chi fusse quello spirito.</p></div3>
<div3><head>vv.  46-54</head>
<lg><l>Et quanto et quale vid'io lei far piùe</l>
<l>per allegreza nova che s'accrebbe,</l>
<l>quando parlai, alle belleze sue!</l></lg>
<lg><l>Chosì facta mi dixe: "El mondo m'hebbe</l>
<l>giù pocho tempo, et se più fussi stato</l>
<l>molto sarà di mal, che non sarebbe.</l></lg>
<lg><l>La mia letitia mi ti tien celato</l>
<l>che mi raggia dintorno et me nasconde</l>
<l>quasi animale in sua seta fasciato.</l>
<l>[lacuna: vv. 55-57]</l>
</lg>
<p>[46-54] Manifestasi el sopradecto spirito, et dice sè essere Carlo Martello principe di Taranto figluolo del Re Carlo zoppo, el quale hebbe septe figluoli. De' quali tre hebbon titolo di signorie. Lodovico primo genito, el quale fu preso in Siciia, et poi si fece frate minore. Carlo Martello principe di Taranto. Roberto principe di Durazo. Ma factosi frate Lodovico sopradecto, Martello, el quale succedea nel regno di Sicilia, et della Pugla, et anchora el contado di Provenza, succedete egli a queste provincie, chome secondo al primo genito; ma perchè esso fu coronato del Reame d'Ungheria, Ruberto occupò tucte queste signorie.</p></div3>
<div3><head>vv.  58-75</head>
<lg><l>Quella sinistra riva che si lava</l>
<l>di Rhodan poi ch'è misto con Surga,</l>
<l>per suo signore a tempo m'aspectava,</l></lg>
<lg><l>Et quel corno d'Ausonia che s'imborga</l>
<l>di Bari di Careta et di Cortona,</l>
<l>là ove tronco el verde mare sgorga.</l></lg>
<lg><l>Fulgeami già in fronte la corona</l>
<l>di quella terra che 'l Danubio riga</l>
<l>poi che lle ripe tedesche abandona.</l></lg>
<lg><l>Et la bella Trinacria, che caliga</l>
<l>tra Pachinno et Peloro, sopra 'l golpho</l>
<l>che riceve da Euro maggior briga,</l></lg>
<lg><l>Non per Tipheo ma per nascente zolpho</l>
<l>attesi harebbe li suoi regi anchora,</l>
<l>nati per me di Carlo et di Ridolpho,</l></lg>
<lg><l>Se mala signoria, che sempre acora</l>
<l>li popoli subiecti, non havessi</l>
<l>mosso Palermo a gridar "Mora! Mora!".</l>
</lg>
<p>Dimostra e paesi de' quali sarebbe stato signore. Et questi discrive poeticamente, dinominandogli o da fiumi da città o da monti.</p>
<p>[58-60] Et prima per <emph>Rhodano</emph> dinota la Provenza. Di Rhodano habbiamo decto in altro luogho. Questo divide la Provenza la chui dextra parte s'appartiene al re di Francia, et la sinistra a quel di Pugla; <emph>Sorga</emph>: è fiume che nasce al principio della Provenza, et mette in Rhodano; <emph>per suo signore</emph>: perchè s'appartiene al reame di Pugla di che io haveo a essere signore, se non fussi stato re d'Ungheria.</p>
<p>[61-63] <emph>quel corno d'Auxonia</emph>, quella punta d'Italia, <emph>che s'inborga</emph>, che si veste delle città infrascripte; <emph>di Bari</emph>, questa è dal mare Adriatico; <emph>Crotona</emph>: hoggi decta Crutone, dove el mare, el quale naturalmente dimostra verde colore, sepera Sicilia da Italia.</p>
<p>[64-72] <emph>Fulgeami</emph> in capo <emph>la corona</emph>: già mi risplendea in capo la corona d'Ungaria, per la quale corre el Danubio poi che esce della Magna; <emph>et la bella Trinacria</emph>: et appartenevasi a me el regno di Sicilia, la quale dagl'antichi fu chiamata Trinacria perchè lei ha tre promontorii, Pachinno, Peloro, et Lilybeo. Ma Pachinno et Peloro rispondono al golfo di Vinegia, el quale è più percosso da Euro vento orientale che da altro vento; <emph>che caliga</emph>: <emph>idest</emph> nella quale appariscie caligine et fumo; non perchè Typheo, del quale è decto disopra, rispiri fiamma et fumo chome fingono le favole, ma perchè el monte Ethna è cavernoso, onde genera vento, el quale per suo moto accende le chaverne che tengono di zolpho. Il perchè manda fuori assai fumo et alchuna volta fiamme; <emph>di Carlo</emph>: primo conte di Provenza mio avolo; <emph>di Ridolpho</emph>: el quale fu duca di Sterlich, la cui figluola hebbi per mogle.</p>
<p>[73-75] <emph>Se mala signoria</emph>: questo dice perchè Sicilia si ribellò da Carlo per la crudeltà et iniustitia degl'uficiali che lui vi tenea; et dectesi a don Pietro d'Aragona, chome in altro luogho habbiamo decto distesamente; <emph>sempre accuora</emph>: <emph>idest</emph> fa gagliardi et forti e popoli e quali sono sottoposti inducendogli, et mettendogli in disperatione.</p></div3>
<div3><head>vv.  85-96</head>
<lg><l>Et se mio frate questo antivedessi,</l>
<l>l'avara povertà di Catalogna</l>
<l>già fuggiria, perchè non l'offendessi;</l></lg>
<lg><l>Che veramente proveder bisogna</l>
<l>per lui o per altrui, sì ch'a suo barca</l>
<l>carica più di carco non si pogna.</l></lg>
<lg><l>La sua natura, che di larga parca</l>
<l>discese, havrie mestier di tal militia</l>
<l>che non curassi di metter in arca".</l></lg>
<lg><l>"Però ch'io credo che l'alta letitia</l>
<l>che 'l tuo parlar m'infonde, signor mio,</l>
<l>là ov'ogni ben si termina et s'initia,</l></lg>
<lg><l>Per te si vegha chome la vegg'io,</l>
<l>grata m'è più; et anche questo ho caro</l>
<l>perchè 'l discerni rimirando in Dio.</l></lg>
<lg><l>Facto m'hai lieto, et chosì mi fai chiaro,</l>
<l>poi che parlando a dubitar m'hai mosso</l>
<l>chome uscir può di dolcie seme amaro".</l></lg>
<lg><l>Questo io a llui, et egli ad me: "S'io posso</l>
<l>mostrarti un vero a quel che ne domandi</l>
<l>terrai el viso chome tieni el dosso".</l>
</lg>
<p>Narra che se el re Roberto antivedessi quanto è gran vitio in un principe l'avaritia, et quanto apto alla rovina degli stati, non attenderebbe nè per sè nè per mezo degli officiali suoi ad accumulare thesoro.</p>
<p>[85-90] Risponde el poeta allo spirito et dice: <emph>la letitia</emph> ch'io piglo di vederti in questa beatitudine m'è più grata, perchè io credo che essa si veggia et intenda per te non altrimenti che io che l'ho in me lo veggio. Et se alchuno domandassi chome lo spirito può vedere el quor suo, aggiugne l'auctore che la vede ivi <emph>ove ogni bene si termina et s'initia</emph>, <emph>idest</emph> in Dio. Imperochè riguardando l'anime beate in Dio chome in specchio che rappresenta l'imagini di tutte le cose et conoschono ogni vero, et non possono essere ingannate. Ordina adunque el texto: <emph>o signor mio</emph>, <emph>i.</emph> o Carlo, el quale in vita hebbi per signore, <emph>perchè io credo che tu veggia chome vegio io la letitia che m'infonde el tuo parlare</emph>, perchè per quello intendo tua beatitudine in Dio, <emph>là dove s'initia et termina ogni bene</emph>, però questa mia letitia <emph>m'è più grata</emph> che se tu non la vedessi; <emph>et ancho questo ho caro</emph>, et similmente ho caro questo che hai parlato, <emph>perchè tu lo discerni</emph>, cioè lo vedi et intendi, <emph>rimirando Iddio</emph>, nel quale specchio ogni chosa si vede, quasi dica: a me è grato haverti udito perchè so quel che parli è vero.</p>
<p>[91-93] Ma perchè el tuo parlar gratissimo m'ha generato un dubbio nella mente, <emph>fami chiaro</emph> di questo chome tu <emph>m'hai facto lieto</emph>. El dubbio è <emph>chome di dolcie seme</emph>, <emph>idest</emph> di buon padre, può nascere <emph>amaro seme</emph>, <emph>idest</emph> cattivo figluolo, perchè dannando tu Carlo chome avaro, et lodando ne' suoi progenitori la liberalità, pare che ne seguiti questo che habbiamo decto.</p>
<p>[94-96] <emph>Questo io a llui</emph> dixi, <emph>et egli</emph>, cioè Carlo, rispose a me dicendo <emph>se io ti posso Mostrare un vero</emph>, cioè una verità, perchè la verità è sempre una et non può essere più, <emph>terrai el viso chome tieni el dosso</emph>: <emph>idest</emph> tu vedrai quello che hora non vedi. Imperò che havendo volte le spalle al tempio tu non lo vedi, ma se poi ti volti dove prima havevi le spalle tu lo vedi.</p></div3>
<div3><head>vv.  97-114</head>
<lg><l>Lo ben che tucto 'l regno che tu scandi</l>
<l>volge et contenta, fa esser virtute</l>
<l>sua providentia in questi corpi grandi.</l></lg>
<lg><l>Et non pur le nature provedute</l>
<l>son nella mente ch'è da sè perfecta,</l>
<l>ma esse insieme con la lor salute,</l></lg>
<lg><l>Perchè quantunque questo archo saecta</l>
<l>disposto cade a preveduto fine,</l>
<l>sì chome chosa in suo segno directa.</l></lg>
<lg><l>Se ciò non fussi, el ciel che tu camine</l>
<l>producerebbe sì li suoi effecti,</l>
<l>che non sarebor arte, ma ruine;</l></lg>
<lg><l>Et ciò esser non può, se gli 'ntellecti</l>
<l>che muovon este stelle non son manchi,</l>
<l>et mancho 'l primo che non gl'ha perfecti.</l></lg>
<lg><l>Vuoi tu che questo vero più ti s'inbianchi?".</l>
<l>Et io: "Non già, perchè impossibil veggio,</l>
<l>che la natura in quel ch'è opo stanchi".</l>
</lg>
<p>[97-99] Per dichiarare el dubbio fa conclusione che ogni chosa che adviene è proveduta da Dio secondo el meglo, se non del particulare, dell'universo. Onde dice <emph>El bene</emph>, Iddio, che è sommo bene, el quale <emph>volge</emph>, perchè è prima cagione della revolutione de' cieli, <emph>et contenta</emph>, perchè gli conserva nell'esser loro, <emph>tucto el regno che tu scandi</emph>: tucti e cieli che tu sali. Et anchora fa Iddio che la <emph>sua providentia sia virtù in questi corpi magni</emph>, cioè che la virtù la quale ha posta al governo de' pianeti et de' cieli, e quali son corpi magni chome disopra habbiamo dimostro, sia secondo la sua providentia.</p>
<p>[100-102] Et sogiugne che <emph>nella mente</emph> di Dio non solamente vi <emph>sono le nature</emph> et chose che lui ha <emph>preveduto</emph>, ma sonvi <emph>insieme con la loro salute</emph>. La sententia è che Idio non solamente con la divina providentia produce le chose in essere, ma anchora provede che sieno per lo meglo se non del particulare almeno dell'universo;</p>
<p>[103-105] et <emph>quantunque questo archo saecta</emph>, la chosa saectata <emph>cade</emph> et arriva <emph>al fine proveduto</emph>, <emph>idest</emph> ogni chosa che Dio provede, et ordina, arriva al fine restituito da esso Idio, chosì chome la saecta bene addirizata arriva al suo segno et al suo berzaglo.</p>
<p>[106-108] Et <emph>se ciò non fossi</emph> che ogni chosa ordinata arrivassi al fine ordinato, <emph>el ciel che tu camini</emph>, <emph>idest</emph> tutti questi cieli et le stelle et e pianeti per e quali tu sali, <emph>producerebbon sì</emph>, male, <emph>e loro effecti, Che non sarebbono acti</emph>, <emph>idest</emph> bene ordinati et perfecti, chome veggiamo esser facte le chose con arte, <emph>ma sarebbono ruine</emph> perchè sarebbono sanza ordine.</p>
<p>[109-111] Ma questo <emph>non può essere se gli intellecti</emph>, <emph>idest</emph> se le intelligentie, le quali Idio ha poste al moto, et al governo, delle stelle et de' cieli, <emph>non sono manchi</emph>, cioè imperfecti et difectivi. Et se 'l <emph>primo</emph>, cioè epso Iddio che è el primo motore, non è <emph>mancho</emph>, <emph>idest</emph> imperfecto. Il che non può essere.</p>
<p>[112-114] <emph>Vuoi tu</emph>: poi che Beatrice gl'ebbe decto questo, essa s'apparecchiava a dimostrarlo più apertamente, et però dixe: "o Danthe, <emph>voi tu che questo vero s'imbianchi</emph>, si manifesti, <emph>più?</emph>"; imperochè chome diciamo chose obscure quelle che son difficile a intendere, chosì possiamo dire bianche le manifeste. Et Danthe rispose <emph>non già io perchè io conoscho che è impossibile che la natura</emph>, cioè Iddio, <emph>stanchi</emph>, <emph>idest</emph> manchi, <emph>in quello che è uopo</emph>, <emph>idest</emph> in quello che è di bisogno.</p></div3>
<div3><head>vv.  115-126</head>
<lg><l>Ond'egli anchora: "Hor dì sarebbe el</l>
<l>peggio</l>
<l>per l'homo in terra, se non fussi cive?".</l>
<l>"Sì - rispos'io - et qui ragion non chieggio".</l></lg>
<lg><l>"Et puot'egli esser, se giù non si vive</l>
<l>diversamente per diversi ofici?</l>
<l>Non, se 'l maestro vostro ben vi scrive".</l></lg>
<lg><l>Sì venne deducendo insino a quici,</l>
<l>poscia conchiuse: "Dunque esser diverse</l>
<l>convien de' vostri effecti le radici;</l></lg>
<lg><l>Perch'uno nascie Absalone et l'altro Xerse,</l>
<l>l'altro Melchisedech et l'altro quello</l>
<l>che volando per l'aere el figlo perse.</l>
</lg>
<p>[115-117] Sobgiugne lo spirito la argomentatione, la quale è questa: perchè l'huomo è animale disideroso di compagnia, meglo è che sia <emph>in terra cive</emph>, <emph>idest</emph> che viva in compagnia et non in vita solitaria.</p>
<p>[118-120] Et questo non può essere <emph>se non si vive Diversamente con diversi officii</emph>, perchè chome discrive Aristotele, el quale lui chiama <emph>nostro maestro</emph>, la vita humana ha bisogno di diverse arti et <emph>offiti</emph>. È necessario che sieno e consultori nella rep. E militi che la difendino. E medici e iurisconsulti, gl'artefici, gl'acricultori, e sacerdoti, et molti altri.</p>
<p>[121-123] Adunque fu necessario che havendo a essere diversi <emph>effecti</emph> negl'huomini, tali effecti procedessin da varie <emph>radici</emph>, cioè da varie cause. Bene adunque <emph>deducendo</emph> di parte in parte lo spirito <emph>insino a quici</emph> dove ho decto, et poi conchiuse.</p>
<p>[124-126] <emph>Perch'un nasce Absalon</emph>: provide optimamente la natura che varie influentie de' cieli producessino gl'huomini apti a varii exercitii, perchè di varii exercitii ha di bisogno la città. Et però altra influentia produxe Absalone, altra Xerse, et altra un altro. <emph>Absalone</emph>: fu figluolo di David del quale disopra habbiamo decto, et qui lo pone per huomo militare et apto a difendere la rep. Altri texti hanno non Absalone, ma <emph>Solone</emph>, el quale fu atheniese, et uno de' septe savi di Grecia. Et trovò le leggi alla sua republica. Et porrenlo per optimo fondatore di leggi. <emph>Xerxe</emph>: fu figluolo di Dario re de' Persi el quale con incredibile moltitudine di militi venne contro a' Greci. Et fece el ponte sopra el mare Hellesponto pel quale d'Asia entrò in Grecia. Et Athos monte, el quale prima era terra ferma, con gran fossa inducendogli el mare intorno fece isola. Finalmente per la industria di Themistocle atheniese in baptagla navale fu ignominiosamente ropto, et con gran viltà si fuggì. Il che dimostrò un portento pocho avanti nato ne' suoi exerciti; imperochè una cavalla, el quale animale è molto bellicoso, partorì una lepre animale vile et fugace; et pon qui Xerxe per ogni re. <emph>Melchisedech</emph>: el quale fu primo sacerdote et re, et andò incontro ad Habraham el quale riportava ampla victoria da tre vincti re. Et el primo fu che sacrificò a Dio pane et vino. Nel qual fu prefigurato Christo el quale fu re et sacerdote, el quale in cielo fu sanza madre et in terra sanza padre. Melchisedech significa in hebreo Re iusto, et Re pacifico. Di <emph>Dedalo</emph> et del suo figluolo Icaro, et del loro volare, scrivemmo in altro luogho più apto.</p></div3>
<div3><head>vv.  127-138</head>
<lg><l>La circular natura, che è suggello</l>
<l>alla cera mortale, fa ben sua arte</l>
<l>ma non distingue l'uno dall'altro hostello.</l></lg>
<lg><l>Quinci adivien che Esaù si diparte</l>
<l>per seme da Iacob, et vien Quirino</l>
<l>da sì vil padre, che si rende a Marte.</l></lg>
<lg><l>Natura generata el suo camino</l>
<l>simil farebbe sempre a' generanti,</l>
<l>se non vincessi el proveder divino.</l></lg>
<lg><l>Hor quel che t'era drieto t'è davanti;</l>
<l>ma perchè sappi che di te mi giova,</l>
<l>un corolario voglo che t'ammanti.</l>
</lg>
<p>[127-129] Conchiude onde proceda la diversità de' generanti; onde dice <emph>La circular natura</emph>, cioè la natura de' cieli, la quale influisce, et però <emph>è suggello Alla cera mortale</emph>, perchè imprime sue influentie in noi chome el suggello imprime el suo segno nella cera, et ben dixe <emph>mortale</emph>, perchè e corpi elementati sono corruptibili. Adunque questa virtù celeste <emph>fa ben sua arte</emph>, et influisce sue influentie, <emph>ma non distingue uno hostello dall'altro</emph>: imperochè di Cicerone huomo optimo nacque Cicerone figluolo incontinentissimo, et d'Africano huomo aptissimo alla disciplina militare nacque Scipione al tucto alieno da simile exercitio. Et questo è perchè da altre stelle fu la influentia de' padri, et da altre quella de' figluoli.</p>
<p>[130-132] <emph>Quinci adiviene</emph>: perchè in una medesima famigla sono diverse influentie, adviene che nè 'l figluolo al padre, nè 'l fratello al fratello sono simile; chome si nota in <emph>Esaù</emph>, el quale nacque d'Abraham et fu d'un padre et d'una madre fratello di Iacob, nientedimeno Esaù fu bellicoso et Iacob pacifico; <emph>Quirino</emph>, cioè Romolo, el quale nato di padre vilissimo et incognito, perchè per la influentia da Marte fu bellicoso, fu decto figluolo di Marte.</p>
<p>[136-138] <emph>Hor quel che t'era drieto</emph>, <emph>idest</emph> quello che tu non vedevi, <emph>t'è dinanzi</emph>, ciò ora vedi.</p></div3>
<div3><head>vv.  139-148</head>
<lg><l>Sempre natura, se fortuna trova</l>
<l>discorde a sè, chome ogn'altra semente</l>
<l>fuor di sua regione, fa mala prova.</l></lg>
<lg><l>Et se 'l mondo laggiù ponesse mente</l>
<l>al fondamento che natura pone,</l>
<l>seguendo lui havria buona la gente.</l></lg>
<lg><l>Ma voi torciete alla religione</l>
<l>tal che fia nato a cignersi la spada,</l>
<l>et fate re di tal che è da sermone,</l></lg>
<lg><l>Onde la traccia vostra è fuor di strada".</l>
</lg>
<p>[139-141] Chome interviene, che ogni seme fa mala prova se è posto in terreno non conveniente alla sua natura, chosì se interviene che huomo sia messo ad exercitio opposto alla natura sua, mai vi diventa excellente.</p>
<p>[142-144] Adunque <emph>se 'l mondo</emph>, <emph>idest</emph> se gl'huomini viventi, considerassi <emph>el fondamento che pone la natura</emph>, <emph>idest</emph> quella aptitudine et principio, et quasi seme che la influentia de' cieli mette ne l'huomo, et quello si seguitassi chome verbigratia se chi ha aptitudine all'arme si dessi all'arme, se chi alla doctrina si dessi alla doctrina, et il simile si facessi nell'altre inclinationi, certamente gl'huomini sarebben buoni perchè ciaschuno harebbe più industria ad quello ad che la natura lo 'nvita;</p>
<p>[145-148] ma molte volte si fa l'opposito, et fassi religioso chi è inclinato alla militia, et alchuna volta si fa <emph>re chi è da sermone</emph>, cioè da predicatione, et da doctrina scolastica; <emph>onde la traccia</emph>: <emph>idest</emph> el vestigio et anchora l'orma.
</p></div3></div2>
<div2><head>IX</head>
<argument><p>CANTO NONO DELLA TERTIA CANTICA DI DANTHE</p></argument>
<div3><head>vv.  1-12</head>
<lg><l>Dapoi che Carlo tuo, bella Clemenza,</l>
<l>m'hebbe chiarito, mi narrò gl'inganni</l>
<l>che ricever dovea la sua semenza;</l></lg>
<lg><l>Ma dixe: "Taci et lassa muover gl'anni",</l>
<l>sì ch'io non posso dir se non che pianto</l>
<l>giusto verrà dirieto a' vostri danni.</l></lg>
<lg><l>Et già la vista di quel lume sancto</l>
<l>rivolta s'era al ben che la riempie</l>
<l>chome a quel ben ch'a ogni chosa è tanto.</l></lg>
<lg><l>Hay anime ingannate et facture empie,</l>
<l>che da sì facto bene torciete e quori</l>
<l>drizando in vanità le vostre tempie!</l>
</lg>
<p>Benchè el poeta entri nel nono canto, nientedimeno non esce anchora della terza spera, ma finito el sermone havuto con Carlo parla prima a Cunisia da Romano, dipoi con Folco da Marsilia.</p>
<p>[1-3] Ma in questi primi versi volge el parlare a Clemenza figluola di Carlo, et narragli chome da poi che gl'hebbe chiarito el dubbio gli predixe gl'inganni che dovevono ricevere e suoi descendenti.</p>
<p>[4-6] Ma comandogli che lui tacessi et lasciassi <emph>muovere gl'anni</emph>, cioè passare el tempo, el quale non è altro che rivolutione de' pianeti. Nientedimeno dimi che gl'inganni facti a' miei saranno giustamente puniti.</p>
<p>[7-9] Et decte queste parole Carlo si rivolse a Dio quello contemplando, perchè Idio è <emph>quel</emph> sommo <emph>bene</emph> che riempie <emph>ogni chosa</emph>, et a ogni chosa basta, anzi avanza perchè lui è infinito et le creature son finite.</p>
<p>[10-12] Dipoi l'auctore apostropha, <emph>idest</emph> volge el parlare agl'huomini, et vituperagli che lasciando el loro sommo bene si volghino alle chose vane, onde meritamente le chiama <emph>facture empie</emph>, perchè all'hora è dispiatata la creatura quando lascia el suo creatore al quale debba ogni chosa.</p></div3>
<div3><head>vv.  25-36</head>
<lg><l>Et eccho un altro di quegli splendori</l>
<l>ver me si fece, e 'l suo voler piacermi</l>
<l>significava nel chiarir di fuori.</l></lg>
<lg><l>Gl'occhi di Beatrice, ch'eron fermi</l>
<l>sopra me, chome pria, di caro assenso</l>
<l>al mio disio certificato fermi.</l></lg>
<lg><l>"De, metti al mio voler tosto conpenso,</l>
<l>beato spirto - dixi - et fami prova</l>
<l>ch'io possa in te riflecter quel ch'io penso".</l></lg>
<lg><l>Onde la luce che m'era anchor nuova</l>
<l>del suo profondo, ond'ella pria cantava,</l>
<l>seguette chome a chui di ben far giova:</l></lg>
<lg><l>"In quella parte della terra prava</l>
<l>italica che siede tra Rialto</l>
<l>et le fontane di Brenta et di Pava,</l></lg>
<lg><l>Si leva un colle, et non surge molt'alto,</l>
<l>là onde scese già una faccella</l>
<l>che fece alla contrada grande assalto.</l></lg>
<lg><l>D'una radice nacqui et io et ella;</l>
<l>Cunisa fui chiamata, et qui rifulgo</l>
<l>perchè mi vinse el lume della stella.</l></lg>
<lg><l>Ma lietamente ad me medesmo indulgo</l>
<l>la cagion di mia sorte, et non mi noia,</l>
<l>che parria forse forte al vostro vulgo.</l>
</lg>
<p>Induce a parlare Cunisia da Romano. Chostei fu sorella d'Accerino da Romano, femina di gentili chostumi, piena d'humanità et di pietà, benigna et grata, ma molto prona nello amore chome dimostramo nel sexto capitolo del purgatorio. Nè si maravigla alchuno che 'l poeta ponghi tra' beati una la chui vita hebbe questa machula, perchè vuole dimostrare che ciaschuno emendandosi si può salvare, maximamente se col vitio che lo prieme ha mescholate molte virtù, chome veggiamo in costei.</p>
<p>[25-27] Descrivendo adunque el paese ove nacque, cioè la Marcha trivigiana, dice <emph>In quella parte della terra italica</emph>, <emph>i.</emph> d'Italia, et dice <emph>prava</emph> non perchè vituperi Italia tanto laudata da Virgilio, ma dice prava perchè ne' suoi tempi era governata da pravi, cioè captivi, huomini. Ma ben credo che se el poeta fussi vivo ne' nostri tempi direbbe quel medesimo o forse peggio. Il perchè è dura sorte la nostra. Adunque <emph>in quella parte</emph> d'Italia <emph>che siede</emph>, <emph>idest</emph> è posta, <emph>tra Rialto</emph>, tra la città di Vinegia dove è Rialto, <emph>et le fontane di Brenta et di Pava</emph>: questi sono due fiumi che corrono pel trivigiano.</p>
<p>[28-30] <emph>un colle</emph>: in sul quale è una terra chiamata Romano onde fu Eccerino, altrimenti Azzolino, del quale a ssofficientia altrove habbiamo narrato.</p>
<p>[31-33] <emph>D'una radice nacque</emph>: da un padre discendemmo; <emph>rifulgo</emph>, risplendo, <emph>perchè mi vinse el lume della stella</emph>, cioè perchè potè assai in me la influentia di questa stella.</p>
<p>[34-36] <emph>Ma lietamente in me medesima indulgo</emph>, <emph>i.</emph> con letitia mi vezeggio, <emph>la cagion di mia sorte</emph>: la sententia è io sommamente mi contento havere havuto tale influentia. Imperochè essendo beata non può dolersi de' peccati conmessi, ma sommamente si rallegra haverne facto la penitentia. Et anchora si rallegra del grado dove si truova, et non desidera maggiore nè più alto grado, et agl'huomini ignoranti parrebbe forse duro a credere che l'anima beata non si dolga de' peccati conmessi et non desideri maggiore beatitudine. Ma di questo si disputò disopra.</p></div3>
<div3><head>vv.  37-51</head>
<lg><l>Di questa luculenta et cara gioia</l>
<l>del nostro cielo che più m'è propinqua,</l>
<l>grande fama rimase, et pria che muoia</l></lg>
<lg><l>Questo centesimo anno anchor s'incinqua;</l>
<l>vedi se far si dè l'huomo excellente,</l>
<l>sì ch'altra vita la prima relinqua.</l></lg>
<lg><l>Et ciò non pensa la turba presente</l>
<l>che Taglamento et Atice richiude,</l>
<l>nè per esser battuta anchor si pente.</l></lg>
<lg><l>Ma tosto fia che Padova al palude</l>
<l>cangierà l'acqua che Vicentia bagna,</l>
<l>per essere al dover le genti crude;</l></lg>
<lg><l>Et dove Sille et Cagnan s'accompagna,</l>
<l>tal signoreggia et va colla testa alta</l>
<l>che già per lui carpire si fa la ragna.</l>
</lg>
<p>[37-39] Poi che hebbe parlato Cunisia ciò che è decto disopra, essa si volse et mostrò a Danthe lo spirito di Folcho da Marsilia dicendo <emph>gran fama</emph> è rimasa nel mondo di questo spirito che è una <emph>cara gioia et luculenta</emph>, <emph>i.</emph> piena di luce et di splendore.</p>
<p>[40-42] Et <emph>questo anno</emph> che è el <emph>centesimo</emph> che lui uscì del mondo <emph>anchora s'incinqua</emph>, <emph>i.</emph> tornerà cinque volte questo centesimo anno, cioè saranno cinquecento anni prima che muoia questa sua fama; <emph>vedi se fare</emph>: quasi dica: per questo considera quanto l'huomo si debba ingegnare di farsi <emph>excellente</emph> innanzi che muoi, poi che la fama delle virtù dura tanto dopo la morte; <emph>sì ch'altra vita la prima relinqua</emph>: <emph>idest</emph> acciochè la prima sua vita, nella quale viviamo, <emph>relinqua</emph>, cioè lasci dopo la morte <emph>altra vita</emph> che è questa della fama. Et chosì pose che la fama di Folcho durerebbe cinquecento anni. Folcho fu da Marsilia figluolo d'Alfonso pecunioso mercante; fu huomo bello di corpo honorevole et liberale, amoroso et buono poeta in rima in sua lingua. Il perchè fu acceptissimo a Riccardo re d'Inghilterra, a Ramondo conte di Tolosa et allo Ambarali di Marsilia. Amò Adalagia mogle dello Ambarali, et per celare el facto fingea d'amare due sue sorelle, per la morte di costei fu in gan lucto; et finalmente dedicò sè et la mogle et due figluoli al monasterio cisterciense. Dipoi fu abate di Cornello; et finalmente vescovo di Marsilia, donde cacciò gl'eretici.</p>
<p>[43-45] <emph>Et ciò non pensa</emph>: vitupera e suoi paesani, cioè la vulgar <emph>turba</emph> della Marcha trivigiana, la quale è posta tra <emph>Taglamento et Atice</emph>, imperochè questi due fiumi la chiuggono; dimostra adunque che costoro non pensano a gloria o a fama alchuna perchè vive ne' vitii; <emph>nè si pente</emph>, benchè Iddio l'habbia <emph>battuta</emph> con molte tribulationi.</p>
<p>[46-48] Et predice che e Padovani saranno vinti da' Vicentini, et tanti morti che l'acqua che corre appresso a Vicentia muterà colore per sangue. Et questo interverrà per essere loro crudeli contro a ragione.</p>
<p>[49-51] <emph>Et dove Sile et Cagnan s'acompagna</emph>: cioè dove questi due fiumi s'accozono; et per questo dimostra Trevigi, dove questi fiumi si mescolano; <emph>tale</emph>: questo è messer Ricciardo del Camino, el quale fu signore di Trevigi; <emph>et va con la testa alta</emph>: in che si dimostra la sua superbia; <emph>si fa la ragna</emph>, si tesse la rete, <emph>i.</emph> s'ordinano gl'inganni, <emph>per carpire</emph>, per piglarlo. Costui giucando a scacchi fu a ttradimento ucciso da uno pessimo ribaldo.</p></div3>
<div3><head>vv.  52-63</head>
<lg><l>Piangerà Feltro anchora la disfalta</l>
<l>dell'empio suo pastore, che sarà sconcia</l>
<l>sì che per simil non s'entrò in Malta.</l></lg>
<lg><l>Troppo sarebbe larga la bigoncia</l>
<l>che ricevessi 'l sangue ferrarese,</l>
<l>et stancho chi 'l pesassi ad oncia ad oncia,</l></lg>
<lg><l>Che donerà questo prete cortese</l>
<l>per mostrarsi di parte; et cotai doni</l>
<l>conformi fieno al viver del paese.</l></lg>
<lg><l>Su sono specchi, voi dicete throni,</l>
<l>onde risurge a noi Dio vendicante;</l>
<l>sì che questi parlari ne paion boni".</l></lg>
<lg><l>Qui si tacette, et fecemi sembiante</l>
<l>che fussi ad altro volta, per la rota</l>
<l>in che si misse chom'era davante.</l>
</lg>
<p>[52-54] Seguita la sua vaticinatione, et indovina, et predice che Feltro città la quale è a' confini della Marcha <emph>piangerà la disfalta</emph>, cioè la sceleratezza, d'Alexandro suo vescovo; <emph>disfalta</emph> significa misfacto, cioè scelerato peccato el quale fu tale che nessuno pari a questo mai fu punito in <emph>Malta</emph>. Malta dicono essere un fiume che corre nel lago di Bolsena, dove è una torre nella quale in perpetua carcere teneva el papa quegli cherici che havessino conmesso peccato inremissibile. Questo vescovo fu di natione piacentino, et era in Monte Feltro signore spirituale et temporale. In quegli tempi fuggirono di Ferrara e gentili huomini Dalle Fonte cittadini ferraresi per havere facto contro allo stato, et credectono essere sicuri in Feltro terra libera; ma messere Pino dalla Tosa cavaliere fiorentino, el quale era luogo tenente in Ferrara per re Ruberto, el quale dopo la morte d'Azzone tertio marchese di Ferrara tenea la signoria per la chiesa, persuase al vescovo che gli lasciassi piglare nella terra sua, acconsentì el vescovo contro a ogni iustitia. Il perchè furono ricondocti in Ferrara, et molti ne rimasono decapitati, tra quali furono Lancilotto, Chiaruccio, et Antonello.</p>
<p>[61-63] <emph>Su sono specchi, voi dicete throni</emph>: questo è el terzo ordine degl'angeli, pe' quali Iddio manda ad executione tucti e suoi iudici. Adunque perchè in quegli chome in specchi rilucono e giudicii del grande et magno Idio, adunque noi guardando in quegli gli veggiamo. Ma degl'ordini degli archangioli et delle gerarchie angeliche diremo in più accomodato luogo.</p></div3>
<div3><head>vv.  67-81</head>
<lg><l>L'altra letitia, che m'era già nota</l>
<l>preclara cosa, mi si fece in vista</l>
<l>qual fin balascio in chui el sol percuota.</l></lg>
<lg><l>Per letitia lassù fulgor s'acquista</l>
<l>sì chome riso qui, ma giù s'abbuia</l>
<l>l'ombra di fuori chome la mente è trista.</l></lg>
<lg><l>"Dio vede tucto, et tuo veder s'illuia</l>
<l>- dix'io - beato spirto, sì che nulla</l>
<l>vogla di sè ad te può esser fuia.</l></lg>
<lg><l>Dunque la voce tua, che 'l ciel trastulla</l>
<l>sempre col canto di que' fuochi pii</l>
<l>che di sei ale facean la cuculla,</l></lg>
<lg><l>Perchè non satisfacci a' miei disii?</l>
<l>Già non attendere' io tua domanda</l>
<l>s'io m'intuassi chome tu t'inmii".</l>
</lg>
<p>[67-72] Dopo Cunisa se gli fè incontro Folco, el quale per le parole decte da Cunisia gl'era già noto. Chostui risplendeva chome <emph>balascio nel quale el sole perchuota</emph>; et questo è perchè gli spiriti beati quanto sono più lieti tanto più risplendono, perchè la letitia quivi genera splendore <emph>chome qui</emph>, tra gl'huomini, genera <emph>riso, ma giù</emph>, cioè nello inferno <emph>s'abbuia</emph> cioè dimostra tenebre, <emph>l'ombra</emph>, cioè l'anima, per la sua tristitia, <emph>idest</emph> perchè è in continuo merore; <emph>l'altra letitia</emph>: cioè Folcho, del quale Cunitia già havea decto "di questa luculenta et cara gioia". Adunque lo conoscea per cara cosa, ma non per nome.</p>
<p>[73-75] <emph>Dio vede tucto</emph>: la sententia è perchè Iddio vede tucto vede la mia volontà, <emph>e 'l veder tuo s'illuia</emph>, cioè entra in lui, <emph>idest</emph> esso Iddio, in forma che niuna chosa che sia in Dio <emph>può esser fuia a te</emph>, cioè non ti può essere celata. Adunque per questa via tu vedi la mia volontà sanza che io parli.</p>
<p>[76-81] <emph>Adunque la voce tua</emph>, la qual <emph>trastulla</emph>, <emph>idest</emph> dilecta <emph>el cielo col canto</emph> de' seraphini, e quali <emph>fanno la cuculla</emph>, <emph>idest</emph> el vestimento col quale si cuoprono con <emph>sei ale</emph>. Imperò che Iohanni nello <emph>Appocalipsi</emph> discripse che due ale si distendevono al capo, due a' piedi, et due a ciaschuna mano. Ripigla tutta l'oratione et dì adunque <emph>perchè non satisfa a' miei desiderii</emph> la tua voce, la quale <emph>trastulla el cielo col canto di que' fuochi?</emph>, cioè di quegli ardori di carità de' seraphini che si fanno vestimento con sei ale. Questo debbi tu fare imperochè <emph>se io m'intuassi</emph>? cioè entrassi in te et conoscessi la tua vogla, <emph>chome tu t'inmii</emph>, cioè entri in me et conosci la mia volontà, <emph>io non attenderei tua domanda</emph>: <emph>idest</emph> io non aspecterei che tu mi domandassi, ma preverrei. Et chosì debbi fare anchora tu conoscendo quello el quale io desidero.</p></div3>
<div3><head>vv.  82-93</head>
<lg><l>"La maggior valle in che l'acqua spanda</l>
<l>- mi cominciaro allhor le sue parole -</l>
<l>fuor di quel mar che la terra inghyrlanda,</l></lg>
<lg><l>Tra discordanti liti contro al sole</l>
<l>tanto sen va, che fa meridiano</l>
<l>là dove l'orizonte pria far sole.</l></lg>
<lg><l>Di quella valle fu' io litorano</l>
<l>tra Ebro et Macra, che per camin corto</l>
<l>lo genovese parte dal toscano.</l></lg>
<lg><l>Ad uno occaso quasi et ad uno orto</l>
<l>Buggea siede et la terra ond'i' fui,</l>
<l>che fè del sangue suo già caldo el porto.</l></lg>
<lg><l>Folcho mi dixe quella gente a chui</l>
<l>fu noto el nome mio, et questo cielo</l>
<l>di me s'imprompta, chome fè io di lui.</l>
</lg>
<p>[82-87] Volendosi manifestare Folcho, discrive la terra dove nacque, cioè Marsilia, et dimostra che è in sul mare Mediteraneo che esce dell'oceano tra la Spagna et l'Africa per luogho strecto chiamato lo strecto di Sibilia appresso al monte di Gibilterra. Et fa el mare Mediteraneo el quale arrivato a Hierusalem <emph>fa</emph> el circulo <emph>meridiano</emph>, chome altrove habbiamo dimostro. Adunque poichè qui fa più lungo progresso, dixe l'auctore che questa è <emph>maggior valle</emph> che l'altre per le quali quivi entra; et ordina el texto <emph>allhora</emph>, cioè quando io hebbi decto, <emph>le sue parole cominciaron</emph> chosì: <emph>la maggior valle</emph> nella quale <emph>si spanda l'acqua</emph> che esce <emph>fuor</emph> del <emph>mare</emph> oceano el quale <emph>ghyrlanda</emph>, cioè circonda, <emph>la terra</emph>, <emph>sen va tanto</emph>, cioè tanto si distende, <emph>contra al sole</emph>, <emph>idest</emph> inverso el levante, <emph>tra discordanti liti</emph>, perchè divide la Spagna dall'Africa, et e liti sono habitati da huomini discordanti et tra ssè inimici, perchè dalla parte d'Africa sono e barberi, et dalla Spagna e christiani, <emph>che fa meridiano dove prima faceva orizonte</emph>: del circolo meridiano et dello orizonte habbiamo decto abastanza. Ma qui intendo che entrando el mare da ponente che fa orizonte perchè divide l'uno hemisperio dall'altro, s'indulga tanto da ponente che arriva al circulo meridiano inverso Hierusalem.</p>
<p>[88-90] <emph>fui litorano</emph>: perchè Marsilia è in sul lito. Questa città fu edificata da' Greci; <emph>tra Hebro</emph>: non el gran fiume di Tracia, ma un altro non lontano da Marsilia; <emph>Macra</emph>: fiume che divide Toschana da Ligura o vero riviera di Genova.</p>
<p>[91-93] <emph>Buggea</emph>: questa città è nel lito affricano allo 'ncontro di Marsilia; et queste due isole equalmente sono distanti da oriente et da ponente; et quasi hanno un medesimo meridiano; <emph>che fè del sangue suo già caldo porto</emph>: tocca latentemente l'obsidione di Marsilia quando Cesare andando in Hispagna, nè potendo ridurre Marsilia a sua devotione, vi lasciò a campo Bruto, el quale finalmente la vinse non sanza molto sangue dell'una parte et dell'altra. Folcho fu figluolo d'Alfonso riccho merchante. Il perchè rimaso riccho seguitò le corti et e grandi huomini. Dettesi al dire in versi et a molte gentileze. Fu molto accepto a Riccardo re d'Inghilterra, et a Ramondo conte di Tolosa, et al bali di Marsilia; et molto preso dell'amor della sua mogle Adalagia, benchè lo covertassi fingendo amare due sue sorelle, et morta ne prese grandissimo dolore. Il perchè dedicò sè et la mogle et due figluoli alla religione. Diventò abate di Torinello. Et finalmente vescovo di Marsilia. Et caccionne molti heretici; fu huomo bello piacevole et liberale.</p></div3>
<div3><head>vv.  97-108</head>
<lg><l>Che più non arse la figla di Belo,</l>
<l>noiando a Sicheo et ad Creusa,</l>
<l>di me, insin che si convenne al pelo;</l></lg>
<lg><l>Nè quella Rodopea che delusa</l>
<l>fu da Demophonte, nè Alcide</l>
<l>quando Iole nel quore hebbe rinchiusa.</l></lg>
<lg><l>Nè però qui si pente, ma si ride,</l>
<l>non della colpa, ch'a mente non torna,</l>
<l>ma del valore ch'ordinò et provide.</l></lg>
<lg><l>Qui si rimira nell'arte ch'adorna</l>
<l>con tanto effecto, et discernesi el bene</l>
<l>per ch'al modo di su quel di giù torna.</l>
</lg>
<p>[97-99] <emph>la figla di Belo</emph>: el nome di costei fu Elissa, ma per l'animo suo virile fu nominata Didone. Castissima al tucto femina secondo le historie, ma Virgilio finge che essa s'innamorassi d'Enea, et per amore partendosi da llei s'uccidessi, et questo seguita el poeta; <emph>noiando ad Sicheo et a Creusa</emph>: perchè in queste coniunctione Enea non observò la fede a Creusa sua mogle, nè Didone ad Sicheo suo marito; ma tal favola già più volte è narrata; <emph>insino che si conviene al pelo</emph>: <emph>i.</emph> all'età nella quale anchora el pelo non è canuto. Imperochè venendo la vecchiaia si disdicie lo amare.</p>
<p>[100-102] <emph>Rhodopea</emph>: <emph>idest</emph> Phillis regina di Tracia, la quale el poeta Ovidio la chiama Rhodopea da Rhodope monte in Thracia; questa racceptando Demophonte figluolo di Teseo re d'Athene, el quale tornava dalla guerra Troiana, et havea ropto in mare, ardentissimamente epsa Phillis s'innamorò di lui et donogli el suo regno. Demophonte dopo alchuno tempo si ritornò in Athene suo regno. Et a llei promesse, che in brieve tempo ritornerebbe a llei. Ma l'amante, el quale è impatiente d'ogni dimoranza, ma' disperando la tornata sua, pel troppo grande amore s'impiccò presso al porto in sul mandrolo; dipoi tornando Demophonte el mandrolo che appariva seccho rimisse le fogle. Onde e Greci da questa Phille chiamorono "philla" le fronde degl'alberi, le quali prima le chiamavono "petala"; <emph>Alcide</emph>: <emph>i.</emph> Hercole, chosì denominato, perchè "alce" in greco significa gaglardia. O veramente fu nominato Alcide da Alceo suo avolo materno. Hercole vinse Euryto re d'Etalia; et tanto s'accese dello amore di Iole figluola del già decto re, che epsa ne disponea a suo modo; et facevalo vestire chome femina. Et facevalo filare, et fare gl'altri exercitii muliebri.</p>
<p>[103-105] <emph>Non però qui si pente ma si ride</emph>: potrebbe dire alchuno, poi che tu ti ricordi del tuo amore lascivo, tu anchora ti debbi pentere et attristare di quello, et tale tristitia conviene che diminuischa la beatitudine, et però risponde, <emph>qui non ritorna a mente la colpa</emph>, perchè è già purgata et extinta onde non accade contristarsi. Adunque non si pente della colpa, ma si ride <emph>del valore che ordinò et provide</emph> Idio in questa stella.</p>
<p>[106-108] <emph>Qui si rimira nell'arte ch'adorna Cotanto effecto</emph>: <emph>idest</emph> noi spiriti contemplando e cieli veggiamo <emph>l'arte</emph>, <emph>idest</emph> la virtù della natura messavi da Dio <emph>con tanto effecto</emph>: perchè di tale virtù naturale procedono mirabilissimi effecti, <emph>et discernesi el bene</emph>, cioè in quegli effecti prodocti da' cieli noi per epsi cognosciamo Iddio, perchè per <emph>quel di giù</emph>, cioè questi effecti prodocti giù negli elementi et negli huomini, <emph>torna al mondo di su</emph>, cioè alla prima causa; <emph>quel di giù torna</emph>: <emph>idest</emph> el mondo inferiore el quale di sua natura è mortale, <emph>torna</emph>, <emph>idest</emph> diventa, <emph>quel di su</emph>, <emph>idest</emph> inmortale, come el mondo superiore per la influentia di Venere, la quale è cagione della generatione. Onde la spetie humana per successione diviene inmortale.</p></div3>
<div3><head>vv.  112-117</head>
<lg><l>Ma perchè tucte le tue vogle piene</l>
<l>ten porti che son nate in questa spera,</l>
<l>procedere anchora oltra mi conviene.</l></lg>
<lg><l>Tu vuoi sapere chi è in questa lumera</l>
<l>che qui appresso me chosì scintilla</l>
<l>chome raggio di sole in acqua mera.</l></lg>
<lg><l>Hor sappi che là entro si tranquilla</l>
<l>Raab, et a nostro ordine è congiunta,</l>
<l>et di ssè el sommo grado si sigylla.</l>
</lg>
<p>[112-117] Procedendo nel parlare Folcho dimostra che lo spirito più splendido in quella stella era Rhaab. Questa fu la prima che nel popolo gentile credessi alla religione del vechio testamento, et nel libro di Iesu dove è scripto che entrando lui in terra di promissione combatteva Hierico, perchè non havea voluto riceverlo, et per potere meglo et più presto expugnare la città, mandò tre spie a intendere el sito drento, et e processi degli huomini. Costoro dopo alchun dì furono conosciuti, et havendo la caccia dal popolo che gli volea piglare, rifuggirono in chasa Rhaab femina molto accesa nelle fiamme di Venere; essa mossa da amore di Dio et del proximo, gl'occultò et dipoi perchè havea la casa congiunta con le mura della ciptà gli collò fuora et salvogli, et epsa fu salvata perchè con quegli si compose che quando Iesue saccheggiassi la terra essa porrebbe un panno vermiglo alle sue finestre, el quale veduto gli fussi conservato la casa, et perchè vuole che in ogni ordine di beati sieno distincti e gradi secondo che e meriti sono maggiori o minori, però finge che questa scintillassi, <emph>idest</emph> sfavillassi et risplendessi, più che gl'altri perchè più meritò.</p></div3>
<div3><head>vv.  118-142</head>
<lg><l>Di questo cielo, in chui l'ombra s'appunta</l>
<l>che 'l vostro mondo face, pria ch'altr'alma</l>
<l>del triompho di Christo fussi assumpta.</l></lg>
<lg><l>Ben si convenne lei lasciar per palma</l>
<l>in alchun cielo dell'alta victoria</l>
<l>che s'acquistò con l'una et l'altra palma,</l></lg>
<lg><l>Perch'ella favorì la prima gloria</l>
<l>di Iosuè in sulla terra sancta,</l>
<l>che pocho toccha al papa sua memoria.</l></lg>
<lg><l>La tua città, che da colui è pianta</l>
<l>che pria volse le spalle al sua factore</l>
<l>et di chui è la 'nvidia tucta quanta,</l></lg>
<lg><l>Produce et spande el maladecto fiore</l>
<l>c'ha disviato le pecore et gl'agni,</l>
<l>però c'ha facto lupo del pastore.</l></lg>
<lg><l>Per questo l'evangelio e ' doctor magni</l>
<l>son derelicti, et solo a' decretali</l>
<l>si studia, sì che appare a lor vivagni.</l></lg>
<lg><l>A questo attende papa et cardinali;</l>
<l>non vanno e lor pensieri a Nazarethe,</l>
<l>là dove Gabriel aperse l'ali,</l></lg>
<lg><l>Ma Vaticano et l'altre parti electe</l>
<l>di Roma che son state cymitero</l>
<l>alla militia che Piero seguette,</l></lg>
<lg><l>Tosto libere fien dall'adultero.</l>
</lg>
<p>[118-120] Seguita la historia di Rhaab et dice che <emph>del triompho</emph> che <emph>Christo</emph> riportò del dimonio quando spoglò el limbo, essa fu <emph>assumpta pria che alchuna altra anima da questo cielo</emph> di Venere, nel qual cielo <emph>s'appunta l'ombra che fa el vostro mondo</emph>, cioè che fa la terra dove voi huomini habitate; et questo dice perchè el cono, <emph>idest</emph> la punta dell'ombra della terra, arriva insino al cielo di Venere.</p>
<p>[121-123] <emph>Ben si convenne</emph>: fu molto conveniente, considerato a' meriti di questa femina, che Iddio la lasciassi in questo cielo <emph>per palma</emph>, cioè per segno, <emph>dell'alta victoria</emph> la quale Christo <emph>acquistò</emph> contro el demonio <emph>con l'una palma et con l'altra</emph>, <emph>idest</emph> con amendue le mani, le quali furono conficte in sulla croce.</p>
<p>[124-126] Et la ragione perchè questo si conviene è perchè essa chome habbiamo decto prestò favore a Iosuè credendo a' suoi mandati et salvandogli nella sua <emph>prima gloria</emph>, <emph>idest</emph> nello acquisto di Hierico, la quale fu la prima città che Iosuè passato el fiume Iordano piglassi; <emph>la memoria</emph> della quale <emph>terra sancta</emph>, dove è Hierusalem, <emph>pocho tocca el papa</emph>, perchè lui non si cura che terra sancta sia nelle mani de' saracini.</p>
<p>[127-129] <emph>La tua città</emph>: seguita in vituperare e prelati della chiesa e quali mossi da avaritia lascian la cura di ricuperare la terra sancta, et dansi alla simonia per acquistare pecunia; et qui biasima Firenze che ha prodocto e fiorini, et chiamala <emph>pianta</emph> di Lucifero, et però dice: <emph>La tua città</emph>, o Danthe, la quale <emph>è pianta</emph> di colui che fu el primo che <emph>volse le spalle</emph> a Dio, <emph>idest</emph> che lo disubbidì, et del quale <emph>è tucta la invidia</emph>, imperochè lui per invidia si volse aguaglare a Dio, et per invidia del nostro bene condusse el primo huomo a peccato.</p>
<p>[130-132] <emph>Produce</emph>, perchè lo conia, <emph>et sparge</emph>, perchè lo spende, <emph>el maladecto fiore</emph>, cioè el fiorino, el quale dall'uno lato ha el giglo, dall'altro sancto Iohanni baptista. Et invero e mercanti fiorentini, hanno sempre tenuto la corte di Roma abbondante di fiorini, onde s'è accesa l'avaritia ne' prelati, et sonsi sviati dalla vera via <emph>le pecore et gl'agnegli</emph>, <emph>idest</emph> e grandi e piccoli, <emph>perchè ha facto lupo del pastore</emph>: imperochè questa avaritia ha facto che el papa, el quale debba essere vero pastore, è doventato lupo raptore.</p>
<p>[133-135] Et per questo hanno lasciato gli studii delle sacre lettere che sono e <emph>vangeli</emph> et e gran <emph>doctori</emph>, che interpretano quegli, et solamente studiano e <emph>decretali</emph> et le leggi canoniche per poterle vendere a' litiganti et guadagnare in forma che gl'<emph>appare a' lor vivagni</emph>, <emph>idest</emph> alle lor veste, la superfluità et pompa delle quali in altro luogo più distesamente vitupera. Vivagno proprio è l'orlo del panno, ma pigla qui la parte pel tucto.</p>
<p>[136-138] <emph>A questo</emph>, a questa avaritia, et con simonia accumulare, <emph>attende el papa</emph>, et questo dice <emph>maxime</emph> per Bonifatio, del quale fece mentione nello 'nferno, <emph>non vanno pensieri a Nazareth</emph>, cioè alle chose di Dio, et pon questa città perchè quivi fu annuntiata la madre del Signore; et però subgiugne <emph>là dove Gabriel aperse l'ali</emph>, <emph>idest</emph> volò per annuntiare la vergine la quale sola tra le femmine dopo el parto rimase vergine.</p>
<p>[139-142] <emph>Ma Vaticano</emph>: predice che Bonifatio presto patirà pena de' suoi peccati et sarà morto. Onde Vaticano et gl'altri luoghi di Roma che sono sacri per essere stati cimitero de' martyri, e quali militando per la fede, et seguendo Piero primo vicario di Christo, furono morti, saranno <emph>liberi dallo adultero</emph> per la morte di Bonifatio, el quale chiama <emph>adultero</emph>, perchè el vero sposo della chiesa et el vero papa era Celestino; o veramente <emph>adultero</emph>, perchè lasciando la vera sposa, cioè la chiesa, si dà alla simonia.
</p></div3></div2>
<div2><head>X</head>
<argument><p>CANTO DECIMO DELLA TERTIA CANTICA DI DANTHE</p></argument>
<div3><head>vv.  1-12</head>
<lg><l>Guardando nel suo figlo con l'amore</l>
<l>che l'uno et l'altro ethernalmente spira,</l>
<l>lo primo et ineffabile valore</l></lg>
<lg><l>Quanto per mente et per occhio si gira</l>
<l>con tant'ordine fè, ch'esser non pote</l>
<l>sanza gustar di lui chi ciò rimira.</l></lg>
<lg><l>Leva dunque lectore all'alte rote</l>
<l>mecho la vista, drieto a quella parte</l>
<l>dove l'un moto et l'altro si percuote;</l></lg>
<lg><l>Et lì 'nchomincia ad vagheggiar nell'arte</l>
<l>di quel maestro che drento ad sè l'ama</l>
<l>tanto che mai da llei l'occhio non parte.</l>
</lg>
<p>Ritruovasi l'auctore dal terzo pianeto già salito al quarto, et in questo decimo capitolo discrive l'ordine del cielo et el moto. Dipoi narra chome v'entrò et la excellentia dell'anime che sono in quella spera, et induce una anima moderna a favellare.</p>
<p>[1-3] Salito adunque non sanza stupore considerando el moto uniforme de' cieli et el moto erratico de' pianeti, comincia a dimostrare che la divina essentia distincta in tre persone fece con mirabile ordine l'universo, et dice <emph>el primo valore</emph>: cioè el padre, a chui s'attribuisce la potentia, la quale è <emph>ineffabile</emph>, <emph>idest</emph>, indicibile, <emph>guardando</emph>, cioè intendendo, <emph>nel suo figlo</emph>, a ccui è attribuita la sapientia perchè el figluolo è la sapientia del padre, <emph>con l'amore</emph>, <emph>idest</emph> con lo Spirito sancto, <emph>che</emph>, <emph>idest</emph> el quale amore, <emph>l'uno et l'altro</emph>, cioè el padre e 'l figluolo, <emph>ethernalmente spira</emph>, perchè lo Spirito sancto procede dal padre et dal figluolo.</p>
<p>[4-6] Addunque el padre con la sua potentia, et con la sapientia del figluolo, et con l'amore dello Spirito santo fece ciò che <emph>si gyra</emph>, et considera et intende, o <emph>per mente</emph>, chome sono le cose invisibili, <emph>o per occhio</emph>, chome sono le visibili, <emph>con tanto ordine</emph> che <emph>chi rimira ciò non può essere senza gustare di lui</emph> cioè sanza cognitione di Dio. Ma per non errare nelle chose decte disopra dobbiamo tenere per certo che Iddio è unico et solo in essentia. Ma quest'una essentia che è uno Iddio è distincta nelle tre già decte persone. Conchiude adunque che l'universo chosì visibile chome invisibile è instituito con tanto ordine, che nessuna minima particella d'epso può declinare et partirsi da tale ordine. Nè potrebbe essere tanto ordine se non procedessi d'un principe et motore el quale tante chose et sì diverse et contrarie insieme componessi et conlegassi. Nè può havere cognitione di queste chose alchuno che gusti che chosa sia Iddio.</p>
<p>[7-9] <emph>Leva adunque</emph>: invita el lectore a considerare e moti de' cieli <emph>maxime</emph> in quella parte dove l'un moto si perchuote con l'altro. È noto per astronomia che 'l moto del fermamento proccede da oriente ad occidente; e pianeti fanno moto contrario a questo da oriente ad occidente, sempre sotto el zodiaco, el quale divide el circolo equinoctiale et similmente è diviso da llui et induce equali parti, et l'una surge ad septentrione, l'altra declina a mezo giorno, chome distesamente dimostramo nella seconda cantica; <emph>l'un moto all'altro</emph>: perchè sono contrarii.</p>
<p>[10-12] <emph>a vagheggiare</emph>: <emph>idest</emph> a rimirare con piacere et dilecto; <emph>nell'arte</emph>: <emph>i.</emph> nell'admirabile magisterio che è la natura delle chose artificiosamente institute da Dio. Onde el Petrarcha: "quel ch'infinita providentia et arte, Mostrò in suo mirabil magistero, Et creò questo et quell'altro hemispero, Et mansueto più Iove che Marte".</p></div3>
<div3><head>vv.  13-27</head>
<lg><l>Vedi chome da indi si dirama</l>
<l>l'obliquo cerchio ch'e pianeti porta,</l>
<l>per satisfare al mondo che gli chiama.</l></lg>
<lg><l>Et se la strada loro non fussi torta</l>
<l>molta virtù ne' cieli sarebbe in vano,</l>
<l>et quasi ogni potentia è quaggiù morta;</l></lg>
<lg><l>Et se dal dricto più o men lontano</l>
<l>fussi 'l partire, assai sarebbe manco</l>
<l>et su et giù dell'ordine mondano.</l></lg>
<lg><l>Hor ti riman lectore sopra 'l tuo bancho,</l>
<l>drieto pensando a cciò che si preliba,</l>
<l>s'esser vuoi lieto assai prima che stancho.</l></lg>
<lg><l>Messo t'ho innanzi, homai per te ti ciba;</l>
<l>che a sè torcie tucta la mia cura</l>
<l>quella materia ond'io son facto scriba.</l>
</lg>
<p>[13-15] <emph>Vedi</emph> adunque <emph>chome da indi</emph>, cioè dall'equatore, <emph>si dirama</emph>, cioè si diparte chome ramo d'albero. Imperò torcie dalla prima parte dell'ariete salendo sopra el nostro septentrionale hemisperio, et va per ariete tauro et gemini insino al tropico estivo che è tra ll'ultimo di gemini et el principio del cancro, et dipoi seguita cancro, leone et vergine insino al primo punto della libra; et questi sei segni sono septentrionali. Et dalla libra per lo scorpione et sagitario arriva al capricorno, nel chui principio è el tropico hiemale; et indi per l'aquario et pe' pesci ritorna all'ariete, et questi sei sono segni meridiani; <emph>per satisfare al mondo che lo chiama</emph>, <emph>idest</emph> per conservare con questo moto questo mondo inferiore, el quale si regge per l'<emph>obbliquo</emph> moto de' <emph>pianeti</emph>.</p>
<p>[16-18] <emph>Et se lla strada non fussi torta</emph>: se el zodiaco che è strada de' pianeti non fussi torto et obliquo, <emph>molta virtù nel cielo</emph>, <emph>idest</emph> molta virtù informativa che ha el cielo, la quale influisce ne' pianeti et e pianeti negli elementi et nelle chose elementate, <emph>sarebbe in vano</emph>, perchè non influirebbe ne' corpi inferiori chome influisce, perchè non sarebbe chi la disponessi a operare, chome sono e pianeti e quali non disporrebbono se non le chose sottoposte a lloro, et pocha parte sarebbe sottoposta, se non uscissino del circulo equatore, <emph>et quasi ogni potentia</emph>, cioè ogni virtù che è apta a ricevere gl'influxi, che fanno vita o vegetativa o sensitiva o motiva, sarebbe sanza questa vita; et similmente gl'elementi apti a ricevere generatione et corruptione, che è vita in quegli per quel moto, non la riceverebbono.</p>
<p>[19-21] Fu adunque necessario che el zodiacho s'allontanassi dall'equatore et meridiano circolo, el quale è <emph>dricto</emph> et non obliquo, ventiquattro gradi in ogni hemisperio, chome veggiamo nel nostro septentrionale el tropico estivale, che è al principio del cancro, essere distanti ventiquattro gradi dal principio dell'ariete, che è nell'equatore da oriente; et similmente dal principio della libra, che è nell'equatore da occidente, al principio del capricorno, che è tropico hiemale, sono ventiquattro gradi. Et chome dice Aristotile nel libro <emph>Di generatione et corruptione</emph>, se 'l sole et gl'altri pianeti non si dilungassino et appressassino da noi, non sarebbe generatione et corruptione, perchè da questo si fa la distinctione de' tempi, de' quali alchuno è apto alla generatione et alchuno alla corruptione; et nell'un si semina, nell'altro cresce l'herba, nell'altro si matura. Ma se questo <emph>partirsi</emph> dal circulo meridiano <emph>fussi più o meno</emph> mancherebbe <emph>assai</emph> nell'<emph>ordine</emph> che Idio pose al mondo <emph>et su</emph>, ne' cieli, <emph>et giù</emph>, negl'elementi, perchè non sarebbono la debita distinctione de' tempi chome fanno.</p>
<p>[22-24] <emph>Hor ti rimani lectore</emph>: quasi dica: io ho prelibato et brievemente tocco alchuna chosa de' moti celesti quanto s'apparteneva al proposito mio; ma tu lectore rimanendo nel <emph>tuo bancho</emph>, cioè nel tuo studio, seguiterai questa doctrina insino al fine, la quale benchè sia difficile et molto faticosa, nientedimeno dà tanto contento et piacere all'animo che si sopporta la faticha; et prima è l'huomo <emph>lieto</emph> d'havere la perfecta cognitione, che non è <emph>stancho</emph> nello studio.</p>
<p>[25-27] Io <emph>t'ho messo innanzi la materia</emph>, et tu seguitando <emph>te ne ciberai</emph>, imperochè el cibo dell'animo è lo 'ntendere; et io non seguito più avanti, perchè non è questo el mio proposito.</p></div3>
<div3><head>vv.  28-36</head>
<lg><l>Lo ministro maggior della natura</l>
<l>che del valor del ciel el mondo imprempta</l>
<l>et col suo lume el tempo ne misura,</l></lg>
<lg><l>Con quella parte che su si rammenta</l>
<l>congiunto, si gyrava per le spire</l>
<l>in che più tosto ogni hora s'appresenta;</l></lg>
<lg><l>Et io ero con lui, ma del salire</l>
<l>non m'accors'io, se non chom'huom s'accorge,</l>
<l>anzi 'l primo pensier, del suo venire.</l>
</lg>
<p>Dimostra che era già salito nel quarto cielo del sole sanza essersene accorto, et chiama el sole <emph>maggiore ministro</emph>, et <emph>re vera</emph> è maggior di corpo perchè è maggiore di tucti e corpi celesti, et essendo la terra mille trecento trentatrè miglaia di migla et secento migla, el sole è cento sessantasei volte quanto la terra, et chome vedi che è maggiore di corpo, chosì intendi che anchora è maggiore di virtù, perchè è cagione del contemperamento degl'elementi et delle nature et della compositione degli individui elementati per la participatione degl'altri pianeti. El sole chome veggiamo nel quarto cielo è collocato, benchè gl'Egyptii lo ponessino nel secondo. Questo da Cicerone è chiamato duca dell'altre stelle, perchè per la maiestà della sua luce precede tucti gl'altri lumi. <emph>Preterea</emph> lo chiama principe per la sua excellentia; chiamalo moderatore et temperatore degl'altri pianeti, perchè lui regge el corso et progresso et regresso di tutti gl'altri pianeti, perchè è certo spatio al quale giunto che è el pianeto inverso el sole, è necessario che si dilunghi et similmente dilungato insino ad un altro diterminato spatio dipoi ritorni. È anchora chiamato da' phisici mente del mondo et cuore del cielo, perchè caldo, freddo, et temperantia, et ogn'altra chosa che si genera nell'aria, sono dal sole, chome nell'animale ogni moto è dal cuore; fa el corso suo in trecento sexantacinque et la quarta parte d'un dì. Il perchè ogni quattro anni si intercala, <emph>idest</emph> si interpone, un dì, chome in altro luogho dimostrando el bixesto habbiamo decto, et è tale anno di trecento sexanzei giorni, <emph>preterea</emph> vi rimane la centesima parte d'un giorno. Ma anchora di questa dicemo in quel verso "ma innanzi che giennaio tutto si sverni". Questo pianeta fa l'anno finito, tutto el zodiaco fa el mese finito, un segno del zodiaco fa el dì che è lo spatio di ventiquattro hore. Fa el giorno quando è nel nostro hemisperio sopra terra. Fa la nocte quando è sobto terra. Quando viene all'oriente fa mattino, quando a mezo giorno fa mezo dì. Quando declina a occidente fa sera. Quando entra nell'ariete che è 'l primo equatore fa la primavera. Quando perviene al cancro fa la state. Quando alla libra l'autunno. Quando al capricorno el verno. Adunque per queste quattro stagioni dell'anno e poeti lo fingono in carro tirato da quattro cavagli. E nomi de' cavagli secondo Ovidio sono Pyroo, Eoo, Ethon, Phlegon. Piroo è decto da "pyr" che significa fuocho. Eoo da "eos" che significa l'aurora. Ethon et Phlego da "ethin" et "phlegin" che l'uno et l'altro significano ardere. Hanno adunque e nomi dal calore del sole. Ma Igino et molti altri nominano el primo cavallo Erithreo, <emph>idest</emph> rosso, dal colore rosso che el sole ha da mattina. El secondo Acteon, perchè inverso la terza distende e suoi razzi e quali e Greci chiamono "actin". El tertio Lampros, cioè splendido, perchè nel mezo giorno molto splende. El quarto Philogeo, <emph>idest</emph> amatore di terra, perchè inverso la sera cala alla terra. È chiamato sole perchè solo è quello che luce, et col suo lume illustra le chose superiori et inferiori et ogni stella ha lume da llui. È pianeta fortunato, maschulino, diurno caldo et seccho. Tucte le chose vivifica. Onde Aristotele scrive che el sole et l'huomo genera l'huomo; et nel <emph>Libro degl'elementi</emph> afferma che lui ha el lume proprio et gl'altri pianeti lo ricevon da llui. È maggiore che tucti gl'altri pianeti in quantità, in degnità, et in potentia. Et col suo moto ordinato et senza alchuna confusione ordina et dà perfectione a tucte le cose. El sole è l'occhio del mondo; giocondità del dì; belleza del cielo; misura de' tempi; virtù et vigore di tucte le chose nascenti; signore de' pianeti; perfection delle stelle; et re della natura. Scrive Platone nel <emph>Timeo</emph> che Idio fece el sole acciochè col suo splendore illuminassi el cielo et tucte le chose inferiori. È semplicissimo et non composto di parti contrarie, et da tale semplicità procede che è levissimo. Imperochè la gravità nasce dalla convexione delle parti materiali, et dalla levità nasce l'agilità et la velocità del moto, et da que' procede che sia molto activo. Adunque productivo et generativo; apre e pori della terra, et excita la virtù che è nelle radici, et rinnuova tutte le piante et nutriscele risolvendo l'humore nella terra et convertelo in nutrimento. Sana et conserva, imperò che gl'elementi per le loro contrarietà si disfarebbono l'un l'altro se non si riconciliassino per la influentia della celeste virtù. Nel sole è la virtù vivificativa. Il perchè nessuna chosa vive dove non penetra la virtù del sole. El sole influisce nell'huomo natura di sapere et d'inmaginare. La qual chosa ha mosso el poeta che lui induca nel corpo di questo pianeta huomini ecellenti in doctrina.</p>
<p>[28-30] <emph>ministro</emph>: delle nature o voglamo natura naturante, cioè di Dio, al quale ubbidisce, o della natura naturata, perchè a quella cagiona e suoi effecti; <emph>del valor del cielo</emph>: della virtù informativa che 'l cielo infonde; <emph>imprempta</emph>: <emph>idest</emph> imprompta et suggella al mondo le chose del mondo, perchè in quelle transfonde la virtù del cielo et essa dispone a riceverla; <emph>et col suo lume el tempo ne misura</emph>: perchè el corso suo fa mattino mezo giorno sera nocte fa mesi anni fa primavera state auctumno et verno. Onde el Petrarcha dicendo del sole scripse: "quando 'l pianeta che distingue l'hore".</p>
<p>[31-33] Diremo dunque el ministro del cielo <emph>congiunto con quella parte</emph> del zodiaco <emph>che si ramenta su</emph>, cioè del quale feci mentione nel principio del libro, cioè l'ariete, <emph>gyrava per le spire</emph>: per le sue circulationi perchè ogni ventiquattro hore cerchia tucto el cielo; e Latini chiamano cierchio quello che ritorna in sè chome è l'anello, et spira chiamano quello che benchè circondi non torna in se medesimo, chome vediamo molti tondi in una fune. Adunque perchè el sole va ogni dì un grado et non torna mai a quel medesimo punto, saranno spire et non cerchi; <emph>in che</emph>, nel quale ariete, <emph>ogni hora si rappresenta più tosto</emph>: perchè essendo l'equinoctio sono l'hore nocturne pari alle diurne.</p>
<p>[34-36] Et soggiugne che non s'accorse esser salito al cielo del sole altrimenti che <emph>l'huomo s'accorga del primo pensieri innanzi al venire</emph>, innanzi che venga, del quale mai s'accorge nè s'avvede che debba venire, perchè venne disubito inspirato, da' cieli, o da Dio, o persuaso dal diavolo.</p></div3>
<div3><head>vv.  37-48</head>
<lg><l>Oh Beatrice quella che sì scorge</l>
<l>di bene in meglo, sì subitamente</l>
<l>che l'acto suo per tempo non si porge.</l></lg>
<lg><l>Quant'esser convenia da ssè lucente</l>
<l>che quel ch'er'entro al sole dov'io entra'mi,</l>
<l>non per colore, ma per lume parvente!</l></lg>
<lg><l>Perch'io l'ingegno et l'arte et l'uso chiami,</l>
<l>sì nol direi che mai s'inmaginasse;</l>
<l>ma creder possi et di veder si brami.</l></lg>
<lg><l>Et se lle fantasie nostre son basse</l>
<l>a tanta alteza, non è maravigla,</l>
<l>che sopra 'l sole non fu occhio c'andasse.</l>
</lg>
<p>[37-42] Finge el poeta che nel sole vedesse Beatrice più lucente che 'l sole. Et similmente gl'altri spiriti che sono in quella spera dice esser più lucenti che 'l sole. Et questo perchè in essa pone l'anime di quegli e quali furono illustrati dall'altissima scientia. Et ordina el texto: <emph>Oh quanto convenia esser lucente da sè</emph>, <emph>idest</emph> quanto bisognava che per se medesima rilucessi, <emph>che quel che era dentro al sole</emph>, cioè convenia che fussi più lucente che la luce del sole, perchè altrimenti non si sarebbe veduta nel sole; <emph>quello</emph>, che era Beatrice, <emph>la quale si scorge Di bene in meglo</emph>: perchè quanto più sale tanto più riluce, et riluce <emph>sì subitamente che 'l suo acto non si porga</emph> a noi <emph>per tempo</emph>, <emph>idest</emph> con successione di tempo. Et per questo dichiara che l'huomo può apprehendere le chose naturali et la scientia di quelle col proprio ingegno usando la raciocinatione et el discorso dove appare successione di tempo. Ma delle cose septentrionali et divine non è capace per se medesimo el nostro ingegno. Onde non acquistiamo tal cognitione con successione di tempo o per nostro discorso, ma per inspiratione divina et in uno instante; <emph>non per colore</emph>: non per luce corporale, chome sono e colori; <emph>ma per luce parvente</emph>, <emph>idest</emph> apparente, quasi dica: sì excessiva che appariva et vedeasi nella luce del sole.</p>
<p>[43-45] Et acciochè el lectore non aspecti che lui dichiari quanto Beatrice avanzava el sole in splendore, soggiugne che benchè usassi tucto lo 'ngegno et l'arte et l'exercitatione non sarebbe tanto eloquente che lo potessi dire; <emph>sì</emph>, <emph>idest</emph> in tal modo, <emph>che mai si</emph> potessi imaginare da chi legge, et la ragione è che la inmaginatione non rappresenta se non le chose sensibili, et l'occhio el quale è senso che apprende lo splendore, non vide mai chosa più lucente che 'l sole.</p>
<p>[46-48] Adunque non ci maravigliamo che la fantasia nostra, la quale non può apprendere se non le chose che gli porgono e sensi, non aggiunga <emph>a tanta alteza</emph>, niente dimeno l'huomo benchè non possa inmaginare tale splendore lo può <emph>credere et bramare</emph>, <emph>idest</emph> disiderare di vederlo.</p></div3>
<div3><head>vv.  49-63</head>
<lg><l>Tale era quivi la quarta famigla</l>
<l>dall'alto padre, che tanto gli satia,</l>
<l>mostrando chome spira et chome figla.</l></lg>
<lg><l>Et Beatrice cominciò: "Ringratia,</l>
<l>ringratia el sole degl'angeli, ch'a questo</l>
<l>sensibil t'ha levato per sua gratia".</l></lg>
<lg><l>Cuor di mortal non fu mai sì digesto</l>
<l>a divotione et a tendersi a Dio</l>
<l>con tucto suo gradir cotanto presto,</l></lg>
<lg><l>Come a quelle parole mi feci io;</l>
<l>et sì tuto 'l mio amore in lui si mise</l>
<l>che Beatrice eclypsò nell'oblio.</l></lg>
<lg><l>Non gli dispiacque, ma sì se ne rise,</l>
<l>che lo splendore degl'ochi sui ridenti</l>
<l>mia mente unita in più chose divise.</l>
</lg>
<p>[49-51] Seguita dimostrando che <emph>la quarta famiglia</emph>, cioè gli spiriti di questo quarto cielo, <emph>era tale</emph>, cioè sì lucente, chome è decto di Beatrice; <emph>dell'alto padre</emph>: è vero padre perchè crea genera governa et nutrisce; <emph>che sempre gli satia</emph>, di sè, chome el padre satia la famigla della sua substanza; <emph>mostrando chome spira et come figlia</emph>: satiagli di sè dimostrando una essentia nella divinità, et anchora la trinità nelle persone, et però dice <emph>chome spira</emph> el figliuolo lo eterno amore, <emph>idest</emph> lo Spirito sancto; <emph>come figlia</emph>, come <emph>ab eterno</emph> el padre genera il figluolo. Adunque dimostra Idio a' beati la essentia sua unica et la trinità delle persone perchè rimirando in lui chome in specchio ogni chosa intendono. Alchuni non riferiscono questo a Dio ma al sole, il che legendo quanto di sua natura pocho avanti dicemo facilmente s'intenderà.</p>
<p>[52-54] <emph>Beatrice cominciò</emph>, a dirmi, <emph>ringratia el sol de gl'angeli</emph>, el somo Idio el quale illumina gl'angioli et illuminandogli gli dà la cognitione et ringratialo per che lui <emph>t'ha alevato</emph> et inalzato insino <emph>a questo</emph> sole <emph>sensibile</emph>. Et certo questo pianeta che è nel quarto cielo è sole sensibile, perchè si conprende co' sensi et <emph>maxime</emph> con l'occhio. Et Idio è sole insensibile, onde el Petrarcha dixe: "coronata di stelle al sonmo sole", <emph>idest</emph> al sommo Idio, dalla cui luce procede ogni altra luce.</p>
<p>[55-60] <emph>Chuor di mortale</emph>: grandissima fu la efficacia de' conforti et precepti di Beatrice, poi che sì di subito gli misse in chuore tanta divotione, et fece che lui messe el suo amore sì tucto in Dio, <emph>che Beatrice eclipsò</emph>, <emph>idest</emph> obscurò. La sententia è questa, che quando el poeta fu tucto elevato a Dio, Idio inspirò in lui tal gratia, et tanto se lo congiunse, che lui volse l'amore tucto in lui. Onde chome per maggior lume obscura el minore, chome veggiamo le stelle che rilucono la nocte venendo el sole che è maggior lume spariscono, chosì l'amore inverso di Dio obscurò l'amore che havea inverso Beatrice. Il che admonisce che grandissimo amore dobbiamo portare alla sacra scriptura. Ma non debba el fine nostro essere in quella che noi l'amiamo solamente per amar lei, ma per potere mediante quella congiugnersi con tucto l'amore a Dio.</p>
<p>[61-63] Nè fu molesto a Beatrice che 'l poeta per Idio dimenticassi lei, imperochè tucti e precepti della sacra scriptura consentono, anzi comandono, che noi preponiamo l'amor divino a ogni altro amore; <emph>mia mente unita in più chose divise</emph>: era la mente sua unita et fixa nella oratione et in render gratia a Dio, et <emph>lo splendore degl'occhi</emph> di Beatrice lo diserraxono a contemplare diversi spiriti.</p></div3>
<div3><head>vv.  64-75</head>
<lg><l>Io vidi più splendori vivi et lucenti</l>
<l>far di noi centro et di sè far corona,</l>
<l>più dolci in voci che in vista lucenti.</l></lg>
<lg><l>Chosì cinger la figla di Latona</l>
<l>vedem tal volta, quando l'aere è pregno,</l>
<l>sì che ritenga el fil che fa la zona.</l></lg>
<lg><l>Nella corte del cielo, ond'io rivegno,</l>
<l>si truovan molte gioie care et belle</l>
<l>tanto che non si posson trar del regno;</l></lg>
<lg><l>El canto di que' lumi era di quelle,</l>
<l>chi non s'inpenna sì che lassù voli</l>
<l>dal muto aspecti quivi le novelle.</l>
</lg>
<p>[64-66] Quelle anime che erono <emph>splendori</emph> ci havevono facto cerchio intorno et noi eravamo in mezo chome el centro è in mezo della sua circunferenza; <emph>più dolci in voce che in vista lucenti</emph>: vinceva la dolceza del canto lo splendore del lume, il che dinota che la dolceza della doctrina è maggiore in sè che non è la fama che ne nasce. Et appare qui grandissimo artificio del poeta, el quale volendo dimostrare la excellentia della suavità del canto, ha prima mostro la grandeza della luce, et dipoi pone che tale melodia vincessi lo splendore.</p>
<p>[67-69] Et eravamo chosì circundati dal cerchio di quelle anime, chome veggiamo <emph>la figla di Latona</emph>, cioè la luna, <emph>quando l'aere è pregno</emph> di vapori, perchè allhora le parti circunstanti piglon colore della luna, et fannogli un cerchio.</p>
<p>[70-72] <emph>Nella corte del cielo</emph>: optima comparatione che chome interviene in terra che se in alchuno reame sono excellenti gioie è prohibito a cavarle, chosì tal canto era sì pretiosa gioia che non si può trarlo di quel cielo, <emph>idest</emph> non può ingegno humano comprenderlo se non è in cielo.</p>
<p>[73-75] <emph>dal muto aspecti quindi le novelle</emph>: quasi dica non aspecti intendere da altri tali chose se non va in cielo.</p></div3>
<div3><head>vv.  76-90</head>
<lg><l>Poi sì cantando quegli ardenti soli</l>
<l>si fur girati intorno a noi tre volte,</l>
<l>chome stelle vicine a fermi poli,</l></lg>
<lg><l>Donne mi parvon, non da ballo sciolte,</l>
<l>ma che s'arestin tacite, ascoltando</l>
<l>fin che lle nuove note hanno ricolte.</l></lg>
<lg><l>Et dentro a llui senti' cominciar: "Quando</l>
<l>lo raggio della gratia, onde s'accende</l>
<l>verace amore et che poi cresca amando,</l></lg>
<lg><l>Moltiplicando in te tanto risplende</l>
<l>che ti conduce su per quella scala</l>
<l>d'u' sanza risalir nessun discende,</l></lg>
<lg><l>Qual ti negassi el vin della sua fiala</l>
<l>per la tua sete, in libertà non fora</l>
<l>chosì chome acqua che 'n mar non si cala.</l>
</lg>
<p>[76-78] Chiama <emph>ardenti soli</emph> questi spiriti per lo splendore della doctrina; gironsi <emph>tre volte</emph> a Danthe, perchè la consideration loro è secondo la memoria, et lo intellecto, et la volontà; <emph>stelle vicine a fermi poli</emph>: chome le stelle vicine al polo guidano e naviganti in sicuro porto, chosì la doctrina di questi spiriti.</p>
<p>[82-90] <emph>E dentro all'uno</emph> di quegli splendori, che fu Thomaso d'Aquino, <emph>senti' cominciare</emph>, a parlare in questo modo; <emph>Quando</emph>, <emph>idest</emph> poi che, <emph>el razo della</emph> divina <emph>gratia</emph>, dal quale <emph>s'accende Verace amore</emph> et carità inverso Idio et el proximo, <emph>et dipoi cresce amando Moltiplicato in te</emph>, Danthe, <emph>risplende</emph>, certo veggendoti sì assetato della doctrina celeste, ciaschun di noi ti debba porgere del <emph>vino della sua fiala</emph>, <emph>idest</emph> del suo boccale, per ispegnerti <emph>la sete</emph>, <emph>idest</emph> ti debba dimostrare la sua doctrina. Et chi non lo facessi non sarebbe <emph>in</emph> sua <emph>libertà</emph>. Imperò che chome ogni acqua che è libera non resta di correre in sino che mette in mare, chosì gli spiriti beati, perchè sono accesi di somma gratia et carità dello altissimo non restano mai di porgere aiuto se sono in loro libertà di seguire sua vogla.</p></div3>
<div3><head>vv.  91-99</head>
<lg><l>Tu vuoi sapere di quai piante s'infiora</l>
<l>questa ghirlanda che 'ntorno vagheggia</l>
<l>la bella donna ch'al ciel t'avvalora.</l></lg>
<lg><l>Io fui degl'agni della sancta greggia</l>
<l>che Domenicho mena per cammino</l>
<l>du' ben s'impingua se non si vaneggia.</l></lg>
<lg><l>Questi che m'è a dextra più vicino,</l>
<l>frate et maestro fumi, et esso Alberto</l>
<l>fu di Cologna, et io Tomas d'Aquino.</l></lg>
<lg><l>Se tu di tucti gl'altri esser vuoi certo,</l>
<l>dirieto al mio parlar ti vien col viso</l>
<l>gyrando su per lo beato serto.</l>
</lg>
<p>[91-93] Per che quegli spiriti haveano facto ghyrlanda di sè intorno a Danthe et a Beatrice, però dice <emph>Tu vuoi sapere di quali piante s'infiora Questa ghirlanda che 'ntorno vagheggia La bella donna</emph>, cioè Beatrice, <emph>ch'al ciel t'invalora</emph>, cioè che ti dà valore di salire al cielo.</p>
<p>[94-96] <emph>Io fui degl'agni</emph>: degli agnegli, et è optima translatione, imperochè se san Domenicho fu el pastore, e frati suoi furon la greggie, et chiamagli agnegli; epso ha atteso alla innocentia et castità che debba essere in tali religiosi; <emph>che ben s'inpingua</emph>, s'ingrassa, <emph>se non si vaneggia</emph>: <emph>idest</emph> se non seguitono vanagloria, ma la vera doctrina et innocente vita.</p>
<p>[97-99] <emph>Alberto</emph>: el quale per la sua gran doctrina fu chiamato magno, huomo universale in ogni scientia, et sommo investigatore de' segreti della natura, il che manifesto appare ne' suoi volumi. Fiorì in Parigi circha all'anno Mille dugento cinquansepte; <emph>Tomaso d'Aquino</emph>: di nobile stirpe nato de' conti d'Aquino, della cui innocentissima morte dicemo di sopra, huomo buono per sanctità di costumi, et per profundità, et varia, et multiplice scientia, dignissimo de inmortali laude, et d'etherna fama et memoria. Morì nell'anno della nostra salute Mille dugento septanta quattro.</p></div3>
<div3><head>vv.  103-120</head>
<lg><l>Quel'altro fiammeggiare esce del riso</l>
<l>di Gratian, che l'uno et l'altro foro</l>
<l>aiutò sì che piacque in paradiso.</l></lg>
<lg><l>L'altro ch'apresso adorna el nostro foro,</l>
<l>quel Pietro fu che colla poverella</l>
<l>oferse a sancta chiesa el suo tesoro.</l></lg>
<lg><l>La quinta luce, ch'è tra noi più bella,</l>
<l>spira di tale amore che tuto 'l mondo</l>
<l>laggiù n'ha gola di saper novella;</l></lg>
<lg><l>Entro nell'alta mente un sì profondo</l>
<l>saper fu messo che, se 'l vero è vero,</l>
<l>ad veder tanto non surse 'l secondo.</l></lg>
<lg><l>Appresso vedi el lume di quel cero</l>
<l>che giù in carne più adentro vide</l>
<l>l'angelica natura e 'l ministero.</l></lg>
<lg><l>Nell'altra piccioletta luce ride</l>
<l>quello advocato de' tempi christiani</l>
<l>del cui latino Augustin si provide.</l>
</lg>
<p>[103-105] Procede Tomaso in dimostrare gl'altri spiriti di questa spera. Et pone <emph>Gratiano</emph> da Chiusi città antiquissima, el quale fu monacho di sancto Felice di Bologna, et compose el <emph>Decretale</emph>, et dimostrò chome la legge canonica si concorda con la civile, onde dice che <emph>aiuta l'un foro et l'altro</emph>, <emph>idest</emph> el iudicio spirituale et temporale.</p>
<p>[106-108] <emph>Quel Pietro</emph>: Pietro Lombardo vescovo di Parigi, decto Maestro delle sententie, el chui libro è stato comentato da Thomaso et da molti altri egregii doctori. Questo libro <emph>offerse alla chiesa</emph>, el quale fu accepto a Dio sopra ogni altro thesoro, chome fu la pocha pecunia della povera femina. Questo scrive el poeta, perchè Piero nel prohemio del suo libro dice offerire quello non chome chosa grande, ma con quella devotione con la quale la poverella femina offerse al tempio due minuti. Fu Piero Lombardo veschovo di Parigi circa all'anno .M.C.lxxii.</p>
<p>[109-111] <emph>La quinta luce</emph>: questo è Salamone figluolo di David, nato di Bersabè mogle d'Uria, la chui sapientia è manifestissima; et sanza controversia è preposto in sapientia a tucti gl'huomini, ma non ditermina la chiesa se è damnato o salvato, et però <emph>tucto 'l mondo n'ha gola</emph>, ne diventa ghiotto, cioè molto desidera saperne novella.</p>
<p>[115-117] <emph>Appresso vedi el lume di quel cero</emph>: questo è Dionysio Areopagita, el quale scripse della natura angelicha più excellentemente che gl'altri. Fu innanzi al baptesimo excellentissimo philospho. Et facto christiano scripse chose molto alte et utilissime alla fede, <emph>maxime Della celeste ierarchia</emph> et <emph>De' divini nomi</emph>, et fu el primo che aprissi gl'alti sensi di Paolo apostolo.</p>
<p>[118-120] <emph>Nell'altra piccioletta luce ride</emph>: havea minore splendore perchè era di minor merito, ma pur ride perchè è contento. Questo è Paulo Orosio, el quale ad petitione di sancto Augustino scripse tutte le calamità degli huomini dal principio del mondo, et dimostra che e tempi christiani erono stati men calamitosi che gl'altri. Il che decte assai commodità a Sancto Augustino, quando scripse <emph>De civitate Dei</emph>. Alchuni altri intendono di Ambrosio, el quale molto difese e tempi christiani dagli heretici, et convertì sancto Augustino che prima era heretico manicheo, et molto oppresso dallo errore de' Manichei; <emph>advocato de' tempi christiani</emph>: perchè epso Ambrosio molto se affaticò contro alla perfidia degli heretici.</p></div3>
<div3><head>vv.  124-132</head>
<lg><l>Hor se tu l'occhio della mente trani</l>
<l>di luce in luce drieto alla mie lode</l>
<l>già dell'octava con sete rimani.</l></lg>
<lg><l>Per vedere ogni bene dentro vi gode</l>
<l>l'anima sancta che 'l mondo fallace</l>
<l>fa manifesto a chi di lei bene ode.</l></lg>
<lg><l>Lo corpo ond'ella fu cacciata giace</l>
<l>giuso in Celdauro, et essa da martiro</l>
<l>et da exilio venne a questa pace.</l></lg>
<lg><l>Vedi oltra fiammeggiare l'ardente spiro</l>
<l>di Isidoro, di Beda et di Riccardo,</l>
<l>che a considerare è più che viro.</l>
</lg>
<p>[124-126] Pone nella octava luce Boetio, el quale perchè scripse <emph>De consolatione philosophica</emph>, però dice el poeta che questa <emph>anima fa manifesto el mondo fallace</emph>, <emph>idest</emph> manifesta gl'inganni et le fallacie di questo mondo <emph>a chi l'ode</emph>. Adunque o Danthe, <emph>se tu trani</emph>, <emph>idest</emph> traduci, <emph>l'occhio della mente</emph>, imperò che "trano" in latino significa trapasso et traducho.</p>
<p>[127-129] <emph>Lo corpo</emph>: fu Boetio damnato da Theodorio re de' Gothi, et finalmente strangolato in Pavia; <emph>in Cieldauro</emph>: questo è un monasterio chiamato Celum aureum.</p>
<p>[130-132] <emph>Isidoro</emph>: fu hispano et vescovo hispalense; <emph>Beda</emph>: fu sacerdote inghilese; et benchè sia canonizato sempre si chiama venerabile, perchè questo nome gli scripse l'agnolo nella sepultura; <emph>Riccardo</emph>: fu monacho et fu fratello d'Ugo di sancto Victore. Fu <emph>più che viro</emph> nella consideratione delle sacre lectere, perchè passò sopra la possibilità humana.</p></div3>
<div3><head>vv.  133-148</head>
<lg><l>Questi onde ad me torna el tuo riguardo,</l>
<l>è un lume d'un spirto che pensieri</l>
<l>gravi ad morire gli parve esser tardo;</l></lg>
<lg><l>Essa è la luce etherna di Sigieri,</l>
<l>che legendo nel Vico degli strami</l>
<l>sylocizò invidiosi veri".</l></lg>
<lg><l>Indi chome horologio che ne chiami</l>
<l>ne l'hora che la sposa di Dio surge</l>
<l>a mattinar lo sposo perchè l'ami,</l></lg>
<lg><l>Che l'una parte l'altra tira et urge,</l>
<l>tintin sonando con sì dolce nota</l>
<l>che ben disposto spirto d'amor surge,</l></lg>
<lg><l>Chosì vid'io la gloriosa rota</l>
<l>muoversi et render voci a voci in tempra</l>
<l>et in dolceza ch'esser non può nota</l></lg>
<lg><l>Se non cholà dove 'l giorno s'insempra.</l>
</lg>
<p>[133-138] <emph>Sigieri</emph>: grandissimo dialetico el quale havea in quella facultà non captiosa et sophistica scientia, ma vera, ma sì excellente che non fu sanza emulatione et invidia de' concorrenti leggeva a Parigi nella via degli strami.</p>
<p>[139-141] <emph>Indi chome horologio</emph>: hanno e religiosi horiuoli et destatoi che chiamono la chiesa, cioè epsi sacerdoti, la qual chiesa è <emph>sposa di Dio ne l'hora</emph> che essa surge, <emph>idest</emph> si lieva, <emph>a mattutinare</emph>, <emph>idest</emph> a cantare mattutino, et cantando lodare <emph>lo sposo</emph>, che è epso Idio, acciochè <emph>ami</emph> questa sua sposa.</p>
<p>[142-144] Et allhora in questo horiuolo che suona adviene che <emph>una parte</emph> delle ruote <emph>tira</emph> quella che gli viene dirieto <emph>et urge</emph>, <emph>idest</emph> spigne, quella che gli va innanzi, et <emph>sonando tintin</emph>, che è la voce del campanuzzo del destatoio, <emph>sì dolcie che lo spirito</emph> del sacerdote <emph>ben disposto turge</emph>, <emph>idest</emph> rigonfia et cresce in amore.</p>
<p>[145-148] Et similmente <emph>la rota</emph> et cerchio di spiriti si moveva et nel cantare rispondeva l'uno all'altro <emph>intempra</emph>, <emph>idest</emph> accordandosi in voce et in harmonia sì dolciemente <emph>che non può esser nota, Se non dove el giorno s'insempra</emph>: <emph>idest</emph> è sempre perchè non v'è mai nocte, et questo è in cielo.
</p></div3></div2>
<div2><head>XI</head>
<argument><p>CANTO XI DELLA TERTIA CANTICA DI DANTHE</p></argument>
<div3><head>vv.  1-9</head>
<lg><l>O insensata cura de' mortali,</l>
<l>quanto son defectivi e silogismi</l>
<l>que' che ti fanno in basso batter l'ali!</l></lg>
<lg><l>Chi drieto ad <emph>iura</emph> et chi ad anphorismi</l>
<l>sen gìa, et chi seguendo sacerdotio,</l>
<l>et chi regnar per forza et per sophismi,</l></lg>
<lg><l>Chi in rubare et chi in civil negotio,</l>
<l>chi nel dilecto della carne involto</l>
<l>s'affatichava et chi si dava all'otio,</l></lg>
<lg><l>Quando, con tucte queste chose sciolto,</l>
<l>con Beatrice m'era suso in cielo</l>
<l>cotanto gloriosamente accolto.</l>
</lg>
<p>Contiene la somma di questo undecimo canto le laude di due religioni. Di sancto Francescho et di san Domenicho, le quali afferma essere state excitate in opportun tempo dalla providentia divina. Ma prima ripigla el suo parlare sancto Tomaso, et absolve un dubbio.</p>
<p>[1-3] <emph>O insensata cura</emph>: riprende la stultitia humana che o si dà a chose non giudicantici al debito fine, o marcisce in otio et in pigritia. Et però <emph>o cura</emph>, et sollicitudine et desiderio, <emph>insensato</emph>, sanza vero sentimento, perchè non solamente è vana et inutile, ma anchor nociva al sommo bene; <emph>quanto son difectivi e silogismi</emph>: cioè quanto sono imperfecte le loro argomentationi et ragioni, perchè non conchiuggono el vero. Silocismo è argomento che fa fede della chosa dubbiosa, ma bisogna che non sia defectivo, ma che la maggiore et la minore sia vera, et la conclusione seguiti delle chose premesse.</p>
<p>[4-9] <emph>Chi drieto ad iura</emph>: la sententia è questa, conciosia che el sommo bene consista nella contemplatione delle cose divine alla quale io e Beatrice eravamo attenti, la maggior parte degli huomini errono perchè alchuni pongono el sommo bene nelle richeze. Onde si danno o a ragione civile o <emph>amphorismi</emph>, <emph>idest</emph> a medicina, o al <emph>sacerdotio</emph>, o al <emph>civile negotio</emph>, cioè al governo della rep., le quali tucte cose benchè di lor natura sieno honeste et buone, nientedimeno chi le fa solamente ad fine del guadagno nè è buono huomo nè può esser felice; et molto minormente se apertamente rapisce quello che non è suo. Alchuni pongono la felicità nelle signorie et negli honori, et regnono <emph>per forza</emph>, tyrannicamente, o <emph>per sophismi</emph>, <emph>idest</emph> per fraude. Sophismo è argomentatione che par vera et è falsa. Ma qui la pone per la fraude. Alchuni pongono la felicità nell'<emph>otio</emph> et nella pigritia. Alchuni nella luxuria, et tutti errono perchè non vi può essere la vera felicità.</p></div3>
<div3><head>vv.  13-27</head>
<lg><l>Poi che ciaschun fu tornato ne lo</l>
<l>punto del cierchio in che avanti s'era,</l>
<l>fermossi, chome ad candellier candelo.</l></lg>
<lg><l>Et io senti' dentro a quella lumera</l>
<l>che pria m'havea parlato, sorridendo</l>
<l>incominciar faccendosi più mera:</l></lg>
<lg><l>"Chosì chom'io del suo raggio risplendo,</l>
<l>sì, riguardando nella luce etherna,</l>
<l>li tuoi pensieri ond'io cagione apprendo.</l></lg>
<lg><l>Tu dubii et hai voler che si ricerna</l>
<l>in sì aperta et sì distesa lingua</l>
<l>lo dicer mio, che 'l tuo sentir discerna</l></lg>
<lg><l>Ove dinanzi dixi "u' ben s'impingua",</l>
<l>et dove dixi "non surse 'l secondo";</l>
<l>et qui è huopo che ben si distingua.</l>
</lg>
<p>[13-15] Poi che l'anime che facevon corona a Beatrice et a Danthe girandosi ritornorono in quel punto donde havea cominciato, fermoronsi <emph>chome candela</emph> si ferma <emph>al candellieri</emph>, et pone questa comparatione perchè questi doctori hanno dichiarato la scriptura sancta inspirata da Dio negli evangelisti et negl'altri primi doctori.</p>
<p>[16-18] Fermò el cerchio san cTomaso, <emph>sorridendo</emph> della ignorantia di Danthe, cominciò a parlare, et la luce si fece <emph>più mera</emph>, <emph>idest</emph> più pura.</p>
<p>[19-21] Et dixe: <emph>riguardando</emph> io in Dio, <emph>de' cui razi io risplendo</emph>, chome in specchio del quale si vede ogni vero, <emph>io apprendo</emph> et comprendo <emph>e tuoi</emph>, il che è <emph>cagione</emph> ch'io parli.</p>
<p>[22-24] E pensieri tuoi sono che <emph>tu dubii</emph>, <emph>idest</emph> dubiti, et dubitando <emph>hai volere</emph> et volontà <emph>che 'l mio dire si ricerna</emph>, <emph>idest</emph> di nuovo si distingua et apra in sì aperto sermone <emph>che 'l tuo sentire</emph>, <emph>idest</emph> el tuo intellecto, <emph>discerne</emph>: <emph>idest</emph> distingua et conosca due dubii.</p>
<p>[25-27] El primo <emph>dove dixi</emph> di san Domenicho <emph>u' ben s'inpingua</emph> se non si vaneggia; l'altro dubbio è <emph>dove dixi</emph> di Salomone <emph>non surse 'l secondo</emph>; <emph>qui</emph> adunque <emph>è huopo</emph>, <emph>idest</emph> fa mestieri <emph>che ben si distingua</emph>.</p></div3>
<div3><head>vv.  28-42</head>
<lg><l>La providentia, che governa el mondo</l>
<l>con quel consiglo col quale ogni aspecto</l>
<l>creato è vinto pria che vada al fondo,</l></lg>
<lg><l>Però ch'andassi ver el suo dilecto</l>
<l>la sposa di colui che ad alto grida</l>
<l>disposò lei col sangue benedecto,</l></lg>
<lg><l>In sè sicura et ancho in lei più fida,</l>
<l>duo principi ordinò in suo favore,</l>
<l>che quinci et quindi gli fusser per guida.</l></lg>
<lg><l>L'un fu tucto seraphico in ardore;</l>
<l>l'altro per sapientia in terra fue</l>
<l>di cherubicha voce uno splendore.</l></lg>
<lg><l>Dell'un dirò, però che d'ambe due</l>
<l>si dice l'un pregiando, qual huom prende,</l>
<l>perch'a un fine furo l'opere sue.</l>
</lg>
<p>[28-30] Perchè la difficultà di questi versi è nell'ordinare el texto, procedi chosì: <emph>La</emph> divina <emph>providentia la quale governa el mondo</emph> visibile et invisibile <emph>con quel consiglo nel quale ogni aspecto creato</emph>, <emph>i.</emph> ogni intellecto creato chosì angelicho chome humano, <emph>è vinto pria che vada al fondo</emph>, imperochè non pò, nè l'huomo nè l'angelo, perchè hanno intellecto finito, arrivare insino alla profondità del divino consiglo.</p>
<p>[31-36] Questa providentia adunque <emph>ordinò due principi</emph> nella chiesa militante che in favore di decta chiesa <emph>gli fussino per guida</emph> et conducessonla a porto di salute; <emph>quinci et quindi</emph>, cioè con la carità et con la sapientia; et questo ordinò la providentia, <emph>perochè andassi</emph>, <emph>idest</emph> acciochè la sposa, <emph>idest</emph> decta chiesa, <emph>andassi verso lo sposo</emph>, verso Christo. Imperochè la chiesa è la sposa di Christo, el quale in sulla croce <emph>ad alte grida la sposò col sangue benedecto</emph>, el quale lui sparse per la nostra redemptione, et <emph>andassi sicura in sè per la guida de' due</emph> decti <emph>principi, et più fida in lui</emph>, <emph>idest</emph> con più fede inverso lui;</p>
<p>[37-39] et questi due furono Francescho et Domenicho; et <emph>l'uno</emph>, cioè Francescho, <emph>fu tucto seraphico in ardore</emph>, <emph>idest</emph> tucto ardente in carità, perchè e seraphini sono e primi angeli a' quali è attribuito la carità; <emph>l'altro</emph>, <emph>idest</emph> Domenicho, <emph>fu per sapientia uno splendore di luce cherubica</emph> perchè a' cherubini è attribuita la sapientia.</p>
<p>[40-42] <emph>Dell'un dirò</emph>: sarà a ssufficientia dire dell'uno de' dua. Imperochè laudando Francescho lauda anchora Domenicho, perchè la vita et la religione fu pari in ambo due. Nè sanza sommo artificio induce l'aquinate a lodare Francescho et non Domenicho, imperò che essendo el decto Thomaso dell'ordine di Domenicho, ha più fede in lodare Francescho. Et per la medesima ragione lo induce a vituperare e frati dello ordine di sancto Domenicho.</p></div3>
<div3><head>vv.  43-51</head>
<lg><l>Intra a Tupino et l'acqua che discende</l>
<l>dal colle electo dal beato Ubaldo,</l>
<l>fertile costa d'alto monte pende,</l></lg>
<lg><l>Onde Perugia sente freddo et caldo</l>
<l>da Porta Sole; et dirieto le piange</l>
<l>per grave giogho Nocea con Gualdo.</l></lg>
<lg><l>Di questa costa, là dov'ella frange</l>
<l>più sua rapteza, nacque al mondo un sole,</l>
<l>chome fa questo tal volta di Gange.</l></lg>
<lg><l>Però chi d'esso loco fa parole,</l>
<l>non dica Ascesi, che direbbe corto,</l>
<l>ma oriente se proprio dir vole.</l>
</lg>
<p>[43-48] Discrive la città d'Ascesi ove nacque san Francescho. <emph>Topino</emph> è fiume da ponente Ascesi, <emph>e 'l colle electo</emph>, questo è dal levante, et in questo el <emph>beato Ubaldo</emph> d'Agobbio fece penitentia, et di questo nasce el fiume decto Chiussi; <emph>Porta Sole</emph>: è porta di Perugia che va Ascesi, chome è chosa nota a molti; <emph>fertile costa</emph>: è posta Ascesi in chosta la quale è molto fertile; <emph>Ubaldo</emph>: costui fu prima heremita in questo monte, dipoi fu vescovo d'Agobbio.</p>
<p>[49-51] <emph>Di questa costa</emph>: dimostra Francescho essere nato in Ascesi, el quale veramente fu sole, perchè per sanctità di vita, et d'optimi exempli rimosse ogni heretica tenebra la quale in quegli tempi molto occupava le mente humane. Furono in un tempo Francesco confactutore dell'ordine de' minori, et Domenico nato in Calagura, luogo in Hispagna citeriore, el quale instituì ordine de' predicatori. Fiorirono dopo l'anno millesimo dugentesimo della nostra salute.</p></div3>
<div3><head>vv.  55-72</head>
<lg><l>Non era anchora molto lontano da l'orto,</l>
<l>che cominciò a fare sentire la terra</l>
<l>della sua gran virtù alchun conforto;</l></lg>
<lg><l>Che per tal donna giovinetto in guerra</l>
<l>del padre corse, a chui come alla morte</l>
<l>la porta del piacer nessun diserra;</l></lg>
<lg><l>Et dinanzi alla sua spiritual corte</l>
<l>et <emph>coram patre</emph> gli si fece unito,</l>
<l>poscia di dì in dì l'amò più forte.</l></lg>
<lg><l>Questa, privata del primo marito.</l>
<l>mille cento anni et più dispecta et scura</l>
<l>fine a chostui si stette sanza invito;</l></lg>
<lg><l>Nè valse udire che la trovò sicura</l>
<l>con Amiclate, al suon della sua voce,</l>
<l>colui ch'a tucto 'l mondo fè paura;</l></lg>
<lg><l>Nè valse esser costante nè feroce,</l>
<l>sì che dove Maria rimase giuso</l>
<l>ella con Cristo salse in sulla croce.</l></lg>
<lg><l>Ma per ch'io non proceda troppo chiuso,</l>
<l>Francesco et Povertà per questi amanti</l>
<l>prendi hora mai nel mio parlar difuso.</l>
</lg>
<p>[55-57] <emph>Non era molto lontano</emph> dal nascimento perchè era di pocha età quando <emph>la terra</emph> et gl'huomini cominciorno a conoscere <emph>la sua virtù</emph> et piglar <emph>conforto</emph>.</p>
<p>[58-60] <emph>Che</emph>, imperochè, lui <emph>corse in guerra del padre</emph>, che fu Bernardone cittadin d'Ascesi et lanaiuolo, <emph>per tal donna</emph>, cioè per la povertà, <emph>a chui</emph>, alla qual povertà, <emph>nessun disserra</emph>, <emph>i.</emph> apre, <emph>la porta del piacere chome</emph> nè anchora <emph>alla morte</emph>.</p>
<p>[61-63] <emph>Et</emph> nella <emph>sua spirituale corte</emph>, perchè col consiglo del padre spirituale fece professione di povertà, et però subgiugne <emph>et coram patre</emph>; <emph>poscia di dì in dì l'amò più forte</emph>: perchè sempre crebbe l'amore.</p>
<p>[64-66] <emph>Questa</emph>, povertà, <emph>privata</emph> di Cristo quando tornò in cielo che fu suo <emph>primo marito si stette sanza invito</emph>, <emph>idest</emph> sanza essere richiesta, <emph>più di mille cento anni insino a chostui</emph>, di chi io parlo, che è Francesco; et dixe <emph>più di mille cento</emph> perchè come dimostramo disopra passorono mille dugento anni da Christo et Francescho.</p>
<p>[67-69] <emph>Nè gli valse</emph>, a questa povertà, che per tucto si sapessi la sua gran francheza d'animo, la qual fu tanto che non temè Cesare imperatore invicto quando essa si stava con Amicla. Scrive Lucano che essendo amendue gl'exerciti di Cesare et di Pompeo in Epiro, in forma che ogni huomo era in gran tremore, solo Amicla pescator poverissimo per non havere niente che perdere, o perchè gli dovessi essere desiderata la morte, viveva sicurissimamente in una sua piccola capannuzza dove dopo la pescagione riduceva a coperto. Voleva Cesare contro alla forza de' venti tornare in Italia per passare el resto dello exercito suo in Epiro, et finalmente ributtato dalla tempesta si riduxe alla capanna d'Amicla.</p>
<p>[70-72] <emph>Nè</emph> gli <emph>valse</emph> anchora havere tanta constantia col suo sposo et tanta ferocità che non l'abbandonò <emph>etiam</emph> nella morte, et non solamente l'accompagnò con Maria insino alla croce, ma rimanendo Maria in terra, <emph>epsa salì con Christo in su la croce</emph>. Non considerano gl'huomini quanta richeza sia nella volontaria povertà, et quanta tranquilità d'animo, il perchè veramente la infallibile verità dixe: "beati pauperes spiritu idest humiles corde". Perchè niente mancha a chi niente desidera et certamente fu ricco Diogene Cinico vivendo lieto et niente disiderando, et povero Alexandro magno al quale niente era a suficienza et quanto più aquistava più disiderava. Sempre in anxietà, sempre in timore vixe Cesare, ma molto allegro trovò el già detto Amicla, del quale dixe Lucano: "o vite tuta facultas Pauperis, angustique lares! o munera nondum Intellecta deum! quibus hoc contingere templis [...] nullo trepidare tumultu Cesarea pulsante manu?". Et Iovenale: "sed plures nimia congesta pechunia cura Strangulat item pauca licet portes argenti vascula puri Nocte inter ingressus contum gladiumque tenebis, Et nocte ad lunam trepidaris harundinis umbram, Cantabat vacuus coram latrone viator".</p></div3>
<div3><head>vv.  76-84</head>
<lg><l>La lor concordia e lor lieti sembianti,</l>
<l>amore et maravigla et dolce sguardo</l>
<l>faceano esser cagione de pensier sancti;</l></lg>
<lg><l>Tanto che 'l venerabile Bernardo</l>
<l>si scalzò prima, et drieto a tanta pace</l>
<l>corse, et correndo gli parve essere tardo.</l></lg>
<lg><l>O ignota riccheza, o ben ferrace!</l>
<l>Scalzasi Egidio, scalzasi Silvestro</l>
<l>drieto allo sposo, sì la sposa piace.</l>
</lg>
<p>[76-78] <emph>La lor concordia et loro lieti sembianti</emph>: se ogni discordia nasce dalla natura et dalla cupidità del possedere thesoro, la povertà voluntaria sempre sarà in soma concordia, et se le richeze sono piene di chura, la povertà sarà piena di letitia; <emph>amore</emph>, <emph>idest</emph> la somma carità, della quale l'uno acende l'altro, <emph>maravigla</emph>, perchè l'uno era spechio di probità et sanctimonia all'altro, <emph>faceano essere cagioni di pensier sancti</emph>: imperochè concordia et l'amore et lo stare contento al presente stato sempre addiriza l'huomo all'opere virtuose.</p>
<p>[79-81] <emph>Bernardo</emph>: questo fu el primo compagno che hebbe san Francescho, el quale si cinse el capresto et andò scalzo chome havea facto san Francescho, et <emph>corse drieto ad tanta pace</emph>.</p>
<p>[82-84] <emph>O ignota riccheza</emph>: et certamente non è conosciuta questa richeza et questo <emph>bene ferace</emph>, cioè fertile et abbondante.</p></div3>
<div3><head>vv.  85-93</head>
<lg><l>Inde sen va quel padre et quel maestro</l>
<l>colla sua donna et colla sua famigla</l>
<l>che già legava l'humile capestro.</l></lg>
<lg><l>Nè gli gravò viltà di chuor le cigla</l>
<l>per esser fi' di Petro Bernardone,</l>
<l>nè per parer dispecto ad maravigla;</l></lg>
<lg><l>Ma regalmente sua dura intentione</l>
<l>a Innocentio aperse, et da llui hebbe</l>
<l>primo sigillo ad sua religione.</l>
</lg>
<p>[85-90] <emph>Quel padre</emph>, per la cura, et sollecitudine, che havea della già cominciata famigla, <emph>et maestro</emph>, pe' precepti che dava; <emph>con la sua domna</emph>, con la povertà <emph>et viltà di quore</emph>, cioè avilirsi et ahumiliarsi di sua volontà <emph>non gli gravò le cigla</emph>, non lo fece vergognare; dixe <emph>le cigla</emph> perchè la vergogna sta nella fronte, o veramente dixe <emph>viltà di chuore</emph>, <emph>idest</emph> humiltà, la quale nasce da grande animo. Non si vergognò adunque nè <emph>per essere fi' di Pietro Bernardone</emph>, cioè di non molto gran legnaggio, <emph>nè perchè</emph> fussi sprezato <emph>ad maravigla</emph> per l'habito suo vile et per la povertà;</p>
<p>[91-93] <emph>ma regalmente</emph>, con animo regio et invicto, <emph>aperse a Innocentio</emph> papa tertio <emph>sua dura intentione</emph>, la quale era d'observare obedientia, castità, et povertà, le quali chose sono molto dure et difficili. Imperochè la obedientia è contro alla libertà dello arbitrio del male che nasce torcendosi dalla religione. Castità anchora contro al prurito della carne. Povertà contro al superchio uso de' beni terreni. Innocentio tertio nel mille dugentu hebbe visione che la chiesa di san Giovanni Laterano cadeva, ma due di vile habito la sostenevono. Dipo' venendo san Francescho perchè lui gli confermassi la sua religione, el papa riconobbe essere quello ch'ei havea veduto in sogno. Il perchè con bolla papale glene confermò.</p></div3>
<div3><head>vv.  97-129</head>
<lg><l>Poi che la gente poverella crebbe</l>
<l>drieto a costui, la chui mirabil vita</l>
<l>meglo 'n gloria del ciel si canterebbe,</l></lg>
<lg><l>Di seconda corona redemita</l>
<l>fu per Honorio da l'eterno Spiro</l>
<l>la sancta vogla d'esto archimandrita.</l></lg>
<lg><l>Et poi che per la sete del martiro</l>
<l>nella presentia del soldano superba</l>
<l>predicò Christo et gl'altri che 'l seguiro,</l></lg>
<lg><l>Et per trovare a conversione acerba</l>
<l>troppo la gente et per non stare indarno,</l>
<l>tornossi al fructo dell'italica herba,</l></lg>
<lg><l>Nel crudo saxo tra 'l Tevero et Arno</l>
<l>di Christo prese l'ultimo sigillo,</l>
<l>che le sua membra dua anni portarno.</l></lg>
<lg><l>Quando a colui ch'a tanto ben sortillo</l>
<l>piacque di trarlo suso alla mercede</l>
<l>che meritò nel suo farsi pusillo,</l></lg>
<lg><l>A' frati sui, sì chome a iusto herede,</l>
<l>raccomandò la donna sua più cara</l>
<l>et comandò che l'amassir con fede;</l></lg>
<lg><l>Et del suo grembo l'anima preclara</l>
<l>muover si volle, tornando al suo regno,</l>
<l>et al suo corpo non volle altra bara.</l></lg>
<lg><l>Pensa hora mai qual fu colui che degno</l>
<l>collega fu a mantener la barca</l>
<l>di Pietro in alto mare per dricto segno;</l></lg>
<lg><l>Et questo fue el nostro patriarcha,</l>
<l>per che quel segue lui, chome comanda,</l>
<l>discerner puoi che buona merce carcha.</l></lg>
<lg><l>Ma 'l suo peculio di nuova vivanda</l>
<l>è facto ghiotto, sì ch'esser non pote</l>
<l>che per diversi salti non si spanda.</l></lg>
<lg><l>Et quanto le sue pecore rimote</l>
<l>et vagabonde più da esse vanno,</l>
<l>più tornano all'ovile di latte vote.</l></lg>
<lg><l>Ben son di quelle che temono el danno</l>
<l>et stringonsi al pastore, ma son sì poche</l>
<l>che le cappe fornisce pocho panno.</l>
</lg>
<p>[97-99] Cresciuta la religione di sancto Francescho, hebbe da Honorio papa di potere ministrare e sacramenti et havere le degnità sacerdotali; <emph>archimandrita</emph>: archipastore.</p>
<p>[100-105] Dipoi desiderando el martyrio, andò a predicare la fede christiana in terra del soldano. Ma non faccendo fructo si tornò in Italia.</p>
<p>[106-108] Tornato in Italia si riduxe nell'aspro monte della Vernia el quale è <emph>tra Tevere et Arno</emph>, nel quale faccendo grandissima penitentia, ricevette le stigmate da Christo, le quali el poeta chiama <emph>suggello</emph>. Sono decte stigmata, perchè "stigin" in greco significa bactere, et bactendo lasciare el segno.</p>
<p>[109-114] Et poi <emph>Quando piacque</emph> a Dio <emph>di trarlo</emph> al cielo dove havessi a ricevere <emph>mercede</emph> et premio de' suoi meriti, e quali furon grandi per <emph>farsi</emph> lui <emph>pusillo</emph>, cioè piccolo et ahumiliarsi, lui <emph>racchomandò a' suoi frati la sua più cara donna</emph>: questa è la povertà. Ove è da considerare che la povertà gli fu più cara che la castità, et l'obbedientia, perchè la povertà è cagione della castità la quale chome in troppo luxo et abondanza di chose si perde, chosì per la povertà s'acquista. Similemente chi sprezza le richeze facilmente può stare a obedientia.</p>
<p>[115-117] <emph>non volle altra bara</emph>, che quella povertà, <emph>idest</emph> non desiderò altre exequie et altra honoranza.</p>
<p>[118-120] Havendo narrato di san Francescho, seguita et dice <emph>Pensa qual fu colui che fu degno collega</emph>, cioè compagno, a san Francescho per sostenere <emph>la barcha Di Pietro</emph>, <emph>idest</emph> la chiesa di Dio.</p>
<p>[121-123] <emph>Et questo fu el nostro patriarcha</emph>, cioè sancto Domenicho, et dice <emph>nostro</emph> perchè sancto Thomaso è quel che parla, et lui fu dell'ordine di san Domenicho, et quegli che 'l seguitano <emph>come lui comanda</emph>, cioè che seguitano le sua costitutioni. Imperò che sancto Domenico non fece nuova regola, ma prese quella di sancto Augustino, ma dette certe constitutioni, adunque chi lo seguita <emph>carica buona merce</emph>, <emph>idest</emph> buone mercatantie, perchè con quella non guadagna oro nè argento o chose momentanee o transitorie, ma vita inmortale.</p>
<p>[124-126] <emph>Ma el suo peculio</emph>: riprende e frati e quali non observando e precepti suoi diventono <emph>ghiotti di nuova vivanda</emph>, <emph>idest</emph> di scientie mondane, et di prelature et di grande ricchezze. Dixe adunque <emph>nuova vivanda</emph> per le degnità et prelature, perchè invero molti ne sono stati veschovi et arciveschovi, et cardinali. Onde si spargono <emph>per diversi salti</emph>: <emph>idest</emph> per diverse pasture.</p>
<p>[127-129] <emph>Et quanto le sue pecore</emph> più si scostono da llui, <emph>idest</emph> da' suoi precepti, <emph>più vote</emph> di scientia et di chostumi sancti, e quali sono el nutrimento dell'anima chome el lacte è el nutrimento del corpo.</p></div3>
<div3><head>vv.  133-139</head>
<lg><l>Hor se le mia parole non son fioche,</l>
<l>et se la tua audientia è stata attenta,</l>
<l>se ciò c'ho decto alle mente rivoche,</l></lg>
<lg><l>In parte fia la tua vogla contenta,</l>
<l>per che vedrai la pianta ove si scheggia,</l>
<l>vedarai il corregger che argomenta</l></lg>
<lg><l>"Do' ben s'inpingua se non si vaneggia"".</l>
</lg>
<p>[133-139] Conchiude, che se lle sue <emph>parole</emph> sono state chiare, et se lui è stato attento a udire, la sua <emph>vogla</emph> sarà <emph>contenta in parte</emph>, perchè di due dubii uno è absoluto, et questo è che quando dixe "dove bene s'impingua" cioè ingrassa "se non si vaneggia", intese che l'anima ingrassava d'optimo cibo, cioè della sacra theologia; <emph>se non si vaneggia</emph>: <emph>idest</emph> se non si attendessi per loro alle scientie secolari che gli fanno invanire et insuperbire, o veramente non attendessino alla theologia per acquistare fama et inutile gloria.
</p></div3></div2>
<div2><head>XII</head>
<argument><p>CANTO XII DELLA TERTIA CANTICA DI DANTHE</p></argument>
<div3><head>vv.  1-9</head>
<lg><l>Sì tosto chome l'ultima parola</l>
<l>la benedecta fiamma per dir tolse,</l>
<l>a rotar cominciò la sancta mola;</l></lg>
<lg><l>Et nel suo giro tucta non si volse</l>
<l>prima ch'un altro d'un cerchio la chiuse,</l>
<l>et moto a moto et canto a canto colse.</l></lg>
<lg><l>Canto che tanto vince nostre muse,</l>
<l>nostre syrene in quelle dolci tube,</l>
<l>quanto primo sprendore quel che rifuse.</l>
</lg>
<p>Chome nel superiore capitolo sancto Thomaso ha ripreso e frati di sancto Domenicho, chosì in questo duodecimo s'introduce nuovo spirito che riprende quegli di sancto Francescho. Induce adunque un'altra corona d'anime. Dipoi una di quelle comenda la vita di san Domenicho. Et dopo questo vitupera e frati minori; et finalmente decta anima manifesta sè et l'altre di quella corona.</p>
<p>[1-3] <emph>Sì tosto</emph> che <emph>la fiamma benedecta</emph>, <emph>idest</emph> sancto Thomaso, <emph>tolse l'ultima parola per dirla, cominciò</emph> a girare el cerchio nel quale epso era.</p>
<p>[4-6] Nè finì di girarsi che apparve ivi uno altro cerchio el quale chiuse questo; il che dinota che el primo cerchio girava più presso al centro del sole, et questo cignendolo più dilungi, dinota che l'anime già decte erono di maggior beatitudine et di maggior doctrina che quelle delle quali dirà; <emph>preterea</emph> dimostra che 'l canto et el moto di questo già sopra decto, et secondo cerchio, s'accordava col canto et moto del primo a dinotare che nella scriptura sancta non è discordia alchuna.</p>
<p>[7-9] Questo <emph>canto</emph> vinceva <emph>tanto</emph> le <emph>muse</emph> et le <emph>sirene nostre</emph>, <emph>idest</emph> tucte le melodie humane, <emph>quanto</emph> el <emph>primo</emph> razzo vince <emph>quello che</emph> riverbera da llui. Chome verbigratia e razi del sole percotendo nell'acqua, epso riverbera, <emph>idest</emph> risplende, in una parete, ma non è sì chiara la reverberatione chome el primo razo dal quale epsa procede.</p></div3>
<div3><head>vv.  10-18</head>
<lg><l>Chome si volgon per tenue nube</l>
<l>due archi paralelli et concolori</l>
<l>quando Iunone a sua ancila iube,</l></lg>
<lg><l>Nascendo di quel d'entro quel di fuori,</l>
<l>a guisa del parlare di quella vaga</l>
<l>ch'amore consunse chome sol vapori,</l></lg>
<lg><l>Et fanno qui la gente esser presaga,</l>
<l>per lo pacto che Dio con Noè pose,</l>
<l>del mondo che già mai non più s'alaga,</l></lg>
<lg><l>Chosì di quelle sempiterne rose</l>
<l>volgensi circa noi le dua ghirlande,</l>
<l>et sì l'extrema all'ultima rispose.</l>
</lg>
<p>[10-15] <emph>Chome per</emph> sottil <emph>nube si volgono due archi paralelli</emph>, equidistanti, <emph>et concolori</emph>, <emph>idest</emph> de' medesimi colori, de' quali el primo el quale è più inverso el sole è più apparente, et da quello per reflexione nasca el secondo se 'l nuvolo è tanto spatioso che riceve tale reflexione, et inferisce qui el poeta che chome nell'archo el primo nasce per reflexione del secondo, chosì dalla doctrina di quelle prime anime era nata quella di queste seconde, et dal parlare di Thomaso nacque quello di Buonaventura; <emph>quando Iunone iube</emph>, <emph>idest</emph> comanda, <emph>a sua ancilla</emph>, <emph>idest</emph> a Iris sua ministra; la natura di questo archo decto iris altrove da noi fu expressa. Alchuni dicono che non è vero che l'uno archo nascha dall'altro. Nè è vero che Danthe dica che della prima corona nasca questa seconda. Il perchè expongono il texto così: <emph>nascendo quel di fuori</emph>, cioè el color dell'arco, <emph>di quel drento</emph>, cioè del nuvolo et ne' vapori de' quali è generato el nuvolo, chome Eccho nasce dalla nube precedente, perchè è la sua reflexione; <emph>a guisa</emph>, a similitudine, <emph>del parlare di quella vaga</emph> cioè, vagabonda Echo, le chui parole nascevono della voce d'altri. Nè replicherò qui la favola, la quale prolixemente altrove explicammo.</p>
<p>[16-18] <emph>Et fanno qui la gente essere presaga</emph>, <emph>idest</emph> indovinatrice, <emph>per lo pacto che Idio pose con Noè</emph>: la sententia è che l'archo celeste fa l'huomo presago, che per l'avenire el mondo non ha a perire per acqua chome ne' tempi di Noè; è questa sententia nel nono del <emph>Genesi</emph>, dove Idio dice a Noè: "statuam pactum meum vobiscum, et nequaquam ultra interficietur omnis caro aquis diluvit"; et poco disobto: "hoc est signum federis quod do inter me et vos et ad omnem animam viventem que est vobiscum in generationes sempiternas; arcum meum ponam in nubibus celi, et erit signum federis inter me et inter terram. Cumque obduxero celum nubibus apparebit arcus meus in nubibus, et videbo illum. Et recordabor federis sempiterni, quod pactum est inter Deum, et omnem animam viventem".</p></div3>
<div3><head>vv.  22-36</head>
<lg><l>Poi che 'l tripudio et l'altra festa grande</l>
<l>sì dal cantare et sì pel fiammeggiarsi</l>
<l>luce con luce gratiose et blande,</l></lg>
<lg><l>Insieme al punto et al voler quietarsi,</l>
<l>pur chome gl'occhi ch'al piacer ch'ei move</l>
<l>conviene insieme chiudere et levarsi;</l></lg>
<lg><l>Del cor dell'una delle luce nove</l>
<l>si mosse voce, che l'ago alla stella</l>
<l>parer mi fece et volgere al suo nome,</l></lg>
<lg><l>Et cominciò: "L'amore che mi fa bella</l>
<l>mi tragge a ragionar dell'altro duca</l>
<l>per cui del mio sì ben ci si favella.</l></lg>
<lg><l>Degno è che dov'è l'uno l'altro riluca,</l>
<l>sì che com'eglin ad una meditaro,</l>
<l>chosì la gloria lor insieme luca.</l>
</lg>
<p>[22-24] <emph>Poi che 'l tripudio</emph>, cioè ballo, <emph>et l'altra grande festa</emph>, che era tra l'anime di quegli due cerchi, et era festa <emph>sì del cantare</emph>, perchè s'accordavono insieme, <emph>sì del fiammeggiare</emph>, perchè si correspondevono nello splendore, che significa una reciproca carità.</p>
<p>[25-27] <emph>quietarsi</emph>: <emph>idest</emph> si quietorono et fermoronsi <emph>insieme</emph>, <emph>idest</emph> a un tempo, <emph>al punto</emph>, che è el fermamento del suo moto che è Iddio, el quale è el punto d'ogni moto, perchè essendo inmobile volgie ogni moto, <emph>et al volere</emph> di Dio, dove ogni anima beata si ferma, et accordoronsi insieme <emph>chome gl'occhi</emph> nell'huomo secondo el <emph>piacere</emph> s'accordono <emph>a chiudersi et al levarsi</emph>, <emph>idest</emph> aprirsi et &lt;...&gt;.</p>
<p>[28-30] Fermi questi cerchi et quietati e canti <emph>si mosse voce del chuore</emph> et della mente <emph>d'una</emph> in quelle <emph>luce nuove</emph>, <emph>idest</emph>, che erono del cerchio di nuovo venuto, la quale <emph>mi fece parere l'ago alla stella</emph>, <emph>idest</emph> l'ago nella bussola quando si ferma a tramontana.</p>
<p>[31-33] <emph>Et cominciò</emph> questa anima a dire, <emph>l'amore che mi fa bella</emph>: imperochè lo splendore dell'anime significa carità, questa carità m'induce che essendo stato lodato san Francescho da san Thomaso dell'ordine di san Domenicho, io Buonaventura dell'ordine di san Francescho lodi san Domenicho.</p>
<p>[34-36] Maximamente perchè havendo loro militato insieme è degna chosa che insieme sieno lodati.</p></div3>
<div3><head>vv.  37-45</head>
<lg><l>L'exercito di Christo, che sì charo</l>
<l>costò a riarmar, drieto alla 'nsengna</l>
<l>si muoveva tardo, sospetoso et raro,</l></lg>
<lg><l>Quando lo 'mperador che sempre regna</l>
<l>provide alla militia, che era in forse,</l>
<l>per sola gratia, et non per esser degna;</l></lg>
<lg><l>Et come è decto a sua sposa soccorse</l>
<l>con dua campioni, al chui fare et al cui dire</l>
<l>lo popolo sviato si racolse.</l>
</lg>
<p>Volendo lodare questi due campioni non solamente pone le loro gran virtù, ma <emph>etiam</emph> dimostra quelle essere state in tempo necessario, et in cose senza le quali ne seguita etherna damnatione all'anime.</p>
<p>[37-39] Imperochè furono propugnatori della fede senza la quale nessuno si può salvare, et furono in quel tempo che 'l popolo christiano <emph>si movea drieto alla insegna</emph>, per la via di Dio, <emph>tardo</emph> et pigro, <emph>et sospecto</emph> per molti dubii che surgevono ogni dì per le secte degli heretici, et <emph>raro</emph> perchè pochi erono. Erono adunque pochi et quegli pochi erono pigri et pleni di dubii; adunque <emph>lo exercito di Christo</emph>, <emph>i.</emph> el christiano popolo el quale è la chiesa militante, et el quale <emph>costò sì charo a riarmarsi</emph>. Questo significa che idio creò l'huomo armato, cioè con tale virtù che si potea difendere dallo adversario, se non fussi stato transgressore de' comandamenti. Dipoi el peccato lo disarmò in forma che non poteva più difendersi et salvarsi, ma Christo redemptore lo riarmò ricomperandolo col suo pretioso sangue, la quale redemptione ci riduxe nella divina gratia. Et queste furono l'arme con le quali ci possiamo difendere dalle temptationi, et dal peccato.</p>
<p>[40-42] <emph>Quando</emph> Idio, il chui imperio è sempitherno, <emph>provide alla</emph> nostra <emph>militia</emph>, riarmando la chiesa militante chome è decto, <emph>che era in forse</emph>, <emph>idest</emph> in dubbio et in pericolo, et <emph>provide</emph> per sua superabundante gratia, et non perchè la nostra militia lo meritasse, perchè non era degno el popolo christiano non s'aiutando essere aiutato da Dio.</p>
<p>[43-45] <emph>Et chome è decto</emph>: dimostra che 'l provedimento fu che mandò questi <emph>due campioni, al chui fare</emph>, con le opere, <emph>et dire</emph>, con gl'amaestramenti, <emph>el popolo sviato</emph>, dagli errori degli heretici, <emph>si raccolse</emph>, nella christiana militia.</p></div3>
<div3><head>vv.  46-60</head>
<lg><l>In quella parte ove surge ad aprire</l>
<l>zephiro dolce le novelle fronde</l>
<l>di che si vede Europa rivestire,</l></lg>
<lg><l>Non molto lungi al percuoter dell'onde</l>
<l>drieto alle quale, per la lunga foga,</l>
<l>lo sol tal volta a ogni huom si nasconde,</l></lg>
<lg><l>Siede la fortunata Calegora</l>
<l>sotto la protetion del grande scudo</l>
<l>in che sobiace el leone et sogioga.</l></lg>
<lg><l>Drento vi nacque l'amoroso drudo</l>
<l>della fede christiana, el grande athleta</l>
<l>benigno a' suoi et a' nimici crudo;</l></lg>
<lg><l>Et chome fu creata, fu repleta</l>
<l>l'anima sua di divina virtute</l>
<l>che nella madre lei fece propheta.</l>
</lg>
<p>[46-48] Havendo Buonaventura a narrare la vita di Domenicho, discrive prima la patria sua, la quale fu Calagura città d'Hispagna, la quale è posta a occidente: <emph>In quella parte</emph>, del mondo, onde <emph>zephiro dolce</emph>, perchè è vento temperato et molto dilectevole, perchè quando comincia induce primavera, et mette virtù nella terra per la quale ogni cosa concepe, et essa si veste d'herba et di fiori, et gl'alberi frondiscono. Il perchè dice <emph>di che si vede Europa rivestire</emph>.</p>
<p>[49-54] <emph>Non molto lungi al perchuoter dell'onde</emph>, <emph>idest</emph> non molto lontano dal mare occeano occidentale, <emph>drieto alle quali</emph> onde el sol tramonta a noi, <emph>siede</emph>, è posta et collocata, <emph>Calagura</emph>, la quale chiama <emph>fortunata</emph> perchè produxe tale huomo. Questa ciptà è sobto el re di Castella, el quale ha per arme uno scudo a quartieri, et in alchuna parte v'è dipinto un castello che ha sobto di sè uno leone, et in altra parte uno leone che ha sobto el castello, et però dice che <emph>el leone sobgiace</emph> al castello dove è disobto, <emph>et sobgioga</emph> el castello dove è disopra;</p>
<p>[55-57] et <emph>dentro vi nacque</emph> Domenicho, <emph>drudo</emph>, cioè sommo amatore, <emph>della fede christiana</emph>, et <emph>athleta</emph>, <emph>idest</emph> combattitore per lei contro agl'heretici. Athleta è vocabolo greco et significa combattitore, et "atlon" è el premio del combattitore; <emph>benigno a' suoi</emph>, christiani, <emph>et crudo a' nimici</emph>, <emph>idest</emph> agli heretici.</p>
<p>[58-60] <emph>l'anima</emph> di costui subito che <emph>fu creata</emph> et infusa nel ventre della madra fu <emph>profeta</emph>, et per la sua virtù la madre prophetò, imperò che havendo sognato che partoriva un cane biancho et nero che portava in boccha una faccellina accesa, predixe che arebbe e mondo et sarebbe mordace contro gl'heretici, et sarebbe d'ardentissima carità, et certo lui vendè tutto et decte per Dio. Et quella che lo tenne a battesimo sogniò che lui haveva in fronte una stella che illuminava tutto 'l mondo.</p></div3>
<div3><head>vv.  61-84</head>
<lg><l>Poi che le sponsalitie fur conpiute</l>
<l>al sacro fonte tra lui et la fede,</l>
<l>u' si dotarono di mutua salute,</l></lg>
<lg><l>La donna che per lui l'assenso diede</l>
<l>vide nel sonno el mirabil fructo</l>
<l>ch'uscir dovea di lui et delle rede;</l></lg>
<lg><l>Et per che fussi qual era constructo,</l>
<l>quinci si mosse spirito a nomarlo</l>
<l>dal possesivo di cui era tucto.</l></lg>
<lg><l>Domenico fu decto, et io ne parlo</l>
<l>sì chome della agricola che Christo</l>
<l>elesse all'orto suo per aiutarlo.</l></lg>
<lg><l>Ben parve messo et familiar di Christo,</l>
<l>che 'l primo amor che 'n lui fu manifesto</l>
<l>fu al primo consiglio che diè Christo.</l></lg>
<lg><l>Spesse fiate fu tacito et desto</l>
<l>trovato in terra dalla sua nutrice</l>
<l>come dicessi "Io son venuto a questo".</l></lg>
<lg><l>O padre suo veramente Felice,</l>
<l>o madre sua veramente Ioanna</l>
<l>se 'nterpetrata val chome si dice.</l></lg>
<lg><l>Non per lo mondo per chui mo s'afanna</l>
<l>dirieto a Ostiense et a Tadeo,</l>
<l>ma per amor della verace manna</l></lg>
<lg><l>In picol tempo gran doctor si feo,</l>
<l>tal che si misse a circuir la vigna</l>
<l>che tosto imbiancha, se 'l vignaio è reo.</l>
</lg>
<p>[61-63] Chiama <emph>le sponsalitie</emph> el baptesimo nel quale chi tiene al baptesimo promette che el baptezato rinnuntierà alle ponpe del diavolo et l'altre chose; <emph>u'</emph>, <emph>idest</emph> ove, cioè nel quale, <emph>si dotarono di mutua salute</emph>, imperò che lui fu salute alla fede et difesela. Et la fede salvò lui.</p>
<p>[64-66] <emph>La donna</emph>, la quale <emph>diede l'assenso per lui</emph>, <emph>idest</emph> promesse per lui, <emph>vide nel sonno</emph> quel che disopra habbiano narrato.</p>
<p>[67-72] Et perchè lui haveva a esser tucto del suo Signore Idio, et nessuna parte vi doveva havere el mondo, fu inspiratione divina che lo nominassino <emph>Domenico</emph>. "Dominus" in latino significa signore, et da questo nome "dominus" deriva "dominichus", che significa cosa del suo signore. Et però <emph>io parlo</emph> di Domenicho <emph>chome d'agricultore electo da Christo</emph> per cultivare <emph>el suo orto</emph>, <emph>idest</emph> el popolo christiano.</p>
<p>[73-75] Apparve essere mandato da Dio conciosia che nel primo suo publico acto seguitò el primo consiglo che dice Christo, dove dice: "si vis perfectus esse, vade et vemde omnia que habes et da pauperibus, et sequere me". Imperò che essendo anchor giovanetto a studio vendè e libri et ciò che haveva et in gran carestia distribuì a' poveri; il perchè a notitia del veschovo lo fece canonicho regolare, onde si dette tutto agli studi di theologia.</p>
<p>[79-81] <emph>O padre suo</emph>: chiamossi el padre suo Felice et la madre Ioanna. Il perchè con admiratione Buonaventura dice quello essersi adempiuto in amendue, perchè et lui fu <emph>veramente Felice</emph>, et lei <emph>veramente Iohanna</emph>, perchè questo nome in hebreo significa piena di gratia.</p>
<p>[82-84] Et non fu Domenicho tacito et desto <emph>per lo mondo</emph>, <emph>idest</emph> per le chose mondane et temporali per le quali molti <emph>mo</emph>, cioè al presente, <emph>s'affannano Drieto a Hostiense et a Tadeo</emph>: Hostiense scripse sopra e <emph>Decretali</emph>, e Tadeo medico fiorentino el quale per somma doctrina fu chiamato più che comentatore. Non fu adunque intento al guadagno, seguitando le leggie o veramente la medicina, <emph>ma per amore della verace manna</emph>, del vero cibo dell'anima che è la doctrina theologica.</p></div3>
<div3><head>vv.  88-96</head>
<lg><l>Et alla sede che fu già benigna</l>
<l>più a' poveri giusti, non per lei,</l>
<l>ma per cholui che i siede, et che tralingna,</l></lg>
<lg><l>Non dispensare o due o tre per sei,</l>
<l>non la fortuna di primo vacante,</l>
<l>non <emph>decimas que sunt pauperum Dei</emph>,</l></lg>
<lg><l>Adimandò, ma contro al mondo errante</l>
<l>licentia di conbater per lo seme</l>
<l>di che si facion venti quattro piante.</l>
</lg>
<p>[88-93] Venuto agl'anni perfecti benchè già fussi di molta auctorità per la sua doctrina, non addimandò al sommo pontefice dignità, delle quali havessi a trarre utile o honore, nè d'essere dispensato di rendere <emph>due o tre per sei</emph>, che è el terzo o la metà, nè adimandò benificio alchuno <emph>primo vacante</emph>. Nè adimandò, chome fanno molti, le decime d'alchuno paese le quale s'appartengono a' poveri di Dio.</p>
<p>[94-96] Ma <emph>adimandò licentia di combattere</emph> et predicare <emph>contro al mondo errante</emph>, <emph>idest</emph> contro agli heretici; <emph>per lo seme</emph>: per la fede che è seme il cui fructo è la etherna beatitudine <emph>di che si fasciono ventiquattro piante</emph>, <emph>idest</emph> ventiquattro libri della Bibia, e quali tucti parlono della fede christiana. Alchuni intendono per queste <emph>ventiquattro piante</emph> le anime di questi due cerchi le quali pone essere ventiquattro, et dichono <emph>di che ti fasciono</emph>, te Danthe, cioè cingono ventiquattro piante.</p></div3>
<div3><head>vv.  97-126</head>
<lg><l>Poi con dotrina et con volere insieme,</l>
<l>coll'uficio apostolico si mosse</l>
<l>quasi torrente ch'a tal vena preme;</l></lg>
<lg><l>Et negli sterpi heretici percosse</l>
<l>l'impeto suo, più vivamente quivi</l>
<l>ove le resistentie eron più grosse.</l></lg>
<lg><l>Di lui si fecior poi diversi rivi</l>
<l>onde l'orto catholico s'irriga</l>
<l>sì ch'e suoi arbucegli stan più vivi.</l></lg>
<lg><l>Se tal fu l'una rota della biga</l>
<l>in che la sancta chiesa si difese</l>
<l>et vinse in canpo la sua civil briga,</l></lg>
<lg><l>Ben ti doverebbe assai esser palese</l>
<l>l'excellentia dell'altro, di cui Toma</l>
<l>dinanzi al mio venir fu sì cortese.</l></lg>
<lg><l>Ma l'orbita che fè la parte somma</l>
<l>dalla sua circunferenza, è derelitta</l>
<l>sì che è la muffa dov'era la gromma.</l></lg>
<lg><l>La sua famigla, che si mosse dritta</l>
<l>co' piedi alle sua orme, è tanto volta</l>
<l>che quel dinanzi a quel dirieto gitta;</l></lg>
<lg><l>Ma tosto s'avvedrà della ricolta</l>
<l>della mala cultura, quando el gioglo</l>
<l>si lagnerà che l'arca gli fia tolta.</l></lg>
<lg><l>Ben dicho, chi cercassi a foglo a foglo</l>
<l>nostro volume, anchor troverrà carta</l>
<l>do' leggerebbe "Io son quel ch'io mi soglo";</l></lg>
<lg><l>Ma non fia da Casal nè d'Aqua Sparta,</l>
<l>là onde vegnon tali alla scriptura,</l>
<l>ch'uno la fugge, et l'altro la coarta.</l>
</lg>
<p>[97-102] <emph>Dipoi si mosse</emph> contro agli eretici con tre cose necessarie, <emph>con doctrina</emph>, colla quale sapessi, <emph>et con volere</emph>, acciochè vi fussi la cupidità, et con <emph>l'uficio appostolico</emph>, che è la inquisitoria, acciò che potessi superare gli heretici et punirgli.</p>
<p>[103-105] <emph>Di lui si fecer poi diversi rivi</emph>: da lui come da fonte nacquono molti rivi per irrigare <emph>l'orto captolico</emph>, acciochè gli <emph>arbuscegli</emph> di quello stessino verdi.</p>
<p>[106-108] Havendo lodato san Domenico, el quale pone per una delle dua rote del carro che difese la chiesa dagli heretici, et ben dixe in battaglia <emph>civile</emph>, imperochè gli heretici eron cristiani et tucti e cristiani sono cittadini d'una medesima città, <emph>i.</emph> della chiesa militante.</p>
<p>[109-111] Hora torna a san Francesco et afferma quello che n'havea decto Thomaso.</p>
<p>[112-114] Dipoi mostra che la maggior parte de' suoi frati si sono diviati da' precepti et dalle constitutione sue, et stando nella translatione che ha facto del carro, dice che <emph>l'orbita</emph>, <emph>i.</emph> la via che lasciò questa ruota, che sono gli optimi precepti delle sue sancte opere, è stata <emph>derelicta</emph> et abbandonata <emph>dalla circumferentia</emph>, <emph>i.</emph> da' ministri et prelati di quella religione. In forma che dove solea essere <emph>la gromma</emph>, che rende optimo odore del vino che è stato nel vaso, hora v'è <emph>la muffa</emph>, che getta cattivo odore.</p>
<p>[115-117] <emph>La sua famiglia</emph>: e suoi frati, e quali da principio si mossono drieto all'orme di san Franciescho seguitando e sua precepti et exempli, sono tanto rivolti, che pongono le dita de' piedi dove lui poneva el calcagno, <emph>i.</emph> vanno al contrario colla vita et co' costumi.</p>
<p>[118-120] Ma s'accorgeranno del loro errore alla <emph>ricolta</emph>, perchè non troverranno chi metta el lor <emph>loglio</emph> ne' granai, <emph>i.</emph> non vorrà Idio nel suo regno l'anime loro, che haranno prodocto captivo fructo. Imperochè è scripto in san Matteo: "collige primum zizania et alligate ea in fasciculos ad comburendum triti cum aurem congregate in orreum meum".</p>
<p>[121-123] Nientedimeno <emph>chi cercassi nostro volume</emph>, <emph>i.</emph> el nostro ordine, <emph>a foglo a foglio</emph>, a frate a frate, troverrebbe <emph>ancor charta</emph>, cioè alchun frate, <emph>do'</emph>, <emph>i.</emph> dove, <emph>leggerebbe "Io son quel ch'io mi soglio"</emph>, cioè el quale observerebbe la solita regola di Francescho.</p>
<p>[124-126] <emph>Ma</emph>: questo fu frate Ubertino <emph>da Casale</emph>, el quale essendo ministro generale troppo allargò la regola. Scripse un libro el quale chiamò <emph>Penteloquio de potentia pape</emph>; Casale è terra in Piamonte. Adunque costui fugge la scriptura allargando e precepti, et frate Matheo <emph>da Acqua Sparta</emph>, che è villa nel contado di Todi, troppo la ristrinse, costui scripse sopra le <emph>Sententie</emph>.</p></div3>
<div3><head>vv.  127-145</head>
<lg><l>Io son la vita di Buonaventura</l>
<l>da Bagno Reo, che ne' grandi offici</l>
<l>sempre postposi la sinistra cura.</l></lg>
<lg><l>Illuminato et Agustino son quici,</l>
<l>che fur de' primi scalzi poverelli</l>
<l>che nel capresto a Dio si ferno amici.</l></lg>
<lg><l>Ugo da san Victore è qui con elli,</l>
<l>et Pietro Mangiatore et Pietro Spano,</l>
<l>el qual giù luce in dodici libelli;</l></lg>
<lg><l>Natham propheta e 'l metropolitano</l>
<l>Chrisostomo et Anselmo et quel Donato</l>
<l>ch'alla prim'arte degnò por la mano.</l></lg>
<lg><l>Rhabam è qui, et lucemi dallato</l>
<l>el calavrese abbate Ioacchino</l>
<l>di spirito prophetico dotato.</l></lg>
<lg><l>Ad inveggiar cotanto paladino</l>
<l>mi mosse la infiamata cortesia</l>
<l>di fra Thomaso e 'l discreto latino,</l></lg>
<lg><l>Et mosse mecho questa compagnia".</l>
</lg>
<p>[127-129] Dopo le lode conferite in san Domenicho, et le querele et accuse contro a' frati di san Francescho, Bonaventura nomina sè et l'anime che sono nel suo cerchio. Fu adunque Bonaventura da Bagnorea terra nella Marca, doctissimo nelle sacre lettere, et benchè fussi generale dell'ordine et dipoi cardinale, niente dimeno in questi grandi officii <emph>sempre postopose la sinistra cura</emph>, <emph>idest</emph> la vita attiva, et seguitò la contemplativa.</p>
<p>[130-132] <emph>Illumino</emph> fu frate minore, <emph>Agustino</emph> frate minore. Questi due furono <emph>de' primi</emph> compagni di santo Francesco, et ben che in questo circulo si ponghino l'anime di quegli che rilucendo come sole di somma dotrina poterono illuminar gli altri, nentedimeno pon questi due e quali ben che non rilucessino per dotrina pure con exempli di sanctisima vita gl'altri illuminaro.</p>
<p>[133-135] <emph>Ugo</emph>: fu di Pavia e monacho del monasterio di sancto Victore; scripse molte chose in theologia, et <emph>maxime</emph> sopra e sacramenti, sopra le <emph>Lamentatione</emph> di Ieremia, sopra la <emph>Hierarchia</emph> di Dionisio, et molte altre opere. Alchuni dichono che fu prima canonico regolare poi canonico in sancto Victore. E fu di sanctissima vita, et dicono che venendo a morte, et havendo a ricevere el corpo di Christo, dixe: "Vanne anima mia col tuo redemptore", et poi spirò et visibilmente fu veduta l'eucharistia uscir delle mani del sacerdote et volare al cielo; <emph>Pietro Mangiatore</emph>: fu lombardo, et scripse la <emph>Historia scolasticha</emph>; <emph>Pietro Hispano</emph>: scripse <emph>In dialectica</emph> dodici libri.</p>
<p>[136-138] <emph>Natham propheta</emph>: et principe de' sacerdoti, el quale per comandamento di Dio riprese David dell'adulterio comesso con la mogle d'Uria chome appare nel <emph>Libro de' re</emph>; Ioanni <emph>Chrysostomo</emph>, <emph>idest</emph> bocca d'oro, chosì denominato per la sua somma eloquentia, chiamalo <emph>metropolitano</emph> perchè fu vescovo di Constantinopoli, alla cui cura fu conmessa Thracia, Ponto, et Phenicia; <emph>Anselmo</emph>: fu di Normandia, arciveschovo di Conturbia; scripse della concordantia del libero arbitrio, et prescientia divina et predestinatione della caduta del dimonio, del peccato originale, della incarnatione del verbo divino.</p>
<p>[139-141] <emph>Roboam</emph>: fu inghilese et scripse la <emph>Poetria</emph>, fu fratello di Beda; <emph>Ioacchino</emph>: hebbe dono di Spirito sancto, in forma che senza molta scientia apriva ogni scuro passo di sacra scriptura; scripse della duration del mondo, et delle chose che in quel mezo haveono a essere.</p>
<p>[142-145] <emph>Ad inveggiare</emph>, ad invidiare non d'invidia vitiosa, ma d'emulatione virtuosa, <emph>cotanto paladino</emph>, dodici furono conti di palazo ordinati da Carlo magno a combattere per la fede. Onde ben si può chiamare Domenicho paladino havendo sì ardentemente combattuto contro agli heretici. La sententia è che lo infiamato amore di Thomaso inverso san Francescho mi mosse a emularlo et fare el simile inverso sancto Domenicho.
</p></div3></div2>
<div2><head>XIII</head>
<argument><p>CANTO XIII DELLA TERTIA CANTICA DI DANTHE</p></argument>
<div3><head>vv.  1-21</head>
<lg><l>Imagini, chi bene intender cupe</l>
<l>ciò ch'io hor vidi, et ritenga l'inmage,</l>
<l>mentre ch'io dico, chome ferma rupe,</l></lg>
<lg><l>Quindici stelle che 'n diverse plage</l>
<l>el cielo avivan di tanto sereno</l>
<l>che soverchia dell'arie ogni compage;</l></lg>
<lg><l>Imagini quel carro a cui el seno</l>
<l>basta del nostro cielo et nocte et giorno,</l>
<l>sì ch'al volger temo non vien meno;</l></lg>
<lg><l>Imagini la bocca di quel corno</l>
<l>che si comincia in punta dello stelo</l>
<l>a chui la prima ruota va dintorno,</l></lg>
<lg><l>Haver facto di sè due segni in cielo,</l>
<l>qual fece la figluola di Minoi</l>
<l>alhora che sentì di morte el gielo;</l></lg>
<lg><l>Et l'un ver l'altro haver li raggi soi,</l>
<l>et ambe due girarsi per maniera</l>
<l>che l'uno andassi al primo et l'altro al poi;</l></lg>
<lg><l>Et havrà quasi l'ombra della vera</l>
<l>costellation et della doppia danza</l>
<l>che circulava el puncto dov'io era.</l>
</lg>
<p>Poi che nel precedente capitolo hebbe chiarito el primo dubio, in questo tredecimo absolve el secondo; prima adunque descrive già decte corone per una similitudine imaginata. Dipoi absolve el dubbio. Et finalmente ci admonisce circa el solvere de' dubii. Quanto adunque al principio el poeta amunisce el lectore che lui imagini di vedere due corone di stelle nella octava spera, forma che l'una sia circondata dall'altra, et muovinsi qualmente l'una contro all'altra, et a fare queste due corone finga di potere ragunare insieme quindici stelle della prima magnitudine, le quali son sparse in diverse parti del cielo, di poi quelle septe che fanno el carro nel nostro polo artico. Et poi due le quali sono nel principio dell'orsa minore, et di dodici più lucenti fra le quindici fa la corona che di drento più presso al centro et del resto fa la corona di fuori, et harai facto una cosa simile alle due corone delle ventiquattro anime già decte disopra. Et ordina el texto:</p>
<p>[1-3] <emph>chi cupe</emph>, <emph>idest</emph> desidera, <emph>intendere bene ciò ch'io vidi</emph>, <emph>imagini</emph> nella mente sua <emph>et ritenga la imagine ferma chome rupe</emph>, <emph>i.</emph> chome ripa et pietra di monte. Imperochè non gli basterebbe imaginare se non ritenessi la inmagine nella memoria.</p>
<p>[4-6] Imagini adunque <emph>quindici stele,</emph> le quali <emph>avivano el cielo</emph> col loro splendore perchè sono le più lucenti et le maggiori, et vincono <emph>ogni compage</emph>, <emph>idest</emph> ogni aggregatione <emph>dell'aria</emph>, <emph>in diverse plage</emph>: in diverse regioni del cielo.</p>
<p>[7-9] Et più <emph>immagini el carro</emph> dove sono septe stelle della seconda magnitudine, al chui carro <emph>basta el seno del nostro cielo</emph>, <emph>idest</emph> del nostro polo, imperochè girono sì presso al nostro polo che mai tramontono, ma septe ci sono sopra capo.</p>
<p>[10-15] <emph>la figluola di Minoi</emph>: vinse Theseo el Minotauro in Creta, et tornandone ne menò Phedra et Ariadna decta Adriana figluole di Minos; et perchè giunti in Chio isola, o vero in Nasso, Adriana pel troppo vino profondamente s'addormentò, fu da Theseo nell'isola lasciata; ma Baccho la tolse per amica, et donogli pretiosissima corona facta da Vulcano d'oro et di gemme, la quale e poeti fingono che poi fu translatata in segno celeste. Ha questa imagine octo stelle, delle quali tre sono splendidissime.</p>
<p>[16-18] <emph>che l'uno andassi al primo</emph>, <emph>idest</emph> gyrassi contro al primo, <emph>et l'altro al poi</emph>, gyrassi contro al secondo.</p>
<p>[19-21] <emph>el puncto</emph>: <emph>idest</emph> con equidistante spatio giravono intorno a me, el qual ero in mezo chome centro alla circunferentia.</p></div3>
<div3><head>vv.  22-33</head>
<lg><l>Poi ch'è tanto di là da nostra usanza,</l>
<l>quanto di là dal muover della Chiana</l>
<l>si muove el ciel che tucti gl'altri avanza.</l></lg>
<lg><l>Lì si cantò non Baccho, non Peana,</l>
<l>ma tre persone in divina natura,</l>
<l>et in una persona essa et l'humana.</l></lg>
<lg><l>Compiè 'l cantore a volger sua misura,</l>
<l>et attesarsi a noi que' sancti lumi</l>
<l>felicitando sè di cura in cura.</l></lg>
<lg><l>Ruppe 'l silentio ne' concordi numi</l>
<l>possa la luce in che mirabil vita</l>
<l>del poverel di Dio narrato fumi.</l>
</lg>
<p>[22-24] Pone el fine del canto di queste corone, acciochè Thomaso absolva el secondo dubio, et ordina chosì: <emph>Poi che lì</emph>, cioè in quella corona, <emph>tanto di là da nostra usanza</emph>, <emph>idest</emph> tanto più excellentemente che non s'usa tra noi huomini, <emph>quanto el cielo che avanza</emph> et vince <emph>tucti gl'altri</emph> cieli <emph>si muove di là dal muover della Chiana</emph>: <emph>idest</emph> si muove più che una Chiana, cioè una acqua morta.</p>
<p>[25-27] <emph>si cantò non Baccho nè Peana</emph>: cioè non Baccho nè Appolline. Imperochè gl'antichi cantavono himni in honore di diversi idii et <emph>maxime</emph> di Baccho et d'Apolline. Et pose in questo luogo <emph>Peana</emph> per Apolline, perchè molti credono che e Greci chiamassino "peana" gl'himni facti in honore d'Apolline benchè ogni laude di Dio chiaman peana. Ma cantossi <emph>tre persone in divina natura</emph>, <emph>i.</emph> cantossi la trinità, la quale è una essentia in tre persone, et cantossi <emph>in una persona essa et l'humana</emph>, imperochè nella persona del figluolo è la divinità et l'humanità.</p>
<p>[28-30] Adunque poi che lì si cantò quello che è decto, <emph>el canto compiè</emph>, <emph>idest</emph> finì, <emph>al volgere</emph>, a dare la volta tonda, <emph>sua misura</emph>, cioè el tempo che era bisogno al canto; <emph>et attesarsi a noi</emph>, <emph>idest</emph> fermoronsi verso noi, <emph>que' sancti lumi</emph>, quelle lucenti anime, <emph>felicitando sè</emph>, faccendosi felici, <emph>di cura in cura</emph>, d'amore in amore, perchè eron pieni di carità perfecta.</p>
<p>[31-33] <emph>Ruppe</emph>: ordina chosì: <emph>poscia</emph>, <emph>idest</emph> di poi, <emph>la luce</emph> nella quale <emph>mi fu narrata la mirabil vita del poverel di Dio</emph>, <emph>idest</emph> di sancto Francescho, la quale luce chome disopra vedemo fu Thomaso d'Aquino, <emph>ruppe el silentio</emph>, <emph>idest</emph> cominciò a parlare, imperochè el silentio si rompe col parlare. Onde Virgilio: "quid me alta silentia cogis Rumpere?"; <emph>ne' concordi numi</emph>: <emph>idest</emph> numini, cioè nelle concordevoli anime le quali per beatitudine erono diventate <emph>numini</emph>, <emph>idest</emph> idii.</p></div3>
<div3><head>vv.  34-48</head>
<lg><l>Et dixe: "Quando l'una pagla è trita,</l>
<l>quando la sua semenza è già riposta,</l>
<l>a bbatter l'altra dolce amor m'invita.</l></lg>
<lg><l>Tu credi che nel pecto onde la costa</l>
<l>si trasse per formar la bella guancia</l>
<l>il chui palato a tucto 'l mondo costa,</l></lg>
<lg><l>Et in quel che forato dalla lancia</l>
<l>et poscia et prima tanto satisfece,</l>
<l>che d'ogni colpa cresce la bilancia,</l></lg>
<lg><l>Quantunque alla natura humana lece</l>
<l>haver del lume, tucto fusse infuso</l>
<l>da quel valore che l'uno et l'altro fece;</l></lg>
<lg><l>Et però admiri ciò ch'io dixi suso,</l>
<l>quando narrai che non hebbe secondo</l>
<l>il ben che nella quinta luce è chiuso.</l>
</lg>
<p>[34-36] Qui comincia di nuovo a parlare l'aquinate Tomaso per chiarire el secondo dubbio, et usa translatione da' battitori dicendo poi che habbiamo <emph>trita</emph> la prima <emph>pagla</emph>, et <emph>riposto</emph> el seme che n'è uscito, l'<emph>amore</emph> et la carità la quale <emph>m'invita</emph>, mi muove a fare noto ad altri quello che non si minuta, <emph>a batter l'altra</emph>, <emph>idest</emph> poi che habbiamo dichiarato el primo dubbio dichiarerò el secondo. Et qui è da notare prima della translatione la quale è molto accomodata, imperò che chome non si trahe el seme della pagla, cioè della spiga, se non si trita bene, chosì non si trahe el vero ascoso tra molti falsi se con sonma diligentia non si batte et scuote.</p>
<p>[37-48] <emph>Tu credi</emph>: la sententia è <emph>tu credi che quantunque di lume</emph> et d'intellecto et di sapientia può essere nella <emph>natura humana fussi infuso nel pecto</emph> d'Adam et in quello di Christo, <emph>da quel valore</emph> divino, <emph>idest</emph> dalla potentia divina, la quale è el padre, la quale <emph>fece l'uno et l'altro</emph>, <emph>idest</emph> Adam et Christo. <emph>Et però</emph> ti maravigli <emph>che io</emph> dicessi disopra che <emph>el bene che è chiuso nella quinta luce</emph>, cioè nell'anima di Salomone, <emph>non hebbe</emph> pari in sapientia, conciosia che Adam et Christo fussino più perfecti huomini; questa è la sententia, ma non nomina questi per nome propio, ma per circuitione, et però dice <emph>el pecto</emph> d'Adam <emph>onde si trasse</emph> dal lato dritto <emph>la costa per formare la bella guancia</emph>, cioè el bel corpo d'Eva, et pone la parte pel tucto, <emph>il chui palato</emph>, <emph>idest</emph> el gusto della quale Eva, che sta nel palato, assaporando del pome vietato, <emph>costa a tucto 'l mondo</emph>, <emph>idest</emph> a tucti gl'huomini, perchè n'habbiamo perduto essere perpetua felicità et potere non morire; dixe <emph>palato</emph> perchè el senso del gusto in gran parte è posta nel palato. Et quel pecto di Christo che è forato dalla lancia di Longino satisfece tanto pel peccato de' primi parenti, <emph>et prima et poi</emph>, quasi dica con tucta la sua passione, <emph>che vince la bilancia d'ogni colpa</emph>: quasi dica, se in una bilancia si mettessino tutti e peccati conmessi, et nell'altra e grandi meriti della passione di Cristo, quella dove fussino e meriti del nostro salvator Christo, vincerebbe quella dove fussino tucti e peccati degl'huomini.</p></div3>
<div3><head>vv.  49-66</head>
<lg><l>Hora apri gl'occhi acciò ch'io ti rispondo,</l>
<l>et vedrai el tuo credere e 'l mio dire</l>
<l>nel vero farsi chome centro in tondo.</l></lg>
<lg><l>Ciò che non muore et ciò che può morire</l>
<l>non è se non splendor di quella idea</l>
<l>che partorisce, amando, el nostro sire;</l></lg>
<lg><l>Che quella viva luce che sì mmea</l>
<l>dal suo lucente, che non si disuna</l>
<l>da llui nè dall'amore che 'n lor s'intrea,</l></lg>
<lg><l>Per sua bontate el suo raggiare aduna,</l>
<l>quasi specchiato, in nuove subsistentie,</l>
<l>ethernalmente rimanendosi una.</l></lg>
<lg><l>Quindi discende all'ultime potentie</l>
<l>giù d'acto in acto, tanto divenendo</l>
<l>che più non fa che brevi contingentie;</l></lg>
<lg><l>Et queste contingentie essere intendo</l>
<l>le chose generate, che produce</l>
<l>con seme et senza seme 'l ciel movendo.</l>
</lg>
<p>[49-51] Admonisce l'auctore che apra <emph>gl'occhi</emph> dello intellecto a quello che lui dirà, perchè è cosa che merita attentione per la sua grandeza et difficultà, <emph>et vedrai</emph> quel che tu credi di Christo et d'Adam, et quel ch'io dicho di Salomone che non havessi pari, <emph>farsi nel vero chome centro in tondo</emph>, <emph>idest</emph> nello cerchio, cioè che <emph>'l tuo credere et el mio dire</emph> s'accorderanno et risederanno nel vero, chosì convenientemente chome el centro nel cerchio.</p>
<p>[52-54] <emph>Ciò che</emph>: tucte le chose che sono visibili et invisibili, corporee et incorporee, sono prodocte da Dio a similitudine dell'iddea la quale <emph>ab etherno</emph> Idio ha nella mente. Idea è nome prodocto da Platone, et impugnato da Aristotele, non con vere argomentationi, perchè al vero nessuno vero contradice, ma con sophistice cavillationi. A Platone assentiscono Cicerone, Seneca, Eustratio, Augustino, Boetio, Altivido, Calcidio, et molti altri. È adunque exemplo et forma nella divina mente, alla cui similitudine la divina sapientia produce tucte le cose visibili et invisibili; scrive Platone et Mercurio Trimegisto che Idio <emph>ab etherno</emph> ogni cosa conosce. Adunque nella divina mente et sapientia pongono le cognitioni di tucte le chose, et queste chiama idee Platone; ma non mi distenderò in tale materia perchè è molto più difficile che non si conviene a questo luogo; <emph>Ciò che non muore</emph>, chome sono gl'angeli, e cieli, la materia prima, l'anime humane, <emph>et ciò che può morire</emph>, chome sono le chose elementate et materiate, <emph>è splendore</emph>, <emph>idest</emph> effecto sigillo impressione, et acto <emph>di quella iddea</emph> che habbiamo decto, la quale <emph>el nostro syre</emph>, el nostro signore Idio, <emph>partorisce</emph> et produce <emph>amando</emph>, cioè per sua propria bontà.</p>
<p>[55-57] Adunque bene dixe idea cioè Idio, perchè ciò che è in Dio è Idio, et la idea è in Dio; <emph>che</emph>, <emph>idest</emph> imperochè, <emph>quella viva luce</emph>, <emph>idest</emph> la sapientia, che è vera luce et verbo et figluolo di Dio, del quale dice sancto Ioanni: "erat lux vera que inluminat omnem hominem venientem in hunc mundum". Adunque questa <emph>viva luce</emph> la quale <emph>mea</emph>, <emph>i.</emph> procede, perchè "meare" in latino significa procedere et trapassare, <emph>sì</emph>, in tal modo, <emph>dal suo lucente</emph>, dal suo padre, <emph>che non si disuna</emph>, cioè non si parte dall'unità della substantia del padre, <emph>nè dallo amore</emph>, cioè dallo Spirito sancto el quale <emph>s'intrea</emph>, cioè è terza persona, <emph>in loro</emph>, nel padre che è prima persona et figluolo che è seconda, et una è la substantia di tutte e tre le persone, et una natura et una divinità.</p>
<p>[58-60] <emph>Per sua bontà</emph>: per sua propria benivolentia et non per altra cagione. Onde Boetio: "quem non externe pepulentur fingere cause, Materie fluitantis opus verum insita sumi forma boni livore carens"; <emph>aduna</emph>, congrega, <emph>el suo raggiare</emph>, el suo operare la virtù informativa, perchè Idio è forma delle forme et cagione delle cagioni; <emph>quasi spechiato in nove subsistente</emph>, <emph>idest</emph> in nove chori d'angioli; la comperatione sua è che chome el sole percotendo negli specchi riflecte in quegli, chosì el divino valore riflecte in tucte le chose create da llui.</p>
<p>[61-63] <emph>Quindi</emph>, da' nove cieli et da' motori di quegli, <emph>discende</emph>, la virtù informativa ne' cieli che sono forma et materia incorruptibile, et inde alle chose che sono forma et materia corruptibile; et prima discende la virtù informativa per mezo del motore del primo ordine nel primo mobile, et nel secondo cielo per mezo del secondo motore, et chosì negl'altri. Ma el primo mobile infonde anchora la sua virtù unita nel secondo cielo et epso la divide in tucte le sue stelle per la virtù infusagli dal suo motore, et ciaschuna stella dello octavo cielo infonde la virtù sua ne' pianeti et nelle chose disobto per la virtù data a' pianeti da' loro motori, et chosì l'uno la infonde nell'altro, infino che discende nelle chose inferiori al cielo della luna, <emph>idest</emph> agl'elementi, et questo è che dice <emph>all'ultime potentie</emph>; <emph>d'acto in acto</emph>: di cielo in cielo, perchè ciaschuno è activo et opera la sua virtù infusagli da' superiori, et tanto discende di corpo in corpo la virtù informativa che <emph>non fa più che brievi contingentie</emph>, cioè chose che pocho durano.</p>
<p>[64-66] <emph>Et queste contingentie</emph> sono <emph>le chose generate</emph>, o <emph>con seme</emph>, chome gl'animali che nascano per coito, o sanza coito chome quegli che nascono di putrefactioni, <emph>el ciel movendo</emph>, cioè con moto del cielo. E cieli ricevono da' superiori et infondono negli inferiori, et se non movessino non influirebbono la loro influentia se non in uno diterminato luogho.</p></div3>
<div3><head>vv.  67-78</head>
<lg><l>La cera di costoro et chi la duce</l>
<l>non sta d'un modo, et però sotto 'l segno</l>
<l>ideal poi più et men traluce.</l></lg>
<lg><l>Ond'egli adviene ch'un medesimo legno</l>
<l>secondo speti' et meglo et peggio fructa,</l>
<l>et voi nascete con diverso ingegno.</l></lg>
<lg><l>Se fussi a ppunto la cera deducta</l>
<l>et fussi 'l cielo in sua virtù suprema,</l>
<l>la luce del suggel parrebbe tucta.</l></lg>
<lg><l>Ma la natura la dà sempre scema,</l>
<l>similemente operando all'artista</l>
<l>c'ha l'abito dell'arte et man che triema.</l>
</lg>
<p>L'argomentatione di sancto Thomaso a dimostrare onde nasce la diversità nelle chose prodocte è che e principii et cause formali, <emph>idest</emph> informative, producono la forma la quale venendo dalla idea riluce in loro secondo che el patiente è disposto a ricevere, et loro sono disposti a influire. Ma nè epsi tucti sempre son disposti d'un modo ad influire, nè materia è sempre disposta a ricevere. Et però interviene diversità negli individui.</p>
<p>[67-72] <emph>La cera di chostoro</emph>: la materia degli individui che sono disposti a ricevere la impressione de' cieli, che è forma infusa dalla forma ideale, <emph>et chi la duce</emph>, cioè essi cieli, <emph>et però sotto el segno Ideale</emph>, <emph>idest</emph> la influentia che procede dalla idea, <emph>più et meno traluce</emph>, onde interviene che in una medesima spetie d'alberi l'uno è miglore che l'altro; et similmente nella spetie humana viene più perfecto uno che un altro huomo.</p>
<p>[73-75] Ma se la materia che ha a ricevere et el cielo che ha a influire fussino senza imperfectione, quello che ne nasce sarebbe perfecto chome quando la cera et el suggello sono ben disposti la 'mprompta vien perfecta.</p>
<p>[76-78] Chome verbigratia se Iove, che ha a dare la virtù, fusse <emph>in piscibus</emph> o in sua exaltatione et gaudio, et fussi in buono aspecto di buoni pianeti et libero da' captivi, allhora la chosa sarebbe optima et apparirebbe in quella la virtù di Iove perfecta, <emph>ma la natura</emph>, che è la virtù de' cieli, <emph>la dà scema</emph>, cioè con mancamento et diminutione, et non chome la riceve da' motori. Sì chome l'artefice el quale <emph>ha l'habito dell'arte</emph>, cioè l'ha perfectamente, ma gli instrumenti co' quali opera sono inperfecti.</p></div3>
<div3><head>vv.  79-87</head>
<lg><l>Però se 'l caldo amore la chiara vista</l>
<l>della prima virtù dispone et segna,</l>
<l>tucta la perfection quivi s'acquista.</l></lg>
<lg><l>Chosì fu facta già la terra degna</l>
<l>di tucta l'animal perfectione,</l>
<l>chosì fu facta la Vergine pregna.</l></lg>
<lg><l>Sì ch'io comendo tua opinione,</l>
<l>che l'humana natura mai non fue</l>
<l>nè fia qual fu in quelle due persone.</l>
</lg>
<p>Conchiude delle chose già decte, che se Idio opera nella materia <emph>inmediate</emph> sanza mezo d'altra seconda causa, la cosa generata viene perfecta.</p>
<p>[79-81] <emph>Però</emph>, <emph>idest</emph> per la qual cosa, <emph>se 'l caldo amore</emph>, <emph>idest</emph> se la divina bonità, <emph>dispone et segna</emph>, <emph>i.</emph> perchè prima dispone la natura a ricevere et poi vi imprima la forma, <emph>la chiara vista Della prima virtù</emph>, <emph>idest</emph> la chiara luce di Dio, <emph>quivi</emph>, in quella chosa chosì generata chome fu Adam et Christo, <emph>s'acquista tucta la perfectione</emph>, et chosì l'altra della quale Idio plasmò Adam fu facta degna di tucta la perfectione che può cadere nello animale. Et <emph>Chosì fu facta l'inmagine pregna</emph>: cioè la incarnatione del Verbo.</p>
<p>[85-87] Et per questo <emph>io comendo la tua opinione</emph> chome vera, <emph>che la natura humana nè fu nè fia</emph> perfecta chome in questi due.</p></div3>
<div3><head>vv.  88-102</head>
<lg><l>Hor s'io non procedessi avanti piùe,</l>
<l>"Dunque, chome chostui fu sanza pare?"</l>
<l>convincerebber le parole tue.</l></lg>
<lg><l>Ma perchè paia ben ciò che non pare,</l>
<l>pensa chi era, et la cagion che 'l mosse,</l>
<l>quando fu decto "Chiedi", a domandare.</l></lg>
<lg><l>Non ho parlato sì, che tu non posse</l>
<l>ben veder che fu re, che chiese senno</l>
<l>acciochè re sofficiente fusse;</l></lg>
<lg><l>Non per sapere el numero in che enno</l>
<l>li motor di quassù, o se <emph>necesse</emph></l>
<l>con contingente mai necesse fenno;</l></lg>
<lg><l>Non <emph>si est dare primum motum esse</emph>,</l>
<l>o se di mezo cerchio far si puote</l>
<l>triangol sì ch'un recto non havesse.</l>
</lg>
<p>[88-90] <emph>se io non procedessi più avanti, le parole tue convincerebbon</emph> dicendo <emph>"chome adunque fu chostui senza pari?"</emph>.</p>
<p>[91-99] Ma acciochè appaia quello che è nascoso, <emph>pensa chi era</emph> chostui <emph>et la cagione che llo mosse a domandare</emph> la prudentia <emph>quando</emph> gli <emph>fu decto</emph> da Dio <emph>chiedi</emph>. Et per le parole mie io t'ho dimostro che fu Salomone, el quale in sogno domandò a Dio senno, acciochè potessi bene reggiere el popolo. Adunque <emph>la cagione che 'l mosse</emph> a chiedere sapientia fu per la publica utilità, et non per vanagloria di sapere, chome quegli che cercono quante sono le substantie separate che muovono e cieli, e quali Aristotele pone essere tanti quanti sono e cieli, <emph>o se</emph> necessario <emph>con contingente</emph> fanno conclusione necessaria, chome si cerca in dialectica, cioè che la maggiore sia di necessario, et la minore di contingente.</p>
<p>[100-102] <emph>Non si est dare primum motum esse</emph>: cioè se el primo moto è o non è. Aristotele pose el moto etherno. E theologi christiani pongono el principio del moto et del mondo. Nè anchora dimandò sapientia per sapere <emph>se di mezo cerchio si può fare triangolo che non habbi recto</emph> angulo, il che non si può.</p></div3>
<div3><head>vv.  103-129</head>
<lg><l>Onde se ciò ch'io dixi et questo nuote,</l>
<l>regal prudentia et quel vedere in pari</l>
<l>in che lo stral di mia intention percuote;</l></lg>
<lg><l>Et se adverso drizi gl'occhi chiari,</l>
<l>vedrai haver solamente rispecto</l>
<l>a' regi, che son molti, e ' buon son rari.</l></lg>
<lg><l>Con questa distinction prendi 'l mie decto;</l>
<l>et chosì puote star con quel che credi</l>
<l>del primo padre et del nostro dilecto.</l></lg>
<lg><l>Et questo ti sia sempre piombo a' piedi,</l>
<l>per farti muover lento chom'huom lasso</l>
<l>et al sì et al no che tu non vedi,</l></lg>
<lg><l>Che quello tra gli stolti bene è basso</l>
<l>che sanza distinctione afferma o nega</l>
<l>nell'un chosì chome nell'altro passo;</l></lg>
<lg><l>Perchè gl'incontra che più volte piega</l>
<l>l'oppinion corrente a falsa parte,</l>
<l>et poi l'affecto lo 'ntellecto lega.</l></lg>
<lg><l>Viè più che 'ndarno da riva si parte,</l>
<l>perchè non torna tale quale e' si move,</l>
<l>chi pesca per lo vero et non sa l'arte.</l></lg>
<lg><l>Et di ciò sono al mondo aperte prove</l>
<l>Parmenide Meliss'e Brisso et molti</l>
<l>e quali andavan et non sapean dove;</l></lg>
<lg><l>Sì fè Sabellio et Arrio et quegli stolti</l>
<l>che furon chome spade alle scripture</l>
<l>in render torti e diricti volti.</l>
</lg>
<p>[103-117] In questi versi dichiara chome si può salvare el credere di Danthe et el decto di Thomaso, imperochè benchè verissimo sia che la extrema perfectione della natura humana fussi in Christo et in Adam, nientedimeno quando si dice che Salomone non hebbe pari, non s'intende absolutamente tra gl'huomini, ma tra' re che ressono e popoli, tra' quali non è nè Christo nè Adam; et però conforta el poeta <emph>che</emph> non <emph>affermi o nieghi senza</emph> debita <emph>distintione</emph>. Adunque è vero che nessuno huomo fu pari a Christo et ad Adam; et anchora è vero che nessuno re surse simile a Salomone. Porrei in questo luogo le parole che Salomone di se medesimo scrive, se non temessi essere troppo prolixo.</p>
<p>[118-120] <emph>Perchè gl'incontra</emph>: mostra la ragione perchè sia stolto chi afferma o niega senza distinctione dicendo perchè el più delle volte adviene che <emph>l'opinione corrente</emph> perchè non si ferma alla distinctione <emph>piega in falsa parte</emph>, <emph>et dipoi l'affecto</emph>, perchè, chome dice Democrito, l'amore che noi pognamo al falso iudicio <emph>lega</emph> et ochupa <emph>lo 'ntellecto</emph> in forma che non può vedere el vero.</p>
<p>[121-123] <emph>Viè più che 'ndarno</emph>: la sententia è questa: possiamo dire che uno sia a rriva, quando anchora non ha pensato se la chosa è vera o no; ma quando comincia a investigare, allhora <emph>si parte da riva</emph> et entra nel fiume. Adunque chome el pescatore se si parte da riva <emph>et non ha l'arte</emph> del pescare nè anchora gli strumenti apti si parte indarno per che non pigla, chosì chi si mette a investigare el vero sanza dialectica et philosophia et senza le scientie che gle ne possono mostrare s'affaticha indarno. Ma è anchora peggio perchè oltra al perdere la faticha, entra nello errore nel quale non era prima. Adunque è peggio che 'l pescatore, perchè lui non piglando torna tale quale si partì. Ma chostui torna in piggior grado perchè ha falsa opinione la quale non havea prima.</p>
<p>[124-124] <emph>Et di ciò</emph> appare manifesta pruova negli antichi philosophi e quali affaticandosi nè trovando el vero hebbon false oppinioni, sì chome <emph>Melisso</emph>. Costui fu dell'isola di Samo, prese la familiarità d'Heraclito ephesio, et molto lo conmendò a' suoi cittadini e quali non conosceano la sua virtù. Hebbe oppinione che questo universo fussi infinito, inmutabile, et inmobile. Et che el moto non fussi, ma paressi. Diceva che non dobbiamo diffinire alchuna chosa di Dio, perchè di lui non habbiamo certa cognitione. <emph>Parmenide</emph> fu discepolo di Xenophane, et secondo Theophrasto d'Anaximandro fu el primo che pose la terra esser tonda, et collocata nel mezo, et gl'elementi essere dua, fuocho, et terra, et quello essere l'artefice, questa la materia. Scripse che la generatione degl'huomini hebbe principio dal sole, et el sole essere caldo et freddo, et da quello essere ogni cosa. Platone el libro suo delle iddee da chostui chiamò <emph>Parmenide</emph>.</p>
<p>[127-129] <emph>Sabellio</emph>: chome quegli errono circa e principii, chosì molti theologi hebbono false opinioni nella christiana theologia et furono heretici; questi <emph>furono chome spade alle scripture</emph>: optima comparatione, imperochè e veri et ben docti theologi sono chome specchi, conciosia che in modo aprono le scripture, che ne' loro libri si vede el dricto et vero senso di quelle, chome nello specchio si vede el vero et dricto volto. Ma gl'heretici sono chome spade perchè chome chi si specchia nella spada vi vede el suo volto torto, et chosì chi guarda ne' libri degli heretici vi vede el senso delle scripture torto.</p></div3>
<div3><head>vv.  130-142</head>
<lg><l>Non sien le genti anchor troppo sicure</l>
<l>ad giudicar, sì chome quel che stima</l>
<l>le biade in campo pria che sien mature.</l></lg>
<lg><l>Ch'i' ho veduto tucto el verno prima</l>
<l>il prun mostrarsi rigido et feroce,</l>
<l>poscia portar la rosa in sulla cima;</l></lg>
<lg><l>Et legno vidi già dricto et veloce</l>
<l>correr lo mare per tucto suo camino,</l>
<l>perire alfine all'entrar della foce.</l></lg>
<lg><l>Non creda donna Berta et ser Martino,</l>
<l>per veder l'un furare l'altro offerire,</l>
<l>vedergli drento al consiglo divino,</l></lg>
<lg><l>Che que' può surger, et quel può cadere.</l>
</lg>
<p>[130-132] Aureo precepto dà in questo luogo san Thomaso, che non si corra al giudicare perchè spesso el iudicio dell'huomo rimane ingannato. Et pon tre exempli. Primo delle biade le quali essendo belle in herba fanno che chi non è tardo nel giudicare giudica che produrranno assai fructo, et spesso è el contrario.</p>
<p>[133-135] Similmente el verno dimostra el pruno ruvido, et alla primavera vi nasce la rosa.</p>
<p>[136-138] Et un navilio corre tal volta el suo viaggio col vento in poppa et poi rompe in porto.</p>
<p>[139-142] Et però conchiude che <emph>donna Berta et ser Martino</emph>, cioè gl'huomini idioti, voglon conoscere gl'huomini a gl'acti exteriori et non giudichino che chi offera sia salvo et chi fura sia damnato, perchè chi fura si può correggiere, et surgere del peccato, et chi offera può cadere nel peccato.
</p></div3></div2>
<div2><head>XIV</head>
<argument><p>CANTO XIIII DELLA TERTIA CANTICA DI DANTHE</p></argument>
<div3><head>vv.  1-18</head>
<lg><l>Dal centro al cerchio, et dal cerchio al</l>
<l>centro</l>
<l>muovesi l'acqua in un ritondo vaso</l>
<l>secondo che è percossa fuori et dentro;</l></lg>
<lg><l>Nella mia mente fè subito caso</l>
<l>questo ch'io dicho, sì chome si tacque</l>
<l>la gloriosa vita di Thomaso,</l></lg>
<lg><l>Per la similitudine che nacque</l>
<l>del suo parlare et di quel di Beatrice,</l>
<l>a chui sì cominciar dopo a llui piacque:</l></lg>
<lg><l>"A chostui fa mestieri, et non vel dice</l>
<l>nè con la voce nè pensando anchora,</l>
<l>d'un altro vero andare alla radice.</l></lg>
<lg><l>Ditegli se la luce onde s'infiora</l>
<l>vostra substantia, rimarrà con voi</l>
<l>et similmente sì chom'ella è hora;</l></lg>
<lg><l>Et se rimane, dite chome, poi</l>
<l>che sarete visibili rifacti,</l>
<l>esser potrà ch'a veder non vi noi".</l>
</lg>
<p>Muovesi in questo quartodecimo canto un dubbio, el quale dichiarato, l'auctore si truova salito al quinto cielo che è di Marte. Adunque prima Beatrice muove el dubbio. Dipoi si solve. Nel terzo luogo discrive l'ascenso alla stella di Marte. Nel quarto pone che spiriti sieno in quel luogo.</p>
<p>[1-3] Ma quanto al principio del capitolo Beatrice muove un dubbio per l'auctore el quale non gl'era anchora nel pensieri. Et vuole insomma che pe' mutui et scambievoli parlari che saranno hora di Beatrice hora degli spiriti, la mente sua si movea dal centro, ove era Beatrice, alla circunferentia, ove erono le due corone, et di nuovo da quella circonferentia ritornava al centro. Chome in un tondo vaso l'acqua quando si perchuote el vaso di fuori si muove dal cerchio, cioè dalla circonferentia, et tal moto va al centro, et se sì perchuote l'acqua drente el moto nasce dal centro, cioè dal mezo, et va alla circonferenza. L'acqua è corpo continuo liquido sì che quando una parte di quella è mossa, quel moto muove la propinqua et quella quell'altra insino all'ultima parte.</p>
<p>[4-9] <emph>questo ch'io dicho</emph>, del movimento dell'acqua, <emph>fè subito caso</emph>, <emph>i.</emph> disubito adivenne, <emph>nella mia mente</emph> subitamente <emph>la vita di Thomaso</emph>, <emph>i.</emph> Thomaso, el quale è in vera vita, tacette, <emph>per la similitudine che nacque Del suo parlare et di quel di Beatrice</emph>: imperò che mentre Thomaso parlò la mente mia si movea dal cerchio al centro, et hora parlando Beatrice si movea dal centro al cerchio. Nè sanza cagione è che non Danthe muova questo dubbio, ma Beatrice. Imperochè molti dubbii vengono nella mente de' doctori nel leggiere le scripture sacre, e quali per virtù di Spirito sancto o per altri passi delle scripture absolvono. Nè potea havere questo dubbio el poeta se prima non havessi lecto nella sancta scriptura dello splendore in che havevano a esser lasciati e corpi glorificati pel quale riluceranno più che 'l sole. Adunque Beatrice, <emph>i.</emph> la sacra scriptura, è quella che induce el dubbio chome l'ochio corporale potrà sofferire tanto splendore che non abbagli, il che se fia l'uno non potrà conoscere l'altro. Et è conveniente che questo dubbio della excessiva luce, sia mosso in questo cielo dove ha trovato più excessiva luce che altrove.</p>
<p>[10-12] <emph>A chostui fa mestieri</emph>, cioè bisogno, <emph>et non vel dice</emph>, perchè anchora non lo conosce.</p>
<p>[13-18] <emph>Ditegli</emph> adunque prima <emph>se la luce</emph> che <emph>infiora</emph>, <emph>i.</emph> illustra et illumina, <emph>vostra substantia</emph>, la vostra anima che è substantia di quello splendore, <emph>rimarrà in voi</emph>, quando harete riassumpti e corpi et <emph>facti visibili</emph>, <emph>rimarrà in voi</emph> lo splendore tale quale è al presente, <emph>Et se rimane dite chome</emph> può essere che tanto splendore <emph>non vi noi</emph> et impedisca a vedere l'uno l'altro.</p></div3>
<div3><head>vv.  19-33</head>
<lg><l>Chome, da più letitia pincti et tracti,</l>
<l>a la fiata quei che vanno a rota</l>
<l>muovon la voce et rallegran gl'acti,</l></lg>
<lg><l>Chosì all'oration prompta et divota</l>
<l>li sancti cerchi mostrar nuova gioia</l>
<l>nel torneare et nella mira nota.</l></lg>
<lg><l>Qual si lamenta perchè qui si muoia</l>
<l>per viver colassù, non vide quive</l>
<l>lo rifrigerio della etherna ploia.</l></lg>
<lg><l>Quell'uno et due et tre che sempre vive</l>
<l>et regna sempre in tre in due et uno,</l>
<l>non circunscripto, tucto circunscrive,</l></lg>
<lg><l>Tre volte era cantato da ciaschuno</l>
<l>di questi spirti con tal melodia,</l>
<l>ch'ad ogni merto saria iusto muno.</l>
</lg>
<p>[19-21] A dimostrare la letitia di quegli spiriti per le parole di Beatrice dice che <emph>Chome quegli che vanno a rota</emph>, <emph>i.</emph> fanno ballo tondo, sempre sieno lieti, nientedimeno <emph>alla fiata</emph>, <emph>i.</emph> alchuna volta, <emph>alzando la voce et rallegrando gl'acti</emph>, dimostran maggior letitia,</p>
<p>[22-24] chosì l'anime delle due corone sempre liete alle parole di Beatrice mostron più <emph>gioia Nel tornare</emph>, <emph>i.</emph> nel muoversi in giro, <emph>et nella nota</emph> maraviglosa del canto.</p>
<p>[25-27] Et certamente quegli che si dolgono della morte corporale in questo mondo dopo la quale vadino al cielo, è perchè non hanno veduto <emph>el refrigerio della etherna piova</emph>, cioè el rifrigerio della abondante gratia di Dio, che quivi puote, <emph>i.</emph> largamente si sparge.</p>
<p>[28-33] Po' seguita che le due corone cantorono tre volte questo imno sì dolcemente che tal canto sarebbe <emph>giusto muno</emph>, cioè giusta remuneratione, ad ogni merito che huomo potessi acquistare in questo mondo. L'imno in laude della trinità era questo: <emph>quell'uno</emph>, Idio, el quale è uno in essentia, <emph>et due</emph>, perchè ha in sè la divina et humana natura, <emph>et tre</emph>, <emph>i.</emph> padre figluolo et Spirito sancto, e quali sono uno Idio in essentia, ma tre persone; <emph>che sempre vive</emph>, et non vivono, perchè è uno Idio et non più. Et usa el presente perchè la ethernità non ha distinctione nè di preterito nè di futuro, ma è sempre presente; <emph>non circunscripto</emph>, <emph>i.</emph> non contenuto perchè è infinito et non è incluso in alchuna chosa, <emph>et tucto circunscrive</emph>: perchè ogni chosa creata in sè contiene.</p></div3>
<div3><head>vv.  34-48</head>
<lg><l>Et io udi' nella voce più dia</l>
<l>del minor cerchio una voce modesta,</l>
<l>forse qual fu dell'angelo a Maria,</l></lg>
<lg><l>Risponder: "Quanto fia lunga la festa</l>
<l>di paradiso, tanto el vostro amore</l>
<l>si raggierà dintorno a cotal vesta.</l></lg>
<lg><l>La sua chiareza seguita l'ardore,</l>
<l>l'ardor la visione, et quella tanta</l>
<l>quanto ha di gratia sopra suo valore.</l></lg>
<lg><l>Chome la carne gloriosa et sancta</l>
<l>fie rivestita, la nostra persona</l>
<l>più grata fia per esser tucta quanta;</l></lg>
<lg><l>Perchè s'accrescerà ciò che ne dona</l>
<l>di gratuito lume el sommo bene,</l>
<l>lume che a llui veder ne condictiona.</l>
</lg>
<p>[34-36] Dopo l'imno <emph>udì una voce</emph> el poeta <emph>più diva</emph>, cioè divina, la quale uscì da uno spirito <emph>del minor cerchio</emph> dove erono e più excellenti doctori, et però finge che fusse più divina, la quale fu tanto <emph>modesta</emph> quanto <emph>forse fu</emph> la voce di Gabriel quando anunctiò <emph>Maria</emph>; questa voce finge el poeta che fussi del Maestro delle Sententie, perchè invero qui solve questo dubbio nella forma che 'l Maestro delle Sententie lo solve nel suo quarto libro.</p>
<p>[37-39] Adunque induce che lui dicesse chosì: <emph>Quanto fia lunga la festa</emph>, cioè la gloria, <emph>di paradiso</emph>, la qual sempre durerà, <emph>tanto el nostro amore</emph>, el quale è cagione dello splendore, <emph>raggierà</emph>, cioè risplenderà, <emph>intorno a cotal vesta</emph>, <emph>i.</emph> intorno al nostro corpo. Adunque sempre raggierà.</p>
<p>[40-42] <emph>La sua chiareza seguirà l'ardore</emph>, imperochè tanto sarà el nostro splendore quanto sarà la carità; et <emph>l'ardore</emph> seguirà <emph>la visione</emph>, imperochè quanto conosceremo di Dio tanto ameremo, et quanto ameremo tanto risplenderemo. Et la visione di Dio, cioè conoscere Idio, sarà <emph>tanto quanto</emph> l'anima <emph>harà di gratia</emph> da Dio <emph>sopra 'l suo valore</emph>.</p>
<p>[43-45] Et seguita che quando dopo el iudicio l'anime beate haranno ripreso el corpo el quale fia glorificato, le persone loro saranno più grate <emph>per essere tucte</emph> intere;</p>
<p>[46-48] et essendo allora noi più perfecti per essere unito l'animo col corpo, più perfectamente vederemo; adunque <emph>accrescerà</emph> in noi <emph>ciò che el sonmo bene</emph>, <emph>i.</emph> Idio, <emph>ci dona Di gratuito lume</emph>, <emph>idest</emph> d'intellecto, el quale lui ci dà per sua benignissima gratia. Et questo <emph>lume ne condictiona</emph>, <emph>i.</emph> condictiona noi, cioè ci fa apti a <emph>vedere</emph>, <emph>i.</emph> a conoscere lui.</p></div3>
<div3><head>vv.  49-66</head>
<lg><l>Onde la vision crescer conviene,</l>
<l>crescer l'ardore che da quella s'accende,</l>
<l>crescer lo raggio che da esso viene.</l></lg>
<lg><l>Ma sì chome carbon che fiamma rende</l>
<l>et per vivo candor quella soverchia,</l>
<l>sì che la sua parvenza si difende,</l></lg>
<lg><l>Chosì questo fulgor che già ne cerchia</l>
<l>fia vinto in apparenza dalla carne</l>
<l>che tucto dì la terra ricoperchia;</l></lg>
<lg><l>Nè potrà tanta luce affaticarne,</l>
<l>che gl'organi del corpo saran forti</l>
<l>a tucto ciò che potrà dilectarne".</l></lg>
<lg><l>Tanto mi parvon subiti et accorti</l>
<l>et l'uno et l'altro choro a dicere "Amme",</l>
<l>che ben mostrar disio de' corpi morti,</l></lg>
<lg><l>Forse non pur per loro ma per le mamme</l>
<l>per gli padri et per gl'altri che fur cari</l>
<l>anzi che fusson sempiterne fiamme.</l>
</lg>
<p>[49-51] Conchiude per le già decte chose che è mestieri che cresca <emph>la visione</emph>, <emph>i.</emph> el lume dello 'ntellecto, et crescendo la visione, crescerà <emph>l'ardore</emph>, <emph>i.</emph> la carità, la quale <emph>s'accende</emph> della visione, et similmente crescerà <emph>el raggio</emph>, <emph>i.</emph> lo splendore, perchè nasce dallo ardore della carità.</p>
<p>[52-54] <emph>Ma sì chome carbone</emph>: optima comperatione la quale dimostra che come veggiamo e carboni nel fuocho sì vivamente accesi, che benchè sieno circondati dalla fiamma, nientedimeno el candore loro avanza tanto quel della fiamma, che non perdono lor <emph>parvenza</emph>, <emph>i.</emph> appaiono et veggonsi.</p>
<p>[55-57] Chosì e corpi vostri e quali dopo la morte sono ricoperti dalla terra. Ma dopo el grande giudicio hanno a ritornare a noi per che saranno glorificati, haranno più uno splendore che questo che al presente fascia questi spiriti. Onde lo evangelista Matheo: "fulgebunt iusti ut sol in regno patris eorum"; et Augustino dice che lo splendore del corpo glorificato è secondo el colore naturale al corpo humano, et chome el corpo colorato riceve lo splendore in diversi modi dalla illuminazione del sole, secondo el modo del suo colore, chosì è in potestà dell'huomo glorificato che 'l corpo suo si vegga et non si vegga; et in questo modo apparve Christo dopo la resurrectione. Adunque risusciterà la lor carne in età di xxx anni. Onde Salomone: "renovabitur ut aquila iuventus tua".</p>
<p>[58-60] <emph>Nè potrà</emph>: qui absolve el dubbio mosso disopra et dimostra che benchè la vista humana di sua natura non può sofferire tanto splendore per la debilità dello instrumento, nientedimeno nel corpo beatificato sarà sì corroborato el senso del viso, che potrà sofferire ogni gran lume sanza essere affaticato da quella.</p>
<p>[61-63] <emph>Tanto mi parve</emph>: havea già concluso el Maestro delle Sententie quanto havesse a essere lo splendore de' corpi benificati et quanto la potentia visiva in quegli havessi a farsi più forte et robusta. Il perchè tucti gli spiriti delle due corone furono sì subiti a dire <emph>amme</emph>, <emph>i.</emph> amen, che significa chosì sia, che chiaramente dimostrorono grandissimo desiderio e cupidità di ripiglare e <emph>corpi morti</emph>, cioè e corpi e quali havevon lasciati in terra dopo la morte;</p>
<p>[64-66] et non solamente desideravono el ripiglare de' corpi per la loro propria gloria, ma perchè sono pieni di carità lo desideravono per la gloria delle madri et de' padri et degl'altri parenti et amici e quali amorono in vita, et innanzi che salissino a questo quarto cielo dove essi sono <emph>fiamme sempiterne</emph>, la cupidità di ripiglare la carne è innato in noi, perchè essendo prodocto l'huomo composto d'anima et di corpo, ha in sè naturale desiderio di conservare l'uno et l'altro. <emph>Preterea</emph> si nota qui che l'anime beate ritengon l'amore et l'amicitia honesta <emph>etiam</emph> dopo la seperatione del corpo.</p></div3>
<div3><head>vv.  67-78</head>
<lg><l>Et eccho intorno, di chiareza pari,</l>
<l>nascere un lustro sopra quel che v'era,</l>
<l>a guisa d'orizonte che rischiari.</l></lg>
<lg><l>Et sì chome a salir di prima sera</l>
<l>comincian per lo cielo nuove parventie,</l>
<l>sì che la chosa pare et non par vera,</l></lg>
<lg><l>Parvemi lì novelle subsistentie</l>
<l>cominciare a vedere, et fare un gyro</l>
<l>di fuor dall'altre due circonferentie.</l></lg>
<lg><l>O vero sfavillar del sancto Spiro,</l>
<l>chome si fece subito et candente</l>
<l>agl'occhi miei che, vinti, nol soffriro!</l>
</lg>
<p>[67-69] Dimostra che oltra a' due cerchi de' decti spirti venne un terzo cerchio el quale era <emph>pari di chiareza</emph> allo splendore <emph>che v'era</emph> prima degl'altri due <emph>a guisa</emph>, a similitudine, <emph>d'orizonte che rischiari</emph>;</p>
<p>[70-75] l'anime di questo terzo cerchio non furono molto note al poeta, il che finge per dimostrare che non erono chosì excellenti chome quelle de' primi due cerchi; et però dice che, chome nel tempo che è fra dì et nocte cominciorono aparire le stelle, ma scorgonsi anchora sì pocho che paiono et non paiono, chosì m'apparvono quelle anime, le quali feciono un cerchio di fuori a' due già decti cerchi.</p>
<p>[76-78] <emph>O vero sfavillare</emph>: questa è una exclamatione che dimostra che si maravigli di tanto splendore; adunque <emph>O vero sfavillare del sancto Spiro</emph>, <emph>idest</emph> del sancto Spirito, <emph>chome si fece subito et candente</emph>, <emph>i.</emph> risplendente, in forma che <emph>gl'occhi miei</emph> perchè erono corporei non poterono sofferire tanto grande splendore; et questo finge o per dimostrare che questi erono doctori che hanno scripto sottilmente et con obscurità, o perchè a llui non erono noti.</p></div3>
<div3><head>vv.  79-90</head>
<lg><l>Ma Beatrice sì bella et ridente</l>
<l>mi si mostrò, che tra quelle vedute</l>
<l>si vuol lasciar che non seguon la mente.</l></lg>
<lg><l>Quindi ripreson gl'occhi miei virtute</l>
<l>ad rilevarsi, et vidimi translato</l>
<l>sol con mia donna in più alta salute.</l></lg>
<lg><l>Ben m'accors'io ch'io ero più levato,</l>
<l>per l'affocato riso della stella,</l>
<l>che mi parea più roggio che l'usato.</l></lg>
<lg><l>Con tucto 'l chuore et con quella favella</l>
<l>che è una in tucti, a Dio feci holocausto,</l>
<l>qual conveniesi alla gratia novella.</l>
</lg>
<p>[79-81] Comincia a discrivere el suo salimento al quinto cielo che è di Marte, el qual conobbe vedendo Beatrice più lucente che l'usato; et accrebbe la belleza et el gaudio tanto in Beatrice che 'l poeta non lo può exprimere, et per questo lo lascia <emph>fra quelle vedute</emph> chose <emph>che non seguon la mente</emph>, cioè che non seguono, anzi abbandonano la mente quando le vuole descrivere.</p>
<p>[82-84] <emph>Quindi</emph>, cioè da quello splendore di Beatrice, <emph>presono gl'occhi miei virtute</emph> et vigore che io gli rilevassi in su, et rilevatogli m'avvidi che io ero salito <emph>solo con mia donna</emph>, cioè io solo con Beatrice, perchè gli spiriti de' tre cerchi eron rimasi nel quarto cielo. Et è certo che e suoi occhi, cioè el suo intellecto, prese virtù da Beatrice, <emph>i.</emph> dalla doctrina theologica, d'inalzarsi al quinto cielo; <emph>a più alta salute</emph>: perchè ogni cielo è salute et gloria degli spiriti, chiama el cielo di Marte <emph>più alta salute</emph>, perchè è el più alto che gl'altri di che ha decto, o veramente <emph>più alta salute</emph> perchè è più propinquo a Dio che è nostra salute, perchè non si può dire che Marte sia maggiore salute che 'l sole.</p>
<p>[85-87] Et dice che s'accorse che lui era più innalzato che quando era nel sole, perchè conobbe essere in Marte pel colore suo focoso; et vuole dimostrare la elevatione di questo pianeta perchè la sua più bassa lungheza, che è la più alta del sole, è tremila volte mille et novecento sexantacinque miglaia di migla, et la più alta è ventocto volte mille volte mille et octocento quaranta septe miglaia di migla; el diametro del corpo di Marte è quanto el diametro della terra et la sexta parte più. Marte pel suo colore focoso è decto da' Greci "pyrois", perchè "pyr" significa fuocho, ma el proprio nome in quella lingua è Ares; et alchuni chiamorono questa stella Hercole. E gentili adororon Marte per Iddio di guerre, perchè è pianeta caldo et secco, masculino et nocturno. Et induce collora et fuocho. Induce animosità et audacia et appetito di vendecta. Il perchè è et ha maggior potentia di riscaldare che altro pianeta; fa gl'huomini di corpo lunghi et sottili per la sua callidità et siccità, ma nella vechiaia perchè el calor consuma et la seccità rannichia gli fa curvi et chinati. Fa gl'animi mobili, et leggieri, et proni all'ira; le case sue sono ariete, et scorpione. Regna nel capricorno. Quando è ben disposto nella natività dell'huomo influisce in quello egregia virtù in disciplina militare. La qual cosa induxe el poeta che in questo cielo rappresenta gli spiriti di quegli che per honeste et virtuose battagle meritorono beatitudine.</p>
<p>[88-90] <emph>Con tucto 'l chuore</emph>: dimostra qui che per non propria forza d'ingegno potea salire a questa contemplatione, ma per gratia di Dio la qual s'acquista con oratione facta in <emph>favella</emph> comune a <emph>tucti</emph>, cioè facta con la mente. Et questa oratione è el sacrifitio chiamato <emph>olocausto</emph>. Olocausto era quel sacrifitio el quale tucto ardevono gl'antichi in honore di Dio, chosì decto, perchè in greco "olon" significa tucto et "causton" arso. Dinota adunque per questo che s'infiammò tucto d'ardentissima carità, et questo sacrifitio si convenia a questa novella gratia.</p></div3>
<div3><head>vv.  91-102</head>
<lg><l>Et non era ancho del mie pecto exhausto</l>
<l>l'ardore del sacrifitio, ch'io conobbi</l>
<l>il solitario stato accepto et fausto;</l></lg>
<lg><l>Che con tanto lucore et tanto robbi</l>
<l>m'apparvero splendori dentr'a due raggi,</l>
<l>ch'io dixi: "O Helios che sì gl'addobbi!".</l></lg>
<lg><l>Chome distincta di minori et maggi</l>
<l>lumi biancheggia tra' poli del mondo</l>
<l>galaxia sì, che fa dubbiar ben saggi,</l></lg>
<lg><l>Sì constellati facean nel profondo</l>
<l>Marte que' raggi el venerabil segno</l>
<l>che fa giunture di quadrati in tondo.</l>
</lg>
<p>[91-93] <emph>non era anchora exhausto</emph>, cioè evacuato, <emph>del mio pecto</emph>, <emph>i.</emph> della mia mente, <emph>l'ardore del sacrifitio</emph>, <emph>i.</emph> l'ardente fervore el quale uscì nella mia mentale oratione, <emph>che io conobbi Lo stato solitario</emph>, <emph>i.</emph> gli spiriti di quegli sancti padri e quali in solitudine et ne' deserti haveano continuamente combattuto col diavolo, chome furono Paolo primo heremita, Antonio et simili. El quale stato fu <emph>accepto</emph> a Dio, et fu <emph>fausto</emph>, <emph>i.</emph> felice, a lloro, perchè l'auctor pone in questa spera tucti quegli che hanno combattuto per la fede, però distingue tucta questa spera con due linee le quali fanno una croce et quattro quartieri.</p>
<p>[94-96] <emph>Che con tanto lucore</emph>: pone che nel corpo di Marte fussin <emph>due</emph> lucidissimi <emph>raggi</emph>, <emph>i.</emph> due liste, le quali faceano una croce che distinguea tucto el corpo del pianeta in quattro quadri, queste liste erono piene di splendori sì <emph>robbi</emph>, <emph>i.</emph> sì rossi, che erono spiriti beati, <emph>che io</emph> per istupore <emph>dixi: "O Elios</emph>, <emph>i.</emph> o Iddio, quasi vogli dire: quanto è la tua bonità, <emph>che sì gl'adobbi</emph>, <emph>i.</emph> che sì gl'adorni. Helios in hebreo significa excelso, et è uno de' nomi di Dio. Addobbare in lingua franzese significa ornare.</p>
<p>[97-102] <emph>Chome distincta</emph>: chome el circulo lacteo che da' Greci è decto galaxie, el quale comincia dal paralello del polo arctico et arriva al paralello del polo antartico, et <emph>distincta</emph>, et ornata, di molte stelle grandi et piccole, chosì quelle due liste nella profundità del corpo di Marte, <emph>constellate</emph>, cioè distincte di stelle che erono anime beate, <emph>facean quel venerabil segno</emph> della croce el quale <emph>fa congiunture di quadranti in tondo</emph>: perchè ponendo una croce in un tondo fa quattro quadri.</p></div3>
<div3><head>vv.  103-111</head>
<lg><l>Qui vince la memoria mia lo 'ngegno,</l>
<l>che 'n quella croce lampeggiava Christo,</l>
<l>sì ch'io non so trovare exemplo degno.</l></lg>
<lg><l>Ma chi prende sua croce et segue Cristo,</l>
<l>anchora mi scuserà di quel ch'i' lasso</l>
<l>vedendo in quello albore balenar Christo</l></lg>
<lg><l>Di corno in corno et dalla cima al basso</l>
<l>si moven lumi, scintillando forte</l>
<l>nel congiungersi insieme et nel trapasso.</l>
</lg>
<p>[103-105] Perchè in questo pianeto pone chome è già decto quegli che hanno combattuto per la salute dell'anime, discrive che in quella croce appariva la passione di Christo, la qual vinse l'adversario della humana natura, la quale gli parve sì mirabil chosa che benchè dipoi quando scrivea se ne ricordassi, nientedimeno non era sofficiente lo 'ngegno suo a trovare exemplo col quale exprimessi quello che havea nella memoria del lampeggiare della passione di Christo, et però <emph>la memoria vince lo 'ngegno</emph>. Alchuni texti hanno <emph>qui vince la memoria mia lo 'ngegno</emph>, et questo è facile a intendere.</p>
<p>[106-108] <emph>Ma chi prende sua croce</emph>: io non posso exprimere quello che io vidi della victoria che Christo riportò contro l'adversario nostro in croce; <emph>Ma chi prende sua croce</emph>, cioè colui che si mette a tal battagla quanto sopportono le sue forze, <emph>et segue Christo</emph>, <emph>i.</emph> imita in quanto può le vestigie di Christo, chostui perchè dopo la morte arriverà in questo pianeta et vedrà che è impossibile con lingua humana a exprimere tal victoria <emph>mi scuserà</emph> che io non l'habbi scripto, considerato che <emph>in tale albore balenava</emph>, <emph>i.</emph> risplendeva, <emph>Christo</emph>, <emph>i.</emph> la divinità di Christo, la quale nessuno mortale può imitare.</p>
<p>[109-111] <emph>Di corno in corno</emph>: e <emph>lumi</emph>, <emph>i.</emph> gli spiriti, discorrevono dall'un corno all'altro della croce, cioè da dextra et da sinistra et dal capo a' piedi, et perchè quando si congiungevono o si trapassavono sfavillavono, perchè tale riscontro scopriva la loro mutua carità.</p></div3>
<div3><head>vv.  112-139</head>
<lg><l>Chosì si veggion qui diricte et torte,</l>
<l>veloci et tarde, rinovando vista,</l>
<l>le minutie de' corpi, lunghe et corte,</l></lg>
<lg><l>Muoversi per lo raggio onde si lista</l>
<l>tal volta l'ombra che, per sua difesa,</l>
<l>la gente con ingegno et arte acquista.</l></lg>
<lg><l>Et chome giga et arpa, in tempra tesa</l>
<l>di molte corde, fan dolce tintinno</l>
<l>a tal da chui la nota non è intesa,</l></lg>
<lg><l>Chosì da' lumi che lì m'apparinno</l>
<l>s'accoglea per la croce una melode</l>
<l>che mi rapiva, sanza intender l'inno.</l></lg>
<lg><l>Ben m'accors'io ch'ell'era d'alte lode,</l>
<l>perchè a me venia "resurgi" et "vinci"</l>
<l>chome ad colui che non intende et ode.</l></lg>
<lg><l>Io m'innamoravo tanto quinci</l>
<l>che 'nfino a llì non fu alchuna chosa</l>
<l>che mi legassi con sì dolci vinci.</l></lg>
<lg><l>Forse la mia parola par troppo osa</l>
<l>postponendo 'l piacer degl'occhi begli</l>
<l>ne' quai mirando mio disio ha posa,</l></lg>
<lg><l>Ma chi s'avvede che in vivi suggegli</l>
<l>d'ogni belleza più fanno più suso,</l>
<l>et ch'io non m'era lì rivolto a quegli,</l></lg>
<lg><l>Excusar puommi di quel ch'io m'accuso</l>
<l>per iscusarmi, et vedermi dir vero,</l>
<l>che 'l piacer sancto non è giù dischiuso,</l></lg>
<lg><l>Perchè si fa montando più sincero.</l>
</lg>
<p>[112-117] Movevonsi que' lumi per le liste della croce chome noi veggiamo <emph>qui</emph>, in questo mondo, <emph>le minutie</emph>, <emph>i.</emph> le minime parte de' corpi che son quasi atomi, <emph>i.</emph> corpi indivisibili, <emph>Muoversi</emph> in un razo del sole el quale fa la <emph>lista</emph> nell'<emph>ombra</emph>, <emph>i.</emph> in alchuno hedificio che facci ombra, el quale hedificio cioè chasa o altra simil chosa <emph>la gente acquista con ingegno et arte</emph>. La sententia è che chosì si movevono e lumi per la croce, chome in una spera di sole la quale entri per finestra in una chasa veggiamo muoversi infiniti corpuscoli tra' quali alchun <emph>veloce</emph>, alchun <emph>tardo</emph>, alchun <emph>dricto</emph> alchun <emph>torto</emph> et rinuovono spesso <emph>vista</emph>, <emph>i.</emph> apparenza, perchè el veloce diventa tardo et el torto dricto;</p>
<p>[118-123] et udivo per la croce una dolce <emph>melodia Che mi rapiva</emph>, <emph>i.</emph> mi traeva a sè sanza che io intendessi <emph>l'imno</emph>, perchè io non intendevo le parole. Et raccoglevasi quella melodia dalle varie voci degli spiriti sì chome veggiamo che o <emph>giga o arpa</emph>, che sono instrumenti musichi, <emph>fare dolce tintinno</emph>, <emph>i.</emph> dolce suono di molte corde, quando sono <emph>tese in tempra</emph>.</p>
<p>[124-126] Et aggiugne che benchè non havessi intese le parole dell'imno, nientedimeno s'accorse che tale melodia contenea altissime <emph>lode</emph>, perchè intra molte parole intendea solamente <emph>surge et vinci</emph>. Queste due parole sono dalla sacra scriptura decte a Christo: "risucita da morte et vinci el diavolo". Finge l'auctore che di tucto l'inno che cantavono l'anime a Christo lui non intese se non <emph>risucita</emph> et <emph>vinci</emph>, per dimostrare che è facile ad ognuno intendere che la passione et morte di Christo fu la victoria che ci liberò dalla servitù del diavolo.</p>
<p>[127-132] Ma molte altre mirabil chose che si convengono in quella non s'intendono se non dagl'huomini doctissimi, dimostra che benchè lui affermi che in tucta questa mentale peregrinatione nessuna chosa insino a questo luogo ha trovato che con più amore lo leghi, nientedimeno non contradice a quello che già tante volte ha decto di Beatrice, nè per questo la postpone nello amore.</p>
<p>[136-139] <emph>et vederme dir vero</emph>: <emph>i.</emph> può vedere che io dixi el vero dicendo, che nessuna altra chosa m'havea tanto legato quanto questa melodia, perchè el piacermi B. è inchiuso in quella. Et per B. s'intende questa, et el piacere a me di Beatrice si fa più sincero et più puro quanto più in alto salgo perchè gl'occhi suoi mi mostrono tucte queste chose.
</p></div3></div2>
<div2><head>XV</head>
<argument><p>CANTO XV DELLA TERTIA CANTICA DI DANTHE</p></argument>
<div3><head>vv.  1-12</head>
<lg><l>Benigna volontà in chui si liqua</l>
<l>sempre l'amore che drictamente spira</l>
<l>chome cupidità fa nell'iniqua,</l></lg>
<lg><l>Silentio pose a quella dolce lyra</l>
<l>che fece quietar le sancte corde</l>
<l>che la dextra del cielo allenta et tira.</l></lg>
<lg><l>Chome saranno a' giusti prieghi sorde</l>
<l>quelle substantie che, per darmi vogla</l>
<l>ch'io le pregassi, a tacer furo accorde?</l></lg>
<lg><l>Bene è che sanza termine si dogla,</l>
<l>chi per amor di chosa che non duri</l>
<l>ethernalmente, quello amor si spogla.</l>
</lg>
<p>Perchè nel precedente capitolo dimostrò l'auctore quali spiriti si rappresentino nella spera di Marte, in questo quintodecimo induce messer Cacciaguida padre d'Allighieri suo bisavo el qual gli narra la sua genelogia et quanto ne' suoi tempi Firenze si reggeva giustamente, et con optimi costumi.</p>
<p>[1-3] Et in questi primi versi narra che quella <emph>benigna volontà</emph> che quegli spirti havevono inverso el poeta, nella qual volontà <emph>si lique</emph>, <emph>i.</emph> si manifesta el vero et honesto amore, chome nella iniqua volontà si manifesta cupidità, <emph>i.</emph> non honesto amore.</p>
<p>[4-6] <emph>pose silentio a quella dolce lyra</emph>, <emph>i.</emph> all'imno che loro cantavono, el qual canto havea soavità di lyra, cioè di viuola. Et perchè ha chiamato quel canto <emph>lyra</emph>, hora chiama le voce degli spiriti <emph>corde</emph>, imperochè tucta quella congregatione di quegli spiriti era chome una cythera et gli spiriti eron chome corde di quella cithera, le quali chorde <emph>la dextra del cielo allenta et tira</emph>, cioè le quali corde la gratia dello Spirito sancto tempera tirando le corde troppo lente et allentando le troppo tirate chome a llui piace.</p>
<p>[7-9] Dipoi vedendo el poeta che <emph>quelle substantie</emph>, <emph>i.</emph> quegli spiriti, haveano posto fine al cantare, solo <emph>per dar vogla</emph> et ardire che lui <emph>le pregasse</emph> et richiedessi di ciò che volessi udire, <emph>et furono accorde</emph>, <emph>i.</emph> concordevoli, <emph>a tacere</emph>, domanda <emph>Chome saranno</emph> esse <emph>sorde a' giusti prieghi</emph>, quasi dica non saranno mai sorde.</p>
<p>[10-12] Et aggiugne: ben giusta chosa è che colui <emph>si dolga sanza termine</emph>, cioè in etherno, el quale si priva di <emph>quello amore</emph> perfecto <emph>per amore di chosa che non duri Ethernalmente</emph>, <emph>i.</emph> per chosa temporale.</p></div3>
<div3><head>vv.  13-24</head>
<lg><l>Quale per li sereni tranquilli et puri</l>
<l>discorre ad hor ad hor subito focho,</l>
<l>movendo gl'occhi che si stan sicuri,</l></lg>
<lg><l>Et pare stella che tramuti locho,</l>
<l>se non che dalla parte ond'e' s'accende</l>
<l>nulla si perde, et essa dura pocho,</l></lg>
<lg><l>Tale dal corno che 'n dextro si distende</l>
<l>al piè di quella croce corse uno astro,</l>
<l>dalla constellation che lì risplende;</l></lg>
<lg><l>Nè si partì la gemma dal suo nastro,</l>
<l>ma per la lista radial trascorse,</l>
<l>che parve foco dentro d'alabastro.</l>
</lg>
<p>[13-18] Degli 'nfiniti spiriti che trascorrevon per la croce e quali el poeta lume et stelle, ne corse una dal corno dextro della croce a similitudine di certe fiamme le quali spesso quando è puro sereno si veggono trascorrere pel cielo et paiono stelle che vadino di luogo a luogo. Ma la ripruova che non sieno stelle è che in quella parte del cielo donde si parte <emph>nullo si perde</emph>, cioè nessuna stella vi manca, et quella fiamma <emph>dura pocho</emph>, et se fussi stella non si spegnerebbe mai, ma sono vapori de' quali disopra a sufficientia dicemmo.</p>
<p>[19-21] Adunque <emph>uno astro</emph>, <emph>i.</emph> una stella, che era lo spirito di Messer Cacciaguida, <emph>corse</emph>, chome è decto, partendosi <emph>dalla costellatione</emph>, <emph>i.</emph> da una configuratione di stelle che eron spiriti, <emph>che risplende lì</emph>, <emph>i.</emph> riluce in quel luogho.</p>
<p>[22-24] <emph>Nè si partì la gemma dal suo nastro</emph>: <emph>i.</emph> benchè transcorressi non uscì della lista della croce, la quale chiama <emph>nastro</emph>; <emph>ma transcorso per la lista radiale</emph>: <emph>i.</emph> piena d'i razzi della croce. Alchuni intendono che non si partissi dal corno dextro dove era, ma parve che scedessi, perchè da quello discese un razo a linea recta insino a dove era el poeta, et parve nel trascorrere che fussi fiamma chiusa in uno vaso d'alabastro. Alabastro è spetie di marmo molto candido così decto da Alabastride, luogo in Egypto non lontano da Thebe d'Egypto, del quale facean gl'antichi vasi per gli unguenti, perchè optimamente si conservano in quegli; è perspicuo et diaphano et trasparente; et io vidi a Roma ne' tempi d'Eugenio quarto un vaso d'alabastro nel quale la candela risplendea più che in sottilissima lanterna. Non entra Danthe nella croce per parlare a Cacciaguida, ma Cacciaguida scende a llui; il che dinota che 'l poeta non era di quegli che havesse a essere in tal grado.</p></div3>
<div3><head>vv.  25-36</head>
<lg><l>Sì pia l'ombra d'Anchise si porse,</l>
<l>se fede merta nostra maggior musa,</l>
<l>quando in Elisio del figluol s'accorse.</l></lg>
<lg><l>"O sanguis meus, o super infusa</l>
<l>gratia Dei, sicut tibi cui</l>
<l>bis inquam celi ianua reclusa?".</l></lg>
<lg><l>Chosì quel lume, ond'io attesi a llui;</l>
<l>poscia rivolsi alla mia donna el viso</l>
<l>et quinci et quindi stupefacto fui.</l></lg>
<lg><l>Che dentro agl'occhi suoi ardea un riso</l>
<l>tal ch'i' pensai co' miei toccare 'l fondo</l>
<l>della mia gratia et del mio paradiso.</l>
</lg>
<p>[25-27] Discrive che chosì fu piatosa l'accoglenza che fece Messer Cacciaguida a Danthe, chome quella che fece Anchise ad Enea ne' campi Elysii; <emph>se nostra maggior musa</emph>, <emph>i.</emph> se Virgilio che questo scrive, et è <emph>maggior musa</emph>, <emph>i.</emph> maggior poeta che sia appresso e Latini, <emph>merita fede</emph>, quasi dica non ' affermare le chose ficte da Virgilio, nè che Anchise vedessi Enea ne' campi Elysii, chome questo poeta finge nel sexto libro dell'<emph>Eneida</emph>, ma a dimostrare che tanto galdio prese Cacciaguida della venuta di Danthe, quanto Virgilio discrive essere stato el gaudio d'Anchise per la venuta d'Enea.</p>
<p>[28-30] <emph>O sanguis meus</emph>: queste sono le parole che usò Messer Cacciaguida inverso Danthe, ‘o sangue mio’, perchè se' disceso del mio seme; <emph>o super infusa gratia Dei</emph>: con admiratione dice, ‘o gratia di Dio super infusa’ quasi data per l'extraordinario, ‘et gratis’, chome quella che è data a te; <emph>cui bis inquam celi ianua reclusa?</emph>: <emph>i.</emph> ‘al quale due volte certamente è aperta la porta del cielo?’, al presente col corpo et dopo la morte; nè è arrogantia che 'l poeta pronostichi questo di sè, perchè consuona con quello che dixe di sopra donde non si scende sanza ritornare.</p>
<p>[31-36] <emph>Chosì quel lume</emph>, <emph>i.</emph> chosì dixe quello spirito, il perchè <emph>io attesi</emph>, <emph>i.</emph> stetti attento, <emph>a llui</emph>, et dipoi mi <emph>rivolsi</emph> a Beatrice <emph>et fui stupefacto</emph>, <emph>i.</emph> pieno di somma admiratione, <emph>quinci et quindi</emph>, <emph>i.</emph> da Cacciaguida per le parole che mi dixe, et da Beatrice perchè negl'<emph>occhi suoi ardea</emph> et risplendea <emph>un riso</emph>, in forma <emph>che io pensai co' mia</emph> occhi <emph>tocchare el fondo Della mia gratia</emph>, <emph>i.</emph> pensai che gl'occhi miei fussino arrivati all'ultimo fine di quel che potessino vedere <emph>di gratia et del mio paradiso</emph>, <emph>i.</emph> della mia gloria. La sententia è che havendo el poeta udito lo spirito, el quale qui si pone per le parole della sacra scriptura, si volse a Beatrice cioè alla expositione di quelle. Et perchè insino a questo luogo non havea contemplato anchora più alta chosa, dice che Beatrice ardeva di maggior riso che anchora fussi arsa.</p></div3>
<div3><head>vv.  37-48</head>
<lg><l>Indi a udire et a veder giocondo</l>
<l>giunse lo spirto al principio chose</l>
<l>ch'io non le 'ntesi sì parlò profondo.</l></lg>
<lg><l>Nè per election mi si nascose,</l>
<l>ma per necessità, che 'l suo concepto</l>
<l>al segno de' mortali si soprapose.</l></lg>
<lg><l>Et quando l'archo dello ardente affecto</l>
<l>fu sì sfogato che 'l parlar discese</l>
<l>inver lo segno del nostro intellecto,</l></lg>
<lg><l>La prima chosa che per me s'intese</l>
<l>"Benedecto sie tu - fu - trino et uno,</l>
<l>che nel mio sangue se' tanto cortese".</l>
</lg>
<p>[37-39] Seguida dicendo che lo spirito di Cacciaguida <emph>aggiunse al principio</emph>, <emph>i.</emph> alle chose che havea decto con principio <emph>giocondo a udire</emph>, et a udire <emph>chose Che io non intesi sì parlò profondo</emph>. Nel qual luogo se considerremo che el principio fu "O super infusa gratia Dei", el subsequente dovea essere delle predestinatione. Imperochè havendo ricevuto Danthe gratia di potere col corpo salire di cielo in cielo, potrebbe dubitare alchuno, perchè più a Danthe che a un altro? et accadeva a disputare della predestinatione et dimostrare che quella non togle el libero arbitrio. Et quelle chose sono sì ascondite et profonde che 'l nostro intellecto non le può comprendere, et però finge che lui non le 'ntendessi. Et certamente può l'humano intellecto comprendere le chose create da Dio col mezo delle seconde cause, chome sono gl'elementi et le chose composte di quegli, ma quelle che Idio creò sanza mezo non può intendere. Non intende che chosa sia Idio et che chosa sia luce, che fu la prima materia, che chosa è anima, et qual sia la predestinatione di Dio, della quale nessuno può rendere vera ragione perchè non siamo capaci della divina intelligentia, et però ci pare che la predestinatione contradica alla libertà dello arbitrio.</p>
<p>[40-42] <emph>Nè mi si nascose per electione</emph>: perchè non volea Cacciaguida che Danthe non intendessi, ma el defecto della natura humana non lo lasciava intendere.</p>
<p>[43-45] Ma <emph>quando l'arco dell'ardente affecto</emph>, <emph>i.</emph> quando el parlar suo, donde escono le parole d'ardente carità verso di Dio, <emph>fu sfogato</emph>, laudando la divina intelligentia nella predestinatione, <emph>el parlar</emph> suo <emph>discese</emph> da sì alta materia <emph>inverso el segno</emph>, <emph>i.</emph> inverso el termine insino al quale può arrivare <emph>nostro intellecto</emph>,</p>
<p>[46-48] <emph>La prima chosa che</emph> io <emph>intesi fu "Benedecto sie tu trino et uno</emph>: <emph>i.</emph> tu Idio, che se' uno in tre persone. Non s'intende se non a chi el sommo Idio rivela la ragione della predestinatione. Ma ogni mediocre ingegno intende che giusta et ragionevol chosa è che noi ringratiamo Idio de' benifitii ricevuti.</p></div3>
<div3><head>vv.  49-69</head>
<lg><l>Et seguio: "Grato et lontano digiuno</l>
<l>tracto leggendo del maggior volume</l>
<l>u' non si muta mai biancho nè bruno,</l></lg>
<lg><l>Soluto hai, figlo, drento a questo lume</l>
<l>in che ti parlo, mercè di colei</l>
<l>ch'all'alto volto ti vestì le piume.</l></lg>
<lg><l>Tu credi che ad me tuo pensier mei</l>
<l>da quel ch'è primo, chome quel che raia</l>
<l>dall'un, se si conosce, el cinque e 'l sei;</l></lg>
<lg><l>Et però ch'io mi sia nè perch'io paia</l>
<l>più gaudioso a te, non mi domandi,</l>
<l>che alchuno altro in questa turba gaia.</l></lg>
<lg><l>Tu credi 'l vero, che i minori e i grandi</l>
<l>di questa vita miron nello speglo</l>
<l>in che prima che pensi el pensier pandi.</l></lg>
<lg><l>Ma perchè 'l sacro amore in che io veglo</l>
<l>con perpetua vita, et che m'aseta</l>
<l>di dolce desiare, s'adempia meglo,</l></lg>
<lg><l>La voce tua sicura balda et lieta</l>
<l>suoni la volontà, suoni 'l disio,</l>
<l>a che la mia risposta è già decreta!".</l>
</lg>
<p>[49-54] La sententia è che Cacciaguida <emph>seguio</emph>, <emph>i.</emph> seguitò nel parlar suo, dicendo: tu o <emph>figlo</emph>, tu <emph>hai soluto</emph>, <emph>i.</emph> sciolto, un <emph>digiuno grato et lontano</emph>: "solvere ieiunium" significa mangiare; adunque tu hai satio uno lungo mio desiderio che io haveo di vederti, el quale desiderio io ho <emph>tratto del maggior volume leggendolo</emph>, <emph>i.</emph> riguardando in Dio, nel quale e beati contemplando veggono tucte le cose, chome leggendo intendiamo ciò che è nel libro, et però chiama contemplare Idio leggere el volume, et chiamalo <emph>maggiore</emph> perchè in Dio si legge, cioè si vede, el tucto. Adunque figluol mio, tu c'hai satio la vogla mia di vederti, la quale era <emph>dentro a questo lume</emph>, <emph>i.</emph> nella mente mia, che sono in questo splendore, la qual vogla procedea da havere io veduto in Dio che tu havevi a salire quassù <emph>mercè</emph>, <emph>i.</emph> per gratia et per benificio, <emph>di colei Che ti vestì le piume all'alto volto</emph>: <emph>i.</emph> mercè di Beatrice, dalla quale hai havuto le penne ad potere volare sì alto; et certo le theologia è quella che ne presta l'ale, con le quali da questo basso mondo c'innalziamo al cielo.</p>
<p>[55-57] <emph>Tu credi che 'l pensier tuo mei</emph>, <emph>idest</emph> trascorra; "meare" in latino significa fluere et trascorrere, <emph>da quello</emph>, cioè da Dio, che è principio d'ogni cosa, nel quale riluce ogni chosa facta et da fare, et ogni nostro pensieri prima che sia, chome da uno che è principio d'ogni numero, riluce cinque et sei et ogni numero. Imperochè cinque è cinque volte uno.</p>
<p>[58-60] Et perchè tu credi questo cioè che io conosco ogni tuo pensiere, perchè lo veggio in Dio, tu non mi domandi nè ch'io sia, nè per ch'io dimostri più allegrezza della tua venuta che gl'altri;</p>
<p>[61-63] et <emph>credi el vero</emph> che io conosca el tuo pensiere et la tua volontà. Imperochè in <emph>questa vita</emph> beata et etherna tucti gli spiriti chosì di maggior grado chome di minore ragguardon <emph>nello speglo</emph>, cioè specchio, della divinità, nel quale tu <emph>pandi</emph>, cioè tu manifesti, <emph>el pensier</emph> tuo <emph>prima che pensi</emph>.</p>
<p>[64-66] Ma acciochè <emph>el sacro amore</emph> et ardentissima carità, nella quale <emph>io veglo</emph>, <emph>i.</emph> veghio, cioè vivo, imperochè chome el dormire è morire, chosì el vegghiare è vivere, <emph>et che m'aseta</emph>, <emph>i.</emph> m'accresce la sete et el desiderio del <emph>dolce disiare</emph>, <emph>i.</emph> della carità, la quale sempre s'accende ne' beati, <emph>s'adempia meglo</emph>, <emph>i.</emph> più cresca.</p>
<p>[67-69] Io voglo che <emph>la tua voce</emph> con sicurtà, baldanza et allegrezza, <emph>suoni</emph>, cioè parli, <emph>la volontà</emph> et el tuo desiderio al quale <emph>la mia risposta è già decreta</emph>, <emph>i.</emph> deliberata.</p></div3>
<div3><head>vv.  88-111</head>
<lg><l>I' mi volsi ad Beatrice, et quella udio</l>
<l>pria ch'io parlassi, et arrizomi un cenno</l>
<l>che fece crescer l'ali al volar mio.</l></lg>
<lg><l>Poi cominciai chosì: "L'affecto e 'l senno</l>
<l>chome la prima qualità n'apparse,</l>
<l>d'un peso per ciaschun di noi si fenno,</l></lg>
<lg><l>Però che 'l sole che v'alumò et arse,</l>
<l>col caldo et con la luce, en sì equali,</l>
<l>che tucte somiglanze sono scarse.</l></lg>
<lg><l>Ma vogla et argomento ne' mortali,</l>
<l>per la cagione ch'a voi è manifesta,</l>
<l>diversamente son pennute in ali;</l></lg>
<lg><l>Ond'io che son mortal mi sento in questa</l>
<l>disaguaglanza, et però non ringratio</l>
<l>se non col chuore alla paterna festa.</l></lg>
<lg><l>Ben suplico io a te, nuovo topatio</l>
<l>che questa gioia pretiosa ingemmi,</l>
<l>perchè mi facci del tuo nome satio".</l></lg>
<lg><l>"O fronda mia in che io compiacemmi</l>
<l>pure aspectando, io fui la tua radice";</l>
<l>cotal principio, rispondendo, femmi.</l></lg>
<lg><l>Poscia mi dixe: "Quel da chui si dice</l>
<l>tua cognatione et che cent'anni et piùe</l>
<l>gyrato ha el monte alla prima cornice,</l></lg>
<lg><l>Mio figlo fu et tuo bisavo fue;</l>
<l>ben si convien che la lunga faticha</l>
<l>tu gli raccorci con l'opere tue.</l></lg>
<lg><l>Firenze drento dalla cerchia anticha,</l>
<l>ond'ella togle anchora terza et nona,</l>
<l>si stava in pace, sobria et pudicha,</l></lg>
<lg><l>Non havea catenella, non corona,</l>
<l>non donne contigiate, non cintura</l>
<l>ch'a veder fussi più che la persona.</l></lg>
<lg><l>Non facea nascendo anchor paura</l>
<l>la figla al padre, che 'l tempo et la dote</l>
<l>non fuggian quinci et quindi la misura.</l></lg>
<lg><l>Non havea case di famigle vote;</l>
<l>non era giunto anchora Sardanapalo</l>
<l>a mostrar ciò che 'n camera si puote.</l></lg>
<lg><l>Non era vinto anchora Monte Malo</l>
<l>dal nostr'Uccellatoio, che, chom'è vincto</l>
<l>nel montar su, chosì sarà nel calo.</l>
</lg>
<p>Dopo le parole di Cacciaguida l'auctore si volge a Beatrice per intendere se volea che rispondessi; ma essa, che già sapea sua vogla, sanza che parlassi gl'accennò in forma, che el suo volere diventò più veloce. Il che significa che in nessuna simile contemplatione si vuol procedere se non secondo theologia, la quale risponde sanza essere domandata. Ma qui acconsentisce che 'l poeta finga che Cacciaguida sia in questa gloria, perchè morì combattendo per la fede.</p>
<p>[88-90] <emph>O fronda mia</emph>: Cacciaguida chiama el poeta sua fronde, non solamente perchè è disceso di lui, ma anchora perchè è ornamento a quella famigla, chome la fronde all'albero, nel quale <emph>io compiacemmi Pure aspectando</emph>, <emph>i.</emph> del quale io ho preso somma voluptà solamente aspectandoti. Quasi dica: innanzi al tuo nascimento quassù in cielo mi gloriai io che tu havessi a nascere del mio sangue, et aspectavoti con dilecto.</p>
<p>[91-93] <emph>Poscia</emph>, <emph>i.</emph> dopo queste parole, <emph>mi dixe</emph>: colui dal quale <emph>si dice tua cognatione</emph>, <emph>i.</emph> dal quale è denominata la tua famigla, el quale hebbe nome Aleghieri, et chosì si chiamava questa famigla, onde noi diciamo Danthe Aleghieri, <emph>fu mio figluolo et tuo bisavo</emph>, <emph>i.</emph> padre del padre di tuo padre, che in latino è decto proavo, el quale <emph>ha gyrato più che cento anni la prima cornice del monte</emph> del purgatorio, nel qual luogho chome si mostra nel nono canto della seconda cantica si purga la superbia; <emph>ben si conviene</emph>, quasi dica: molto è tuo debito, <emph>che tu gli raccorci</emph> et abbrevii <emph>la lunga fatica</emph> et affanno che sopporta in purgarsi, <emph>con le tue opere</emph>, <emph>i.</emph> con orationi, helemosine, et simil chose; et qui dimostra quanto siamo tenuti a sovenire a' parenti, nè solamente a' vivi, ma anchora a' morti.</p>
<p>[97-99] El nostro poeta perchè et nello inferno, et nel purgatorio moltissime volte ha vituperato e nostri cittadini, vuole al presente dimostrarci che tali vitii sono stati più tosto de' tempi che della natura della nostra republica, la quale chi vorrà sanza passione, o d'amore o d'odio, rectamente considerare, troverrà quella, nè per excellentia d'ingegni, nè per optimi instituti, nè per buoni costumi, essere inferiore ad alchune delle italiche rep. Il perchè havendo tante volte vituperato e tempi suoi, loda l'anticho viver di Firenze; <emph>Firenze dentro dalla cerchia anticha</emph>: molto difficil mi pare potere tra molte et varie opinioni, non solamente della prima hedificatione, ma anchora della restauratione riferire. Ma apertamente si può conoscer quanto brieve spatio in sè contenessi el primo cerchio, non solamente perchè in molti luoghi anchora appariscono le vestigie delle prime mura, ma anchora, Porta san Piero, Porta Rossa, Porta sancta Maria fanno testimonianza che ciò che resta della città fuor di quelle fu dipoi arroto.</p>
<p>[100-102] <emph>Non havea catenella</emph>: non era anchora tanto luxo et superfluità nel vestito, et nell'ornato delle donne, chome ne' tempi del poeta, ne' quali portavono intorno al collo et alle maniche catenelle di bottoni d'ariento inorato infilati; <emph>et corone</emph>: et ghirlande facte di foglame d'ariento inorato, et ornate di pietre pretiose et di perle; <emph>contigiate</emph>: contigie chiamavono calze solate ricoperte di chuoio traforato.</p>
<p>[103-105] Nè si maritavono o di sì pocha età, o con tanta dota che 'l padre havessi paura di poter maritarle. Et nientedimeno ne' tempi di Danthe, nel quale si duole delle doti grande, le maggior erono quattrocento insino in cinquecento fiorini, el quale numero al presente non è abastanza al calzolaio o al fabbro.</p>
<p>[106-108] <emph>Non havea case di famigle vote</emph>: perchè non erono dissensioni civili, per le quali l'una parte caccia l'altra, et le case reston vote; <emph>non era giunto anchora</emph> in Firenze <emph>Sardanapalo</emph>, <emph>i.</emph> non vi regnava anchora una extrema luxuria, la quale volessi intendere <emph>ciò che si puote in camera</emph>. <emph>Sardanapalo</emph>: fu el trigesimo, et anchora ultimo re degli Assirii, huomo deditissimo a ogni spetie d'effeminata voluptà; costui stava rinchiuso tra lle sue concubine, vestito et ornato chome femina, et chome femina lisciato; nè da alchuno si lasciava vedere. Questa sì delitiosa et otiosa vita dette speranza ad Arbace capitano de' Persi et de' Medi che militavono alla guardia del re, di poter torgli el regno; et conferinne con Balese, el quale anchora lui si trovava in tale militia capitano de' Babylonii. Et perchè era docto in astrologia volentieri fece la 'mpresa, perchè le stelle gli prometteano indubitata victoria: ma non sanza laboriosi affanni, et sanguinose battagle. Furono adunque due volte ropti dagli exerciti del re, ma finalmente l'assediorono. Il perchè disperando la sua salute, Sardanapalo ordinò grandissimo fuocho, et in quello sè et e più cari amici, et tucte le concubine, et le più pretiose chose arse. Fece l'epitaphio della sepultura in questa sententia: "solo quello è stato mio che io ho mangiato et beuto et consumato nello amore".</p>
<p>[109-111] <emph>Non era vincto anchora Monte Malo</emph>: chi va a Roma per la strada di Viterbo, non la vede insino che non arriva a Monte Malo vicino a essa; ma giunto in su questo monte vede tucti gli hedificii romani; et similmente chi viene a Firenze per la strada bolognese, non la vede se prima non arriva allo Uccellatoio, el qual monte è lontano da Firenze cinque migla, nella via che porta a Bologna. Ma arrivato quivi non solamente vede gli hedifitii della città, ma anchora quegli delle ville propinque alla città. Et perchè el poeta vuole riprendere el superfluo edificare che faceva el popolo fiorentino ne' suoi tempi, et lodar la parsimonia anticha, dice che l'<emph>Uccellatoio</emph>, donde si veggono gli edifitii fiorentini, <emph>non</emph> havea <emph>vinto anchora Monte Malo</emph>, onde si veggono e romani edifitii. Il che insomma significa che al tempo di Cacciaguida non era el luxo nello edificare che fu al tempo di Danthe. Et dipoi volendo pronosticare la ruina della republica aggiugne, che chome l'Uccellatoio nel salire, cioè nella prosperità fiorentina, vinse Monte Malo, perchè l'Uccellatoio può mostrare più edifitii fiorentini, che quello romani, chosì vincerà <emph>nel calo</emph>, cioè nella ruina; dall'Uccellatoio si vedrà maggiore ruina di Firenze che da Monte Malo di Roma. Molti in questo luogho voglono che l'auctore pronostichi la ruina della città di Firenze, che habbi a nascere per la superbia et ambitione, et per le factioni, et partialità de' guelfi et ghibelini.</p></div3>
<div3><head>vv.  112-126</head>
<lg><l>Bellincion Berti vid'io andar cinto</l>
<l>di chuoio et d'osso, et venir dallo specchio</l>
<l>la dona sua sanza 'l viso dipinto.</l></lg>
<lg><l>Et vidi quel de' Nerli et quel del Vecchio</l>
<l>esser contenti alla pelle scoperta,</l>
<l>et le sue donne al fuso et al pennecchio.</l></lg>
<lg><l>O fortunate, et ciaschuna era certa</l>
<l>della sua sepultura, et anchor nulla</l>
<l>era per Francia nel lecto deserta.</l></lg>
<lg><l>L'una vegghiava a studio della culla,</l>
<l>et consolando usava l'idioma</l>
<l>che pria le madri et li padri trastulla.</l></lg>
<lg><l>L'altra, trahendo alla roccha la chioma,</l>
<l>favoleggiava con la sua famigla</l>
<l>de' Troiani, di Fiesole et di Roma.</l>
</lg>
<p>[112-114] Fu certo in quegli tempi somma temperantia et parsimonia et sobrietà nel nostro popolo. Considerato che <emph>Bellincion Berti</emph> cavaliere riccho, et nato della nobile stirpe de' Ravignani, non portava altra cintura che <emph>di chuoio</emph> con la fibbia <emph>d'osso</emph>. Et <emph>la donna sua</emph> sanza lisci et colori. Le chase di questo cavalieri erono in Porta san Piero, ma per heredità di Gualdrada sua figluola che fu mogle del primo conte Guido, rimasono a' conti Guidi.</p>
<p>[115-117] <emph>quel del Vecchio</emph>: di questi diremo nel sequente capitolo; <emph>alla pelle scoperta</emph>: perchè portavono veste di pelli concie sanza pelo chome sono camoze et simili; <emph>et le donne al fuso et al pennecchio</emph>: quasi allo exercitio feminile.</p>
<p>[118-120] <emph>O fortunate</emph>: o felici donne; et è luogo tracto da Iuvenale: "prestabat castas humilis fortuna latinas Quondam nec vitiis contigi parva sinebat tecta labor somnique breves et vellere tusco vexate dureque manus, Et proximus urbi, Hanibal"; <emph>et ciaschuna era certa della sua sepultura</emph>: perchè non erono dissensioni civili per le quali temessino d'havere andare in exilio co' loro mariti; <emph>et anchora nulla era deserta nell'acto</emph>, <emph>i.</emph> abbandonata dal marito, <emph>per Francia</emph>: non era venuta anchora tanta cupidità dell'avere, che e Fiorentini mercatanti andassino in Francia nè nell'altre regioni per guadagnare.</p>
<p>[121-123] <emph>L'una vegghiava a studio della culla</emph>: <emph>i.</emph> al governo del piccol figlolino; <emph>et consolando</emph> esso figlolino <emph>usava lo idioma</emph>, <emph>i.</emph> el parlare col fanciullo consolandolo quando piangea, el quale idioma <emph>trastulla e padri et le madri da prima</emph>: imperochè el primo piacere che pigla el padre et la madre col fanciullo el quale anchora non sa parlare è questo.</p>
<p>[124-126] <emph>L'altra trahendo alla roccha</emph>: intenta al filare dicea favole, acciochè con quelle tenessi la famigla desta allo exercitio che si facea.</p></div3>
<div3><head>vv.  127-138</head>
<lg><l>Saria tenuto allhora tal maravigla</l>
<l>una Cianghella, un Lapo Salterello,</l>
<l>qual hor saria Cincinnato et Cornigla.</l></lg>
<lg><l>Ad chosì riposato, ad chosì bello</l>
<l>viver di cittadini, ad chosì fida</l>
<l>cittadinanza e 'n chosì dolce hostello,</l></lg>
<lg><l>Maria mi diè, chiamata in alte grida;</l>
<l>et nello anticho vostro baptisteo</l>
<l>insieme fui christiano et Cacciaguida.</l></lg>
<lg><l>Moronto fu mio padre, et Heliseo,</l>
<l>mia donna venne ad me di val di Pado,</l>
<l>et quinci el sopranome tuo si feo.</l>
</lg>
<p>[127-129] In tanta modestia et sobrietà, et in sì optimi chostumi, parea non minore maravigla vedere huomo o donna di captivi chostumi che paressi in questi tempi scellerati vedere alchuni buoni et d'excellenti virtù, chome fu Cincinato et Cornilia. <emph>Cianghella</emph>: secondo che riferisce un discepolo di Giovanni Boccaccio fu di quegli della Tosa, famigla molto nobile, et maritossi a Imola a Lito degl'Alidosi fratello di messere Alidoso, che insieme con Mainardo Pagani tolse Imola a' Bolognesi; fu femina molto lasciva et superba et iracunda et intollerabile, in forma che andando a predica, et non si rizzando alchuna per honorarla, ne scapiglò molte, et excitossi tanto el riso et el tumulto de' circunstanti, che la predicatione fu imperfecta. Facta vedova et anchora giovane tornò a Firenze, et vixe in lascivia et in turba d'amatori sanza alchuna honestà. <emph>Lapo Salterelli</emph>: fu iurisconsulto molto litigioso et molto maledico, et grandemente infenso al nostro poeta. <emph>Cincinnato</emph>: fu narrato disopra nel sexto capitolo di questa cantica. <emph>Cornigla</emph>: el nome proprio è Cornelia, ma necessitato dalla rima dixe <emph>Cornigla</emph>. Fu costei figluola di Scipione Affricano, et mogle di Tiberio Gracco; femina di somma honestà, d'animo virile et di tanto governo che essendo trovate due serpe in chasa, et riferendo gl'augurii a Tiberio che era necessario uccidere una, et uccisa la femina morrebbe Cornelia, et ucciso el maschio morrebbe lui, Tiberio huomo molto riputato nella città giudicando essere più damnosa alla sua famigla la morte di Cornelia che la sua, comandò che el maschio serpe fussi ucciso, et la femina fusse salvata. Fu molto eloquente, et dedita agli studii, et co' suoi precepti due suoi figluoli, Caio, et Tiberio, fece eloquentissimi oratori. Vixe molti anni vedova, et in tanta fama che molti principi et re la chiesono in mogle.</p>
<p>[130-135] Nacque adunque Cacciaguida al tempo di sì ben composta rep. Il che dice <emph>Maria</emph> vergine et madre di Christo <emph>chiamata</emph> in aiuto da mia madre ne' dolori del parto, chome è costume di tucte le christiane femine, <emph>mi diede</emph>, <emph>i.</emph> mi produxe in vita, et dettimi cittadino <emph>al viver de' cittadini</emph> fiorentini <emph>chosì riposato</emph> et tranquillo et pacifico et <emph>chosì bello</emph>, <emph>i.</emph> honesto et virtuoso, et <emph>a chosì fida Cittadinanza</emph> perchè era anchora sanza discordie et seditione civile, <emph>et a sì dolce hostello</emph>, <emph>i.</emph> patria. Hostello propriamente significa hosteria. Et perchè noi non habbiamo in questa vita città ferma, ma siamo in via, però chiamò la patria <emph>hostello</emph>; <emph>et nel vostro anticho baptisteo</emph>: nel tempio di san Giovanni, el quale fu hedificato da principio con la città, et dedicato a Marte; dipoi al tempo de' christiani dedicato a Iohanni baptista, <emph>i.</emph> baptezatore, et in esso fu facto el <emph>baptisteo</emph>, <emph>i.</emph> el fonte del baptesimo, nel quale baptezato, chostui a un tracto <emph>fu christiano</emph>, pel baptesimo, <emph>et Cacciaguida</emph>, perchè tal nome al baptesimo gli fu posto.</p>
<p>[136-138] E miei furono <emph>Morontho et Heliseo</emph>; ma della sua progenie dicemmo nella vita del poeta; <emph>mia donna venne ad me di val di Pado</emph>: dicono che la mogle sua fu degli Alighieri di Ferrara, et da llei questa famigla la qual prima si chiamava Helisei, fu nominata Alighieri.</p></div3>
<div3><head>vv.  139-148</head>
<lg><l>Poi seguitai lo 'mperador Currado;</l>
<l>et ei mi cinse della sua militia,</l>
<l>tanto per bene oprare gli venni a grado.</l></lg>
<lg><l>Drieto gl'andai incontro alla nequitia</l>
<l>di quella gente el chui populo usurpa,</l>
<l>per colpa de' pastori, nostra iustitia.</l></lg>
<lg><l>Quivi fu' io da quella gente turpa</l>
<l>disviluppato dal mondo fallace,</l>
<l>el cui amore molte anime deturpa;</l></lg>
<lg><l>Et venni dal martiro a questa pace".</l>
</lg>
<p>[139-141] Questo <emph>Currado</emph> appresso del quale se exercitò Cacciaguida, fu Currado primo negl'anni del Signore mille quindici. Il che quadra bene perchè el poeta scrive questo nell'anno millesimo trecentesimo. Et è verisimile che dal suo tritavo a questo tempo fussino corsi anni dugento octantacinque. Nè è contro all'arte che 'l poeta induca Cacciaguida che si lodi, perchè non è o per arroganza, o per alchuna spetie o di superbia o di vanagloria, e quali vitii non possono essere in quegli e quali sono già confermati in gratia, ma per narrare semplicemente el vero el quale è optimo exemplo a tucti gl'huomini, che non richusino morte per la difensione della christiana fede, intendendo che lui di subito dopo tal morte rimase sì purgato che senza alchuna dimora di purgatorio salì al cielo. Per la qual chosa stieno parati e nostri, et <emph>maxime</emph> in questi tempi habbino animo invicto et prompto a ogni grave pericolo contra agl'inmanissimi Turchi, e quali <emph>quod nunquam veriti sumus</emph> in questo hanno sono in Italia, poi che in sì brieve spatio si può acquistare el celeste et sancto regno.</p>
<p>[145-148] <emph>a questa pace</emph>: <emph>idest</emph> al sommo bene, el quale chome disopra dimostrammo è posto nella celestial pace. Ma del sommo bene, et di varie opinioni degli antichi, distesamente tractammo nel secondo libro delle nostre <emph>Disputationi</emph> et allegorie <emph>Camaldulesi</emph>. Nè richiede questo luogho che al presente ne tractiamo, perchè disidera più exquisita diligentia.
</p></div3></div2>
<div2><head>XVI</head>
<argument><p>CANTO XVI DELLA TERTIA CANTICA DI DANTHE</p></argument>
<div3><head>vv.  1-9</head>
<lg><l>O pocha nostra nobiltà di sangue,</l>
<l>se gloriar di te la gente fai</l>
<l>quaggiù dove l'affecto nostro langue,</l></lg>
<lg><l>Mirabil chosa non mi sarà mai,</l>
<l>che là dove appetito non si torcie,</l>
<l>dico nel cielo, io me ne gloriai.</l></lg>
<lg><l>Ben se' tu manto che tosto raccorce,</l>
<l>sì che se non s'appon di die in die,</l>
<l>el tempo va dintorno con le force.</l>
</lg>
<p>Sapientemente nel principio di questo decimo sexto capitolo, el poeta riprende quegli che piglono vanagloria nella antichità del sangue chome fussi grande nobilità; dipoi induce Cacciaguida a discrivere tucta l'origine della sua chasa. Et dopo tale descriptione narra lo stato che in quella età era nella nostra rep. Et alla fine nomina molte famigle fiorentine.</p>
<p>[1-6] <emph>O pocha nostra nobiltà di sangue</emph>: usa conveniente exclamatione el poeta dimostrando che la nobiltà che consiste nella antichità del sangue, invero è pocha. Ma nientedimeno non è maravigla se qui tra' mortali, dove el <emph>nostro affecto langue</emph>, et è infermo, <emph>i.</emph> dove le perturbationi et l'appetito per esser discordante alla ragione sono inferme et non recte, la gente se ne gloria, quando lui essendo in cielo, <emph>dove l'appetito non si torcie</emph>, perchè è diricto et non si parte dalla ragione, lui se ne gloriò. La vera nobilità è la virtù dell'animo. Ma la nobilità civile secondo Aristotele è antichità di sangue, et pare che vogli exprimere che gl'huomini <emph>etiam</emph> posti in somma speculatione, non possono non piglare vanagloria della antichità del sangue; <emph>O pocha</emph>: perchè rade volte interviene che una famigla si mantenga lungo tempo in nome sanza virtù, o possi acquistare honori o dignità et richeze sanza quella, però interviene che tale famigla è stimata nobile. Ma perchè invero la virtù sola è quella che fa l'huomo nobile, et spesso interviene che gl'huomini per torte et vitiose vie acquistano riccheze, et dignità, et signorie, seguita che non per questo si possono chiamare nobili, onde dixe <emph>pocha</emph>. Nientedimeno quando per virtù simili chose si fussino acquistate, è da sopportare se alchuno, benchè savio, si gloria di tale antichità.</p>
<p>[7-9] <emph>Ben se' tu manto</emph>: optima comperatione, imperò che lla gloria delle virtù del primo auctore benchè si distenda ne' discendenti sui, nientedimeno se quegli del continuo non la mantengono con proprie loro virtù, <emph>el tempo</emph> in processo la consuma, chome si consuma la veste a pocho a pocho, tosa con le forbici; chome verbigratia è ragionevole che di qualchuno degl'huomini stati già in gran fama, restino descendenti, ma perchè in tale successione non s'è mantenuta la virtù, non si conoscono. Et in brieve passa loro fama.</p></div3>
<div3><head>vv.  10-27</head>
<lg><l>Dapoi che Roma prima sofferie</l>
<l>in chi la sua famigla men persevra,</l>
<l>ricomincioro le parole mie;</l></lg>
<lg><l>Et Beatrice, ch'era um poco scevera,</l>
<l>ridendo apparve quella che tossio</l>
<l>al primo fallo scripto di Ginevra.</l></lg>
<lg><l>I' cominciai: "Vo' siete el padre mio;</l>
<l>voi mi date al parlar tanta baldeza;</l>
<l>vo' mi levate sì ch'io son più ch'io.</l></lg>
<lg><l>Per tanti rivi sempre d'allegreza</l>
<l>la mente mia, che di sè fa letitia</l>
<l>perchè può sostener che non si speza.</l></lg>
<lg><l>Ditemi adunque, cara mia primitia,</l>
<l>quai fur gl'antichi vostri et quai fur gl'anni</l>
<l>che si segnaro in vostra pueritia;</l></lg>
<lg><l>Ditemi dell'ovil di san Ioanni</l>
<l>quant'era allora, et quant'eron le genti</l>
<l>tra esse degnie di più alti scanni".</l>
</lg>
<p>Dopo la exclamation facta della nobiltà el poeta volge le parole a Cacciaguida per domandarlo più a pieno della famiglia sua et dell'altre nobile famiglie fiorentine.</p>
<p>[10-12] Et dice che le sue <emph>parole ricominciorono</emph>, <emph>i.</emph> lui colle sue parole ricominciò, <emph>dal voi</emph>, cioè che 'l principio del suo parlare fu "Voi sete el padre mio"; adunque cominciò a dirgli voi, che disopra gl'havea decto "tu", chome appare di sopra quando dixe "Ben supplico a te vivo topatio, Che questa gioia pretiosa ingemmi, Perchè mi faccia del tuo nome satio". Et perchè è scorrecto parlare che a un solo si dica <emph>voi</emph> chome se fussimo più d'uno, dice che el principio di dire <emph>voi</emph> a uno <emph>sofferse</emph> e patì Roma quando Cesare fu facto dictatore perpetuo, imperochè havendo incluso tucti gl'altri magistrati sotto la sua potestà, quando huomo gli parlava gli pareva parlare a più; et però non diceva ‘io priego te Cesare’ ma ‘priego voi Cesare’; et però dice el poeta dal <emph>voi</emph> che fu decto a uno, el quale <emph>voi Roma</emph> fu la <emph>prima</emph> che 'l sofferse usando tale adulationi a Cesare, et nel qual <emph>voi la sua famiglia</emph>, <emph>i.</emph> e ciptadini romani, <emph>men persevra</emph>, imperò da quel tempo in qua quasi tucte le nationi et popoli dicono voi a uno excepto che e Romani, che dicono tu a ogni huomo. Questa par che sia la sententia del poeta; et così expongono e comentatori, et inducono in testimonio questi versi del quinto libro di Lucano: "nanque omnes voces per quas iam tempore tanto Mentimur dominis hec primum repperit etas". Tornando adunque al texto cominciò a dire "Voi Cacciaguida".</p>
<p>[13-15] <emph>Et Beatrice</emph> benchè fussi alquanto <emph>scevra</emph>, <emph>i.</emph> separata, col ridere gli fè cenno che vedea et udiva et quasi lo confortava al dire. Sceverare è vocabolo deducto da secernere. Et pone qui l'auctore che Beatrice fussi separata da lloro, per dimostrar che questo colloquio non era di chose theologiche, ma nientedimeno non vietate dalla theologia, ma concesse perchè erono materia morale, la quale la theologia accepta et appruova; et pone similitudine che quel riso fu chosì cenno a llui, chome a Ginevra nel suo primo fallo el tossire quando venne al bacio pel mezo di Galeotto, et la compagna sua, la qual non veduta vide loro, tossì, a dimostrare che se ne fussi accorta, chome prolixamente è scripto nel favoloso et non molto elegante <emph>El libro della tavola ritonda</emph>.</p>
<p>[16-18] <emph>Voi siete el padre mio</emph>: imperochè non solo chi ci genera è nostro padre, ma ogni superiore dal quale siamo discesi; <emph>voi mi date al parlare tanta baldeza</emph>: perchè essendo di vostro seme piglo tanta sicurtà; <emph>ch'io son più ch'io</emph>: perchè mi date più forza che l'humana;</p>
<p>[19-21] et viene in me l'<emph>allegreza</emph> da voi <emph>per tanti rivi</emph>, cioè da tante parti, <emph>che la mia mente fa letitia di sè</emph> perchè è chome fonte d'allegreza. Et poichè essa fa letitia di sè, però può resistere <emph>che non si speza</emph>.</p>
<p>[22-24] <emph>Ditemi adunque</emph>: tre chose domanda di sapere, chi furono e suoi antichi; in che tempo nacque; et quanta era allhora Firenze; et quale erono le più degne famigle;</p>
<p>[25-27] et chiama Firenze <emph>ovile di sancto Iohanni</emph>, imperochè essendo san Ioanni pastor del popol fiorentino, Firenze è el suo ovile.</p></div3>
<div3><head>vv.  28-45</head>
<lg><l>Chome s'aviva per soffiar de' venti</l>
<l>carbone in fiamma, chosì vid'io quella</l>
<l>luce risplendere a' miei blandimenti.</l></lg>
<lg><l>Et chome agl'occhi miei si fè più bella,</l>
<l>chosì con voce più dolcie et soave,</l>
<l>ma non con questa moderna favella,</l></lg>
<lg><l>Dixemi: "Da quel dì che fu decto ‘Ave’</l>
<l>al parto in che mia madre, ch'è hor sancta,</l>
<l>s'alleviò di me ond'era grave,</l></lg>
<lg><l>Al sol leon cinquecento cinquanta</l>
<l>et trenta fiate venne questo foco</l>
<l>a rinfiammarsi sotto la sua pianta.</l></lg>
<lg><l>Gl'antichi miei et io nacqui nel loco</l>
<l>ove si truova pria l'ultimo sexto</l>
<l>da quel che corre 'l vostro annual giocho.</l></lg>
<lg><l>Basti de' mie maggiori hor dirne questo;</l>
<l>chi essi fosser et onde venner quivi</l>
<l>più è tacere che ragionare honesto.</l>
</lg>
<p>[28-39] Diventò più splendente, et con voce più soave rispose Cacciaguida, che dal dì della incarnatione di Christo insino al parto, Marte, nel quale pianeto e' ssi trovavono, era tornato nel leone, ove era quando nacque Danthe, cinquecento octanta volte; el leone è el domicilio del sole et entravi el sole a dì quattordici di luglo. Et perchè Marte non torna in alchun segno prima che in dua anni, seguita che erono mille cento sexanta anni. Dimostra tre chose, gl'anni di Christo ne' quali nacque, et in che segno era Marte, et che la madre è salva.</p>
<p>[40-42] Et seguita dicendo che lui nacque <emph>nel loco dove</emph> quegli che <emph>corron l'anual giogo</emph>, che è el palio di san Giovanni, truovono <emph>l'ultimo sexto</emph>. Et perchè quegli che corrono, vengono dalla parte occidentale della città inverso oriente, l'ultimo sexto che truovono è quello di Porta san Piero, el quale è dal levante. Questo sexto cominciava da Porta san Piero che era dove è al presente el canto de' Pazi, et veniva in Mercato vecchio, et congiugnevasi col sexto di san Branchatio che è da ponente, et col sexto di Duomo o vero di san Lorenzo che è da tramontana, et da Mercato vecchio ad Arno inverso mezo dì, restono due sexti, san Piero Scheraggio da levante, et Porta sancta Maria da ponente, et l'ultimo sexto era Oltrarno. Adunque essendo nati gl'antichi di Cacciaguida in quel luogho di Firenze dove chi corre el palio di san Giovanni truova prima l'ultimo sexto di quegli pe' quali esso corre, intenderemo in Mercato vecchio et ne' confini del sexto di Porta san Piero.</p>
<p>[43-45] <emph>Basta de' miei</emph> parenti: o non sapea el poeta nostro più anticha origine de' suoi che da Cacciaguida in qua, o sapea che era ignobile et vile, et però induce che lui dica che questo basti.</p></div3>
<div3><head>vv.  46-57</head>
<lg><l>Tucti color ch'a quel tempo erono ivi</l>
<l>a portare arme tra Mart'e 'l Baptista,</l>
<l>erono el quinto di que' che son vivi.</l></lg>
<lg><l>Ma la cittadinanza, ch'è hor mixta</l>
<l>di Campi, di Certaldo et di Fighine,</l>
<l>pura vediesi nell'ultimo artista.</l></lg>
<lg><l>O quanto fora meglo esser vicine</l>
<l>quelle gente ch'io dico, et al Galluzo</l>
<l>et a Trespiano haver vostro confine,</l></lg>
<lg><l>C'havergli dentro a sostener lo puzo</l>
<l>del villan di Gulion, di quel da Signa,</l>
<l>che già per barattare ha l'occhio aguzo!</l>
</lg>
<p>[46-48] Seguita nella narratione et dimostra che gl'huomini che facea Firenze <emph>da portare arme</emph> erono la quinta parte ne' tempi che Firenze <emph>tra Marte et el Baptista</emph>, cioè havea cominciato a lasciare la fede pagana, nella quale havevono el tempio di Marte, et piglare la christiana, nella quale decto tempio consecrorono a sancto Ioanni baptista, di quegli che erono al tempo del poeta.</p>
<p>[49-51] Dipoi si duole che da <emph>Campi</emph>, castello presso a Prato, da <emph>Fighino</emph>, castello in Valdarno di sopra, et da <emph>Certaldo</emph>, castello di Valdelsa, sono venuti villani et diventati cittadini, sichè la cittadinanza la quale prima era <emph>pura</emph> insino <emph>all'ultimo artista</emph>, perchè tucti erono fiorentini insino all'ultimo artefice, è hora mescolata.</p>
<p>[52-54] Il che è stato tanta pernitie alla città, che sarebbe meglo che le già decte terre non fussino facte contado di Firenze, perchè questo è cagione che si sieno potuti far cittadini. Ma più tosto el contado non si distendessi più oltre che 'l <emph>Galluzo</emph> et <emph>Trespiano</emph>.</p>
<p>[55-57] Il che se fussi non sarebbon diventati cittadini el <emph>villan d'Aguglone</emph>, che era messer Baldo d'Aguglione, et <emph>da Signa</emph>, che fu messer Bonifatio da Signa, e quali faceano molte baratterie, et vendendo le gratie et e benifitii, et però dice <emph>che già per barattare ha l'occhio aguzo</emph>, <emph>i.</emph> per fare baratteria.</p></div3>
<div3><head>vv.  58-72</head>
<lg><l>Se la gente che 'l mondo più traligna</l>
<l>non fussi stata a Cesare noverca,</l>
<l>ma chome madre al suo figluol benigna,</l></lg>
<lg><l>Tal fact'è fiorentino et cambia et merca</l>
<l>che si sarebbe volto a Semifonti,</l>
<l>là dove andava l'avolo alla cerca.</l></lg>
<lg><l>Sariesi Monte Murlo anchor de' Conti,</l>
<l>sariensi e Cerchi del pivier d'Achone,</l>
<l>et forse in Valdigrieve e Buondalmonti.</l></lg>
<lg><l>Sempre la confusion delle persone</l>
<l>principio fu del mal delle cittade,</l>
<l>chome del vostro el cibo che s'appone.</l></lg>
<lg><l>Et ciecho toro più avaccio cade,</l>
<l>che ciecho agnello; et molte volte tagla</l>
<l>più et meglo una che le cinque spade.</l>
</lg>
<p>Duolsi che la grandissima discordia, che fu tra lla chiesa et lo 'mperadore, donde per Italia nacquono sette di guelfi et ghibellini, fu cagione che votandosi le città per lo exilio de' cacciati, quelle si riempiessino di contadini. Et tale mixtura d'huomini parte antichati, parte nuovi, perchè sono di diverse volontà et chostumi, generano turbatione nella città chome nello stomacho la varietà de' cibi.</p>
<p>[58-60] <emph>Se la gente del mondo più traligna</emph>, <emph>i.</emph> se la chiesa apostolica, la quale è più tralignata et degenerata da' primi auctori, <emph>non fussi stata noverca</emph>, <emph>i.</emph> matrigna, <emph>a Cesare</emph>, <emph>i.</emph> allo 'mperadore; la sententia è: se la chiesa, el chui capo è el papa, la qual chiesa debbe esser piatosa madre a tucti, non fussi diventata di madre matrigna, cioè iniqua et crudele chome sono le matrigne inverso e figlastri a Cesare, <emph>i.</emph> allo 'mperadore, ma fussi stata benigna chome madre, non sarebbono nate le discordie fra la chiesa et lo 'mperio; et se quelle non fussino nate non nascevon le septe nelle rep., et <emph>maxime</emph> nella nostra,</p>
<p>[61-63] la qual votandosi per lo exilio di molti ha facto cittadino et mercatante tale <emph>che si sarebbe volto a Semifonte</emph>, el qual castello expugnato con gran faticha da' Fiorentini fu disfacto nel .M.cc.ii.</p>
<p>[64-66] <emph>Sariesi Monte Murlo</emph>: el quale castello non è lontan da Prato, et fu de' conti Guidi; questa sarebbe anchora de' conti perchè lo 'mperadore harebbe vietato le ingiurie tra' Fiorentini et e conti, et ognuno sarebbe stato a' suoi termini. Et e <emph>Cerchi</emph>, de' quali dicemmo nello 'nferno, se non fussino state guerre si sarebbono stati nel <emph>pivieri d'Acone</emph>, el quale è sopra el Ponte a Sieve. E <emph>Buondelmonti</emph> furono gentili huomini in Valdigrieve, et possedevono Monte Buoni et altre castella le quali dopo lunga obsidione dectono quelle a' Fiorentini con pacti che loro fussino cittadini fiorentini.</p>
<p>[67-69] <emph>Sempre la confusione</emph>: dimostra che mescolare in una rep. diversi huomini perchè sono di diverse nature, et chostumi, generano confusione chome diversi cibi nello stomacho.</p>
<p>[70-72] Perchè potrebbe dire alchuno che per tale conmixtione el populo fiorentino fussi diventato più robusto, risponde che questo era cagione della sua ruina, et dimostralo per la comperatione del toro et dell'agnello. Imperò che 'l toro pel suo furore non sa fermarsi, et gyrandosi cade. Ma lo agnello, el quale è pacifico et mansueto, si giace, et però non cade. Chosì le grandi città per la loro grande potentia insuperbiscono, et per la grande superbia tribulano l'altre onde spesso rovinano. Ma le piccole perchè non combattono l'altre duron più, et il simile intendi delle spade.</p></div3>
<div3><head>vv.  73-84</head>
<lg><l>Se tu riguardi Luni et Urbisagla</l>
<l>chome sono ite, et chome se ne vanno</l>
<l>dirieto a sè Chiusi et Sinigagla,</l></lg>
<lg><l>Udir chome le schiatte si disfanno</l>
<l>non ti parrà nuova chosa nè forte,</l>
<l>poscia che lle cittadi termine hanno.</l></lg>
<lg><l>Le vostre chose tucte hanno la morte</l>
<l>chome che voi, ma celasi in alchuna</l>
<l>che dura molto, et le vite son corte.</l></lg>
<lg><l>Et chome el volgier del ciel della luna</l>
<l>cuopre et discuopre e liti sanza posa,</l>
<l>[lacuna: vv. 84-87]</l>
</lg>
<p>Perchè el poeta havea dimandato quale erono le famigle nobile ne' suoi tempi, et Cacciaguida havea a narrare di molte che al tempo di Danthe erono quasi mancate, però dimostra che non sia da maraviglarsi se le famigle manchono col tempo, conciosia che le città anchora manchino;</p>
<p>[73-75] et pruova questo per <emph>Luni</emph>, città nella fine di Toscana al lato alla foce della Magra; <emph>Urbisagla</emph>: questa città fu nella marca d'Anchona non lontana da Macerata; <emph>Chiusi</emph>: città tra Siena et Perugia, dove già regnò el re Porsena, nobilitata per l'admirabile labirynto el quale discrive Plinio nel libro della <emph>Historia naturale</emph>; <emph>Sinigagla</emph>: è questa tra Anchona et Fano nel lito del mare Adriatico, la quale a' nostri tempi Sigismondo Malatesta tentò restaurare, ma la guerra che gli fece Pio sommo pontefice interroppe l'opera.</p>
<p>[79-81] <emph>Le vostre chose</emph>, cioè le chose de' mortali, <emph>tutte hanno la morte</emph>: perchè son tucte nate et composte de' quattro elementi, et ogni cosa nata muore se viene pel mezo delle seconde cause, et ogni cosa composta si dissolve; ma perchè alchune durono assai tempo chome sono certe città, paiono a molti inmortali, perchè la vita d'uno huomo è sì brieve che non può vedere la fine di quelle.</p>
<p>[82-84] Adunque tornando a proposito chome veggiamo el mare in molti luoghi coprire et scoprire e liti secondo el moto della luna, <emph>chosì fa la fortuna di Firenze</emph>, perchè in questa rep. non sta lo stato fermo in quegli medesimi, ma la fortuna lo pigne hora a questa famigla, hora lo ritira ad sè et mandalo ad uno altro. Ma perchè tocca el moto della luna è non inutile a sapere che benchè ogni pianeta induca e suoi effecti nelle chose inferiori, nientedimeno el sole et la luna più efficacemente gl'inducono per tre cagioni. Delle quali la prima è la quantità del lume el quale è maggiore in questi che negl'altri. La seconda è el luogho dove son posti. Imperochè 'l sole è nel mezo de' pianeti, chome el chuore nel mezo dell'animale, et somministra le forze da ogni parte. La luna perchè è più vicina alle chose inferiori, et per questo più è simile alla natura di quelle, influisce più efficacemente. Questa regge l'humidità de' corpi. Il perchè nutrisce e metalli et le piante, et le membra degl'animali. La tertia è che la luna, perchè è contraria alla terra et all'acqua, muove tucte le chose nelle quali la terra et l'acqua predomina. Ma è da notare che e mari sono di diversi moti. Imperò che alchuni non rigonfiono mai, chome è el mare Pisano, et Genovese. Alchuni rigonfiano dalla nuova luna, insino alla quintadecima, et nel resto scemano. Alchuni ogni giorno due volte crescono et due scemano, chome è el golfo di Persia, el mare Indo et di tucte l'isole che sono tra questi, et quello che è tra Constantinopoli et Vinegia, et tra l'Inghilterra et la Fiandra et la Germania. Crescono adunque quando la luna sale dal levante insino al mezo del cielo, et ritorna insino che da mezo cielo scende a ponente, et da ponente di nuovo ricresce insino che arriva alla metà del cielo disotto, et di nuovo scema insino che arriva al nostro oriente; et è ciaschuno di questi intervalli hore sei. La cagione di questi moti sono due circuli e quali fanno quattro archi. Imperochè el circulo dell'orizonte fa el primo archo in oriente et el secondo in occidente. Et el circulo meridiano fa el primo archo in mezo del cielo, el quale è el nostro cinith, et el secondo nella parte opposita sotto terra. Adunque quando la luna toccha gl'archi dello orizonte, fa muovere el mare al crescere, quando gl'archi del meridiano lo fa scemare. Habbiam decto della luna. Hora perchè el peta fa mentione et del primo circuito di Firenze, et anchora di molte famigle antiche, non sarà inutile nè anchora sanza grazia all'auditore riferire, ma con brieve parole, gl'antichi termini chosì del primo chome del secondo cerchio et similmente l'antiche famigle. Et benchè la cosa sia molto vetusta, nientedimeno anchora ne restono tante vestigie che a chi con gran diligentia ricercha non è molto difficile trovare el vero, et noi a questa parte facile aconsentiamo a Perdano Malispini scriptore di cronaca, huomo se non docto et eloquente, almancho molto fedele et diligente, et el quale in tucte le chose s'ingegna indurre testimonio. Chostui fu nell'anno millesimo ducentesimo della nostra salute. Furono adunque le prime mura dove anchora restono le reliquie di Capaccio, quasi "caput aquarum", perchè quivi cadevono l'acque degl'acquedocti, et di quivi venivono dove fu poi Vacchereccia insino alle chase degl'Ormanni hoggi decti Foraboschi. Et indi inverso san Martino cignendo le chase degl'Uberti et degli Ormanni, et da sancto Martino insino dove è la torre di sancta Reparata, et indi passando presso al luogho dove poi fu la loggia degl'Adimari arrivava alla taverna del Frascato, et poi torcea inverso el canto de' Ferravecchi cignendo parte dello spatio dove poi furono gl'Arrigucci et sancta Maria in Campitolio, et da quel canto dove è sancto Piero Buonconsiglo, tornava a Capaccio per la piaza di sancto Miniato tra lle torre. Dentro a questa città erono sexantadua torre habitate da gentili huomini, e quali secondo che molti affermono in gran parte furono Romani. Una porta era in Capaccio, una dagl'Ormanni, la terza era a sancto Martino, la quarta a' Ferravecchi. Queste erono quattro porte principali. <emph>Preterea</emph> quattro posterle. E Malespini habitavono alla piaza di sancta Cicilia allhora decta de' Malispini. Nè disputerò in questo luogho se Firenza quale habbiamo decto fu disfacta da Totile o no, perchè tale inquisitione lascierò a chi più accuratamente ha ricercato le croniche di quegli tempi. Ma bene affermo che da Carlo magno fu lungo tempo dipoi Firenze o rehedificata o restaurata maggior che prima se prima fu distructa, o se non era stata distructa fu ampliata col secondo cerchio. Credo invero per molte congietture et per diverse cronache che io ho lecto, non che Firenze fussi disfacta da Totile, ma per assidue guerre et de' Fiesolani, et di varie barbere nationi fussi in gran parte desolata, perchè e cittadini più potenti erono ridocti nelle circunstanti castella et forteze dove vivevono più sicuri. Ma venendo poi nell'anno octocentesimo secondo, Carlo magno da Roma per tornare in Francia già electo imperadore, si fermò a Firenze et ampliolla. Et riduxe e nobili di quella dentro alle mura, e quali prima erono sparsi in diversi luoghi. Et l'ambito delle mura cominciando dalla parte orientale, fu poi dove erono le case di messere Bellincion Berti Ravignani, et ivi era Porta san Piero, et un borgo insino a san Pier Maggiore. Dipoi seguivono le mura inverso san Giovanni et al vescovado, et ivi era la seconda porta decta Porta di Duomo, et da quella uscendo si trovava borgo san Lorenzo; procedeano dipoi le mura insino a sancta Maria Maggiore et insino a sancto Pancratio, ove era la tertia porta denominata dal sancto benchè quello restassi fuori delle mura. Dipoi andando verso Arno lasciando similmente sancta Trinita di fuori et non lontano da quel tempio fu una posterla decta Porta Rossa, dalla quale la via anchora hoggi è denominata. La quarta fu Porta sancta Maria. Ma torno nel primo cerchio, nel qual tra lle prime famigle truovo Alberighi, Philippi et Infangati; tre famigle, ma tucte hebbono origine da un Sexto huomo in quegli tempi molto riputato. Et da Arriguccio sono gl'Arrigucci padroni et difensori del vescovado di Fiesole, perchè indi vennono. Durorono assidue inimicitie tra Fiorentini et Fiesolani circa anni cinquecento, finalmente e Fiorentini di furto entrorono in Fiesole, et presonla, et disfecionla tucta excepto el vescovado. Et tucte le nobili famigle conduxono a Firenze, tra lle quali furono e Pazi et e Canigiani, onde et l'una famigla et l'altra hanno la luna. <emph>Preterea</emph> acchumunorono la 'nsegna delle rep. Era l'arme de' Fiorentini lo schudo rosso, et el giglo allhora biancho; et l'arme di Fiesole era lo schudo biancho et la luna azurra. Adunque feciono uno scudo diviso per lo lungho biancho et rosso, et questa restò insegna del populo fiorentino facto di due populi, et chosì era lo stendardo che si portava in militia, et chiamavasi carroccio, el quale hoggi si vede pendere dalla sommità del nostro baptisteo. El primo magistrato erono due consoli e quali con un senato di cento huomini administravono la rep. Hebbe Firenze nel secondo cerchio cento cinquanta torri, alte più che braccia cento. Furono facti cavalieri da Carlo magno: Currado, et Octo, Figiovanni, Anselmo Fighineldi, Arnaldo Fifanti, Schiatta Uberti, Moscardo Lamberti, Ormanno Ormanni, Tano dell'Archa. Erono adunque nobilissime queste septe famigle. <emph>Preterea</emph> fece anchora cavalieri di queste altre famigle che furono Galigai, Alepri, Della Pressa, De' Buonaguisi. Ma queste ultime tre nacquon de' Galigai, onde sono e Giugni; gl'Uberti erono dove è hoggi la piaza de' Priori. Gl'Ormanni overo Foraboschi presso a sancta Cicilia, et appresso a llor e Malespini, et dall'altra parte verso Orto san Michele e Thebalducci, et dipoi e Compiobbesi; et inverso Calimala Chiaramontesi, Guadagnuoli, Malpigli, et Romaldegli. Dipoi vennono e Cavalcanti. Eronvi gl'Ebati et e Macci, erono vicini al Garbo inverso sancto Martino, Galigai et Giugni et Buonaguisi, et quegli della Pressa, et gl'Alepri tucti nati de' Galigai. Dipoi alla fine del Garbo furono e Sacchetti. Et per la via hoggi decta Anguillaia gli Schelmi, et nell'altra via e Greci da' quali poi dinominata; ma questi erono prima in Terma. E Magalotti furono non lontani da' Sacchetti; erano inverso Arno e Belculacci et quegli Dell'Asino. Drieto agl'Ormanni si posono e Manieri et quegli Della Pera. E quali Perdano afferma che erono spenti a suo tempo. Inverso sancto Romeo si posono Guidalotti Bagnesi quegli del Migliaccio et quegli da Cuona, consorti di quegli da Volognano et da Castiglonchio. Gl'Infangati o vero Mangiatroi erono tra Mercato nuovo et sancta Cicilia. In Vacchereccia si posono e Baroncegli, venuti da Baroncello; et ridocti a pocho numero feciono Casaccia, <emph>i.</emph> s'aggiunsono huomini plebei. Inverso Porta sancta Maria furono e Fifanti, et Galli, et Cappiardi, et Philippi. Dipoi vennono Scolari et Buondelmonti e quali furono d'un sangue, et furono signori di Montebuoni et quivi coglevono el passaggio. Questi erono nella via che va in Terma insino in Borgo sancto Appostolo. In Terma erono Giudi et Importuni. Et in sul canto di Porta sancta Maria erono Gualterotti. A sancta Trinnita erono Palermini et Scali, et più inverso sancta Maria Maggiore e Barucci. Ma tucte tre queste famigle erono d'un sangue. Poi vennono in sancto Appostolo gl'Altoviti, l'origine de' quali Bernardo di Pagholo Altoviti, huomo di molta industria et naturale eloquentia, m'ha riferito essere da Thebalduolo longobardo, el qual militò sobto Albuino re de' Longobardi. Et dopo la morte del re pose suo domicilio al Poggio imperiale. Di lui sono discesi Altoviti, Corbizi, et Squarcialupi. Gl'Altoviti si distesono pel Valdarno et quasi di tucto furono possessori. Dipoi furono chiamate dal popol fiorentino, <emph>etiam</emph> donate dal lato della civilità, dodici famigle tra lle quali furono Medici, e quali molte volte hanno havuto la somma del governo della fiorentina rep., et Altoviti et Ricci et Albizi, et Guasconi et Strozi; ma Medici, Ruscellai, Altoviti congiurorono contro al duca d'Athene, et alla porta del palazo uccisono alchuni suoi baroni et el primo segretario. Vennono e Bonciani discesi da un Guido francioso barone di Carlo magno; et nella partita di Carlo rimase in Firenze; et ho manifesto argomento della antichità di questa casa, perchè Neri di Guido Bonciani huomo bene docto et d'optimi costumi m'ha mostro matrimonio contracto in quella famigla sanza dispensa del pontefice tra Lottiera et Bartolo ambe due de' Bonciani, insino nell'anno di Christo .M.ccclxviiii. In Porta Rossa furono e Cosi consorti degl'Adimari, e quali edificorono sancta Maria Nipotechosa al canto del Giglio. Appresso a' Barucci erano e conti di Gangalandi dinominati chosì da huomo chiamato Conte el quale fu principio di tal famigla, et non perchè fussino conti. Appresso a questi furono Ciuffagni. Appresso a sancta Trinita erono e Soldanieri. Intorno a sancto Miniato tra lle torri furono Pigli, et Erri, nati d'un sangue. Tra Ferravecchi sono Manfredi Vecchiecti Migloregli Ughi, dalla quale famigla prese nome Montughi. Appresso a' Vecchietti erono e Benvenuti. Al fine della via si posono Tornaquinci, e quali dipoi son divisi in Tornabuoni, Giachinotti, et Popoleschi. Intorno a sancto Piero Buon consiglo erono Cipriani, Toschi, et Amieri. Intorno a sancta Maria in Capitolio, Alfieri, Arrigucci, Corbizi, Brunelleschi, del Becchuto, Agli, et inverso Mercato vecchio e Galluzi. Et in Mercato vecchio erono e Nerli. Ma le case loro dipoi furono occupate dagl'Almieri. Allo 'ncontro de' Nerli furono quegli Della Tosa della stirpe de' Visdomini; gl'Ubaldini eron tra sancto Thommaso e 'l vescovado; et presso alla chiesa di san Thomaso erono gl'Agolanti. Dipoi habitorono e Minerbetti al dirimpetto a san Miniato tra lle torri dove è al presente el presto del Borghese. Et lungo tempo hebbono private inimicitie con gl'Almieri famigla ghibellina; et quando furono cacciati e guelfi, gl'Almieri arsono loro le chase. Dipoi tornati e guelfi col favore de' reali di Francia et de' Lucchesi, la parte guelfa restaurò loro le rovinate chase, et nelle mura di quelle nella parte extrinseca a perpetua memoria dipinsono l'arme della parte et di Francia, et de' Minerbetti, le quali anchora al presente vi restano. Tomaso d'Andrea Minerbetti huomo ornato di lettre et molto officioso già me ne mostrò scripture. In Porta di duomo erono Figiovanni, Firidolfi, Fighineldi, Cattani, da Barberino di Mugello, et Ferrantini. E Bisdomini sono verso sancto Benedecto et Porta san Piero. <emph>Preterea</emph> Thebaldini, Donati, Ravignani, Alberighi. Et da sancta Maria e Giuochi et gli Stoldi. Et inverso san Martino e Bonitii, et e Razzanti venuti da Fiesole. Non lontani sono Adimari et Helisei, della quale famigla fu el nostro poeta, et e Malfecti, et in Mercato vecchio e Caponsacchi antichi fiesolani. Et da sancto Andrea Catillini similmente fiesolani. E Lamberti erono a sancta Maria sopra Porto, e Thebaldi habitorono Chiasso di Ferro decti dalla Vitella. In Mercato nuovo Giandonati et Bostichi, et quegli dalla Zannella. <emph>Item</emph> Uccellini consorti di Donati, et quegli dell'Arca, et e Pesci. E Girolami erono in Porta sancta Maria, et di loro famigla è sancto Zanobi vescovo di Firenze; vicini a questi erono Amidei, Gherardini et teneansi consorti. Et dipoi e Pulci, et inverso la Badia Ardinghi, et Ubriachi, et in Porta Rossa quegli del Forese et e Monaldi. E Pazzi di Firenze furono vicini a sancta Maria in Campo. Habitorono dipoi e Medici presso a Mercato vecchio.</p></div3>
<div3><head>vv.  88-135</head>
<lg><l>Io vidi gl'Ughi et vidi e Catellini</l>
<l>Philippi Greci Ormanni et Alberighi,</l>
<l>già nel calare, illustri cittadini.</l></lg>
<lg><l>Et vidi chosì grandi chome antichi,</l>
<l>con que' della Sannella, que' dell'Arca,</l>
<l>et Soldanieri Ardinghi et Bustichi.</l></lg>
<lg><l>Sopra la porta ch'al presente è carca</l>
<l>di nuova fellonia di tanto peso</l>
<l>che tosto fia iactura della barca</l></lg>
<lg><l>Erano e Ravignani, ond'è disceso</l>
<l>el conte Guido et qualunque del nome</l>
<l>dell'alto Bellincione ha poscia preso.</l></lg>
<lg><l>Que' dalla Prescia sapean già chome</l>
<l>reggier si vuole, et havea Galigaio</l>
<l>dorata in chasa sua già l'elsa e 'l pome.</l></lg>
<lg><l>Grande era già la colonna del Vaio,</l>
<l>Sacchetti Giuochi Fifanti et Barucci</l>
<l>et Galli et quei ch'arroson per lo staio.</l></lg>
<lg><l>Lo ceppo di che nacquoro e Calfucci</l>
<l>già eron grandi, et già erono tracti</l>
<l>alle curule Sitii et Arrigucci.</l></lg>
<lg><l>O quali io vidi que' che son disfacti</l>
<l>per lor superbia, et le palle dell'oro</l>
<l>fiorien Firenze in tucti e suoi gran facti.</l></lg>
<lg><l>Chosì facien li padri di coloro</l>
<l>che, sempre che la chiesa vostra vaca,</l>
<l>si fanno grassi stando a consistoro.</l></lg>
<lg><l>La tracotata schiatta che s'indraca</l>
<l>drieto a chi fugge et a chi mostra 'l dente</l>
<l>o ver la borsa, chome agnel si placa,</l></lg>
<lg><l>Già venia su, ma di piccola gente,</l>
<l>sì che non piacque a Ubertin Donato</l>
<l>che poi el suocer lo fè lor parente.</l></lg>
<lg><l>Già era Caponsaccho nel mercato</l>
<l>disceso giù di Fiesole, et già era</l>
<l>buon cittadino Giuda et Infangato.</l></lg>
<lg><l>Io dirò chosa incredibile et vera:</l>
<l>nel piccol cerchio s'entrava per porta</l>
<l>che si nomava da que' della Pera.</l></lg>
<lg><l>Ciaschun che della bella insegna porta</l>
<l>del gran baron el chui segn'e 'l chui pregio</l>
<l>la festa di Thomaso riconforta,</l></lg>
<lg><l>Da esso hebbe militia et privilegio,</l>
<l>advegna che col popol si raguni</l>
<l>hoggi cholui che la fascia col fregio.</l></lg>
<lg><l>Già eron Gualterotti et Importuni,</l>
<l>et ancho saria Borgo più quieto</l>
<l>se di nuovi vicin fusser digiuni.</l>
</lg>
<p>[88-90] <emph>Greci</emph>: questi nella loro declinatione se n'andorono a Bologna et spenti a Firenze vixono quivi.</p>
<p>[106-108] <emph>Lo ceppo di che nacquero e Calfucci</emph>: questi furono e Donati, de' quali discese un'altra famigla chiamata Calfucci.</p>
<p>[103-105] <emph>colonna del Vaio</emph>: questi sono e Pilli, la chui arme è uno scudo rosso entrovi una colonna di vaio; <emph>arroson per lo staio</emph>: questi furono de' Chiaramontesi, de' quali uno essendo preposto alle publiche biade et <emph>maxime</emph> al grano, levò una doga allo staio et fecelo minore, onde scoperta la fraude fu punito di pena capitale, et fu dipoi rifacto lo staio di ferro acciochè non si potessi più defraudare.</p>
<p>[106-108] <emph>Lo ceppo</emph>: intende e Donati de' quali discese e Calfucci; <emph>alle curule</emph>: <emph>i.</emph> a' primi et a' più degni magistrati, et è tracto dalla consuetudine de' Romani, appresso de' quali consoli dectatori et pretori et edili sedevano in sella curule, <emph>i.</emph> in sedia posta sopra una carretta.</p>
<p>[109-111] <emph>Quegli che sono disfacti</emph>: intende degli Abati, huomini certo savi et riputati nel governo, ma troppo superbi per quel che di loro si legge.</p>
<p>[112-114] <emph>Chosì facien li padri di coloro</emph>: questi primi sono e Visdomini, Tosinghi et Cortigiani, e quali tucti sono consorti et discesi da un medesimo sangue et principio. Sono padroni et fondatori del veschovado allhora, et dipoi arcivescovado, di Firenze; et però ogni volta che vaca sono iconomi et dispensatori, et quivi si ragunano a custodia del luogo et mangionvi et dormonvi insino a tanto che 'l nuovo vescovo entri in possessione.</p>
<p>[115-117] <emph>La tracotata</emph>: <emph>i.</emph> discordia nell'appetito; "quotus" in latino significa el quanto in ordine, adunque tracontato è colui che passa l'ordine nel quale debba contenersi; questi son Cavicciuli et Adimari, e quali el poeta danna chome crudeli ma vili et avari. Adunque <emph>s'indraca</emph> chome draco, perseguita <emph>chi fugge</emph>, ma <emph>chi gli mostra el dente</emph>, a chi fa resistenza, <emph>o ver la borsa</emph>, quasi dica che per denari dimette ogni ingiuria; il che non da magnanimità ma da avaritia procede. Era irato a questa famigla el poeta, perchè Boccaccio Adimari occupò e suoi beni poi che fu mandato in exilio et sempre gli fu adversario acerrimo che non fussi revocato in patria; <emph>ma di piccola gente</emph>: fu el principio di questo famigla vilissima in forma che havendo messer Bellincione maritato una figluola Ubertino Donati, fu molto molesto dipoi a Ubertino che messer Bellincion dessi l'altra figluola a uno degl'Adimari et facessilo suo cognato.</p>
<p>[121-123] <emph>Caponsaccho</emph>: fu fiesolano et venne ad habitare in Firenze nel sexto di Porta san Piero in Mercato vecchio, et fu principio della famigla de' Caponsacchi; questi et e Guidi, gl'Infangati furono cacciati per ghibellini.</p>
<p>[124-126] <emph>Io dirò chosa vera ma</emph> è <emph>incredibile</emph> a chi vede al presente Firenze ampliata; <emph>in piccol cerchio</emph>, <emph>i.</emph> in Firenze quando era di piccol cerchio, <emph>s'entrava per porta</emph> chiamata Porta Peruza. Questi della Pera secondo Perdano Malespini sono spenti.</p>
<p>[127-129] <emph>Ciaschun che della bella insegna porta</emph>: fu vicario in Toschana per Othone imperadore el conte Ugo da Luzimborgo, huomo in governo excellentissimo, et nella christiana fede religiosissimo; et el quale fondò septe badie, la prima fu quella di Firenze, l'ultima quella si Septimo. Et allhora diventò molto amico alla famigla de' Pulci e quali essendo signori di castella quivi vicine molto l'honororono. Fecesi <emph>preterea</emph> amiche quattro altre famigle nobili fiorentine: Nerli, Conti di Gangalandi, Giandonati et quegli della Bella, et a tutte queste quattro famiglie donò l'arme sua et molti privilegii. Ma benchè l'arme sua sieno listre rosse et bianche, nientedimeno solo e Pulci tengono la propria del conte, et nel modo che si vede in Badia. Tucti gl'altri l'hanno variata. Et Iano della Bella quando si fece di popolo et rinuntiò a' grandi cinse decta arme d'un fregio d'oro. Morì el conte di dicembre el dì di sancto Thomaso. Il perchè ciaschuno anno in detto dì e monaci di Badia celebrano le su exequie. Adunque pel <emph>gran barone</emph> intende el conte Ugo, et ben dice che <emph>la festa di</emph> sancto <emph>Thomaso conforta el nome et el pregio</emph>: <emph>i.</emph> la fama sua. Imperochè per l'annuali exequie che si fanno in tal dì si rinfresca la memoria sua. L'ossa sua sono in Badia in una arca di ferro, ma al presente e monaci di quella chome grati dell'anticho benificio el fanno intaglare in bene ornato et marmoreo sepulcro.</p>
<p>[133-135] <emph>Gualterotti et Importuni</emph>: habitorono nel sexto di <emph>Borgo</emph>, el quale dice che sarebbe <emph>più quieto</emph> se non havessi havuto <emph>nuovi vicini</emph>. Alchuni dicono che e Bardi furono mandati ad habitare Borgo sancto Appostolo, acciochè reprimessino l'empito di queste due gran famigle ghibelline. Alchuni intendono della famigla de' Buondelmonti.</p></div3>
<div3><head>vv.  136-147</head>
<lg><l>La chasa di che nacque el nostro fleto</l>
<l>per lo giusto disdegno che v'ha morti</l>
<l>et posto ha fine al vostro viver lieto,</l></lg>
<lg><l>Era honorata essa et e suo consorti;</l>
<l>o Buondelmonte, chome mal fuggisti</l>
<l>le noze sue per gl'altrui conforti!</l></lg>
<lg><l>Molti sarebbon lieti che son tristi</l>
<l>se Dio t'havessi conceduto ad Ema</l>
<l>la prima volta ch'a ccittà venisti.</l></lg>
<lg><l>Ma conveniesi, a quella pietra scema</l>
<l>che guarda 'l ponte, che Firenze fesse</l>
<l>victima in su la sua pace postrema.</l>
</lg>
<p>[136-141] Questa è la chasa degl'Amidei, la quale fu principio del <emph>fleto</emph>, <emph>idest</emph> del pianto, della nostra rep. Fu adunque Messer Buondelmonte de' Buondelmonti, cavalier giovane d'anni ventiquattro, del quale et delle cui noze et del ripudio, et delle uccisioni et discordie che di quelle seguitorono, prolipsamente narramo nella prima canticha. Questa uccisione adunque benchè paresse che lo <emph>sdegno</emph> fussi <emph>giusto</emph>, nientedimeno hebbe più superbia et crudeltà che non si gli conveniva in una republica libera; et fu cagione della divisione della città. E principali guelfi che in que' tempi fussino in Firenze erono nel sexto Oltrarno e Nerli, benchè prima habitassono Mercato vechio, Giacoppi dipoi decti Rossi, Frescobaldi, Bardi, et Mozi, Canigiani, ne' quali al presente degni di conto sono due Antonii, et Matheo et Bernardo, Frescobaldi, Magli, Machiavegli, Belfredegli, Rinucci, Barbadori, Soderini, Malduri, Ammirati. E ghibellini, Conti di Gangalandi, Ubriachi, Mannelli. Nel sexto di san Piero Scheraggio e guelfi erono Pulci, et Gherardini, Foraboschi prima decti Ormanni, Bagnesi, Guidalotti, Sacchetti, Manieri. Quegli da Chuona consorti di quegli da Volognano, Lucardesi, Chiaramontesi, Compiobbesi, Cavalcanti, e quali sono infame per Guido Cavalcanti del quale dicemo nello inferno. Et al presente hanno le mie delitie. Ioanni Cavalcanti huomo et di natural prudentia et di doctrina degno d'essere in somma loda. E ghibellini, Uberti, Fifanti, Infangati, Amidei, quegli da Volognano, Malispini benchè dipoi per ingiuria ricevuta dagl'Uberti diventassino guelfi. Nel sexto di Borgo e guelfi furno Buondelmonte, Giandonati, Gianfiglazi, Scali, Gualterotti, et Importuni. E ghibellini sono Scolari, che sono de' Buondelmonti, Giudi, Galli et Capiardi. Nel sexto di san Brancatio e guelfi furono Bostichi, Tornaquinci, Vecchietti, Minerbetti, Scali, Spini, et Baldovinetti. Ghibellini Lamberti, Soldanieri, Cipriani, Toschi, Amieri, Palmerini, Migloregli, Pigli, ma di questa parte poi ne diventorono guelfi. Nel sexto di Duomo e guelfi erono Tosinghi, Arrigucci, Agli, Sitii. E ghibellini Barucci, Cattani, da Castiglone, da Certino, Agolanti, Brunelleschi, ma parte di loro diventoron guelfi. Nel sexto di Porta san Piero furon guelfi Adimari, Visdomini, Donati, Pazi, la chasa della Bella, Ardinghi, Thebaldi decti quegli della Vitella, et già e Cerchi cominciavono a salire con tucto che fussino assai nuovi mercatanti. E ghibellini furono Caponsacchi, Elysei, Abbati, Thebaldi, Giuochi et Galigai, benchè di tucte le chase si feciono molte mutationi per varii sdegni. Il che guastò la rep. et pose <emph>fine al lieto vivere</emph>.</p>
<p>[142-144] <emph>se Dio t'havessi conceduto a Ema</emph>: non chostui che era nato in Firenze, ma el primo de' suoi antichi che venne in Firenze, et dice <emph>a Ema</emph> perchè passon questo fiume quegli che da Monte Buono vengono a Firenze.</p>
<p>[145-147] <emph>Ma conveniesi a quella pietra scema</emph>: <emph>i.</emph> a quella basa che era apiè del Ponte Vecchio, la quale era scema perchè n'era stata levata la statua di Marte. Et apiè di questa basa fu morto messer Buondelmonte. Il che parve pessimo augurio alle future guerre civili. Conciossia che la basa appresso alla quale fu morto era dedicata a Marte idio delle guerre. Adunque <emph>si convenia a questa pietra che Firenze fesse</emph>, <emph>i.</emph> facesse, <emph>victima</emph>, <emph>i.</emph> sacrifitio, <emph>in sulla pace postrema</emph>, <emph>i.</emph> in sul termine della sua pace che venia meno.</p></div3>
<div3><head>vv.  151-154</head>
<lg><l>Con queste gente et con altre con esse</l>
<l>vid'io Firenze in sì facto riposo</l>
<l>che non havea cagione onde piagnesse.</l></lg>
<lg><l>Con queste gente vid'io glorioso</l>
<l>et giusto el popol suo, tanto che 'l giglo</l>
<l>non era in asta mai posto a ritroso,</l></lg>
<lg><l>Nè per division facto verniglo".</l>
</lg>
<p>[151-154] El giglo insegna fiorentina antichamente era biancho nel campo rosso. Et afferma qui Cacciaguida che nella concordia civile la quale era a quel tempo si vivea con tanta iustitia et administravasi la rep. con tale prudentia che <emph>el giglo</emph>, <emph>i.</emph> la bandiera dov'era el giglo, <emph>non era mai posto a ritroso nella aste</emph>: cioè, non furono mai vinti e Fiorentini in battagla, nè tolto loro le bandiere, le quali quando son tolte da' nimici loro le pongono nell'asta sotto sopra. Et dicono che el popolo romano a tucte le sue colonie donava l'arme sua che era rossa sanza le lettere .S.P.Q.R., et dipoi le colonie vi ponevono in quello rosso quello che pareva loro. Il perchè e Fiorentini vi messono el giglo biancho che anchor si vede in alchuni luoghi molti antichissimi. Ma dopo la divisione civile e guelfi la mutoron ponendo lo scudo biancho et el giglo vermiglo.
</p></div3></div2>
<div2><head>XVII</head>
<argument><p>CANTO XVII DELLA TERTIA CANTICA DI DANTHE</p></argument>
<div3><head>vv.  1-12</head>
<lg><l>Qual venne a Climenè per accertarsi</l>
<l>di quel c'havea contro a sè udito,</l>
<l>quel ch'ancho fa e padri a' figli scarsi,</l></lg>
<lg><l>Tale ero io, et tale ero sentito</l>
<l>da Beatrice et dalla sancta lampa</l>
<l>che pria per me havea mutato sito.</l></lg>
<lg><l>Perchè mia donna: "Manda fuor la vampa</l>
<l>del tuo disio - mi dixe - sì ch'ell'esca</l>
<l>segnata bene dall'interna stampa.</l></lg>
<lg><l>Non perchè nostra cognoscenza cresca</l>
<l>per tuo parlare, ma perchè t'ausi</l>
<l>a dir la sete sì che l'huom ti mesca".</l>
</lg>
<p>Chome nel precedente capitolo Cacciaguida ha dimostro al poeta l'origine, et genelogia, della sua famigla, così in questo decimo septimo capitolo gli predice el suo futuro exilio. Adunque prima domanda a Cacciaguida el poeta che gli dichiari alchuni pronostichi che lui hebbe parte nello inferno, et parte nel purgatorio. Dipoi lo spirito gl'interpreta. Nel terzo luogho gli mostra el refugio a' suoi mali; et nell'ultimo si certifica della perfectione et publicatione di questa opera.</p>
<p>[1-6] Ma quanto al principio dice che dopo le parole dello spirito, lui diventò tale quale diventò Phetonte poi che <emph>venne a Climenè</emph> sua madre <emph>per accertarsi Di quello che havea</emph> da Epapho <emph>udito contro di sè</emph>, Phetonte figluolo del sole, imperò che Epapho dicea lui non essere figluolo del sole. Ma dapoi che dalla madre fu mandato a Phebo et da quello intese che era veramente suo figluolo, diposto ogni merore diventò pieno di letitia. Questa favola al presente pretermetto, perchè altrove la narrammo. Adunque ordina chosì: <emph>io</emph> Danthe <emph>ero tale, quello</emph>, intendi Phetonte, <emph>el quale fa anchora e padri scarsi a' figli</emph>, cioè el chui exemplo è cagione ch'e padri non promettono a' figluoli chome promesse Phebo a Phetonte el governo del carro un giorno, onde egli perì, <emph>et tale ero sentito, da Beatrice</emph>, cioè tale s'accorse Beatrice che io ero, <emph>et dalla sancta lampa</emph>, <emph>i.</emph> dal sancto splendore dello spirito, el quale per esser mecho <emph>havea mutato luogho</emph> nella croce.</p>
<p>[7-9] <emph>Perchè</emph>, per la qual chosa, <emph>mia donna</emph>, cioè Beatrice, <emph>mi dixe: "Manda fuori la vampa Del tuo disio"</emph>, <emph>idest</emph> l'ardore del tuo desiderio, quasi dica: se desideri di sapere altro favella; ma fa che le parole eschino segnate <emph>dalla etherna stampa</emph>, che è la mente vostra inmobile, la carità dello Spirito sancto.</p>
<p>[10-12] Nè vuol Beatrice che el poeta domandi lo spirito, acciochè lui sappi sua vogla, perchè sanza domandare la vede nello specchio divino chome è decto. Ma perchè Danthe s'avvezzi a domandare el suo bisogno. Et questo finge perchè benchè Idio sappi e nostri bisogni, vuole che noi gli chieggiamo, et ahumilianci alle prece et ricognoscianci noi niente essere sanza la sua gratia. Onde nello Evangelio: "petite et accipietis". Vuole lo spirito che Danthe s'ahumilii al domandare. Il che Danthe conosce per mezo di Beatrice, <emph>idest</emph> della sacra theologia.</p></div3>
<div3><head>vv.  13-27</head>
<lg><l>"O cara piota mia che sì t'insusi</l>
<l>che, chome veggion le terrene menti</l>
<l>non capere in triangolo due obtusi,</l></lg>
<lg><l>Chosì vedi le chose contingenti</l>
<l>anzi che sieno in sè, mirando 'l punto</l>
<l>a chui tucti li tempi son presenti,</l></lg>
<lg><l>Mentre ch'io ero a Virgilio congiunto</l>
<l>su per lo monte che l'anime cura</l>
<l>et discendendo nel mondo defuncto,</l></lg>
<lg><l>Dette mi furon di mia vita futura</l>
<l>parole gravi, advegna ch'io mi senta</l>
<l>ben tetraggono a' colpi di ventura.</l></lg>
<lg><l>Perchè la vogla mia saria contenta</l>
<l>d'intender qual fortuna mi s'appressa,</l>
<l>che saecta previsa vien più lenta".</l></lg>
<lg><l>Chosì dix'io a quella luce stessa</l>
<l>che pria m'havea parlato, et chome volle,</l>
<l>Beatrice fe' la mia vogla confessa.</l>
</lg>
<p>È questa l'oratione che fa el poeta a Cacciaguida nella quale perchè lo vuole domandare di quello che di sè ha a essere, il che è contingente futuro, usa exordio nel quale capta benivolentia, et dimostra essergli facile mostrando che lui s'insusa, <emph>idest</emph> s'innalza in su inverso Iddio in forma che lui vede le cose contingenti inanzi che sieno, chome noi huomini sanza alchuna dimostratione veggiamo che un triangolo non può contenere in sè due obtusi. Ogni trigono o diricto o acuto o obtuso che sia non può havere più che uno angulo obtuso.</p>
<p>[13-15] <emph>O cara pietra</emph>: sta nella translatione, perchè disopra lo chiama alquanto "vivo topatio".</p>
<p>[16-18] <emph>le chose contingenti</emph> son quelle che possono essere et non essere. Imperochè le chose sono necessarie o impossibili o contingenti; necessarie son quelle che non possono non essere. Adunque fu necessario che Danthe morisse perchè tucte le chose nate muoiono. Fu contingente che vivessi più un tempo che un altro. Et agiugne che può vedere le chose contingenti future, non per se medesimo, ma rimirando in Dio nel quale chome in vivo specchio si vede ogni cosa; et chiama Idio <emph>puncto</emph>, il che dichiareremo nel vigesimo septimo capitolo; <emph>a chui tucte le chose son presenti</emph>: perchè con uno intuito vede le passate le presenti et le future. Imperochè la ethernità è tucta insieme et perfecta possessione d'unità che non ha termine.</p>
<p>[19-24] <emph>Mentre ch'io ero a Virgilio congiunto, mi fu decto descendendo nel mondo defuncto</emph>: cioè nello inferno, da messer Farinata, "ma non cinquanta volte fia raccesa, La faccia della donna che qui regge, Che tu saprai quanto quell'arte pesa". Et dipoi <emph>su per lo monte che l'anime cura</emph>: cioè nel monte di purgatorio mi fu decto "più non dirò et so che obscuro parlo, Ma poco tempo andrà che e tuoi vicini Faranno sì che tu potrai chiosarlo". Era con Virgilio, <emph>benchè io mi senta tetragono</emph> contro <emph>a' colpi di fortuna</emph>, <emph>i.</emph> forte a resistere. Imperochè l'huomo forte è quel medesimo in ogni generatione di fortuna chome la figura tetragona, <emph>i.</emph> quadrangolare, la quale chomunche caggia sempre mostra la faccia piana.</p>
<p>[25-27] <emph>che saecta previsa vien più lenta</emph>: imperò che chi ha spatio di pensare alle chose adverse che hanno a divenire può in qualche parte provedere, se non a fuggirle almancho ad mitigarle, <emph>preterea</emph> le chose adverse le quali non sono in nostra potestà, sono mal della fortuna, chome è infamia, povertà, exilio, privatione di figluoli, morbi, et simil chose, le quali se habbiamo spatio di considerargli inanzi che venghin non è molto difficile a conoscere che non sono tanto grandi quanto appaiono, perchè consideriamo che nuocono solamente al corpo et alla vita presente, la quale è momentanea et transitoria, et non all'animo et alla vita futura, la quale è etherna et nella qual consiste la vera felicità, la qual meditatione ci fa un novello Iob a sopportare in pace ogni calamità; et truovonci armati di vere ragioni.</p></div3>
<div3><head>vv.  31-45</head>
<lg><l>Non per ambage in che la gente folle</l>
<l>già s'invescava pria che fussi anciso</l>
<l>l'agnel di Dio che le peccata tolle,</l></lg>
<lg><l>Ma con chiare parole et con preciso</l>
<l>l'altra rispose, quello amor paterno</l>
<l>chiuso et parvente nel suo chiaro riso:</l></lg>
<lg><l>"La contingentia, che fuor del quaderno</l>
<l>della vostra materia non si stende,</l>
<l>tucta è dipinta nel cospecto etherno.</l></lg>
<lg><l>Necessità però quindi non prende</l>
<l>se non chome dal viso in che si specchia</l>
<l>nave che per torrente giù discende.</l></lg>
<lg><l>Da indi sì chome viene ad orecchia</l>
<l>dolcie harmonia d'organo, mi viene</l>
<l>ad vista 'l tempo che ti s'apparecchia.</l>
</lg>
<p>[31-36] Havea facta la sua domanda Danthe, et <emph>quello amor paterno</emph>, cioè Cacciaguida, gli rispose <emph>con chiare parole et con latino preciso</emph>, cioè con parlare determinato et chiaro, <emph>et non per ambage</emph>, cioè per circuitione di parole che fanno la sententia obscura et ambigua, chome erono le risposte d'Appolline et degl'altri oracoli e quali invescavono et impaniavono le menti humane, dimostrando dire el contrario di quel che dicevono; et acciochè in questo basti di molti exempli riferirne uno, domandò Pyrrho re degl'Epyroti l'oracolo d'Appolline se havea a vincere e Romani, et la risposta fu: "aio te aeacidem romanos vincere posse". Il che fu sì ambiguo che si potea così intendere che e Romani ti vinceranno, chome tu vincerai e Romani; <emph>prima che fussi anciso L'agnello di Dio</emph>, <emph>i.</emph> Christo Hiesù, el quale con la sua passione et morte ci liberò dal peccato. Et questo <emph>amor paterno</emph> era <emph>chiuso</emph> nello splendore et era <emph>parvente</emph>, <emph>i.</emph> appariva et dimostravasi nella sua letitia.</p>
<p>[37-39] Et pone la risposta sua la quale è questa: <emph>La contingentia</emph>, cioè l'advenimento delle chose future non necessarie, ma che possono essere et non essere, la qual contingentia <emph>non si stende fuori del quaderno della vostra materia</emph>, imperochè le chose che sono semplice forma sempre son necessarie, <emph>è tucta dipinta nel cospecto etherno</emph>, imperochè ciò che ha a essere è in Dio;</p>
<p>[40-42] ma el suo vedere non le necessita, chome benchè noi veggiamo una nave menatane da un rapido fiume andare a dare in scoglo, nientedimeno noi non siamo cagione che essa vi dia.</p>
<p>[43-45] <emph>Da indi</emph>: la sententia è che chome dall'organo che suona viene quella harmonia a' miei orecchi, <emph>chosì da indi</emph>, <emph>i.</emph> dalla divina mente, <emph>viene alla mia vista el tempo che ti s'apparecchi</emph>, perchè veggo quello chosì nella mia mente chome in specchio.</p></div3>
<div3><head>vv.  46-60</head>
<lg><l>Qual si partì Hipolito d'Athene</l>
<l>per la spietata et perfida noverca,</l>
<l>tal di Firenze partir ti conviene.</l></lg>
<lg><l>Questo si vuole et questo già si cercha,</l>
<l>et tosto verrà facto a chi ciò pensa</l>
<l>là dove Christo tucto si conmerca.</l></lg>
<lg><l>La colpa seguirà la parte offensa</l>
<l>in grido chome suole, ma la vendecta</l>
<l>fia testimonio al vero che lla dispensa.</l></lg>
<lg><l>Tu lascerai ogni chosa dilecta</l>
<l>più caramente, et questo è quello strale</l>
<l>che l'arco dell'exilio pria saecta.</l></lg>
<lg><l>Tu proverrai sì chome sa di sale</l>
<l>lo pane d'altrui, et chome è duro calle</l>
<l>lo scendere e 'l salire per l'altrui scale.</l>
</lg>
<p>[46-48] Predice el suo exilio al poeta Cacciaguida, el quale dimostra essere iniusto perchè chome Hipolito per non volere consentire al furore della matrigna fu cacciato d'Athene, chosì Danthe per non voler consentire alle ingiuste vogle di quegli e quali administravono la rep. fu cacciato da Firenze. Ma d'Hipolito tractamo a sufficientia nel duodecimo canto dello inferno. L'origine dello exilio del poeta c'ingegnamo exprimere nella vita sua.</p>
<p>[49-51] <emph>là dove Christo tucto si conmerca</emph>: <emph>i.</emph> dove delle chose spirituali et appartenenti alla religione christiana si fa mercatantia, et con simonia si vendono et baractono.</p>
<p>[52-54] <emph>La colpa seguirà la parte offensa</emph>: imperochè tutti e cacciati saranno quegli che saranno giudicati havere errato, et chosì andrà el <emph>grido</emph>, cioè la fama, <emph>chome suole</emph>: et è di consuetudine in ogni chosa che chi arriva male habbi el torto; <emph>ma la vendecta</emph> che farà Idio sopra quegli che ti cacceranno, <emph>fia testimonio del vero</emph>, che è la loro ingiustitia et la tua innocentia, <emph>che la dispensa</emph>, cioè el quale vero dispensa et contribuisce essa vendecta; imperochè Iddio sa el vero, apparecchia la vendecta sopra chi ha errato secondo essa verità, et questo è quanto alla vendecta che ha a seguire,</p>
<p>[55-57] ma nientedimeno tu nel tuo exilio sara' percosso dalla prima saecta che trae l'exilio, et questo è che ti converrà lasciare le chose a te più care cioè la patria, e parenti, gl'amici, le chase, le possessioni et simili;</p>
<p>[58-60] et <emph>proverrai chome sa di sale</emph>, <emph>i.</emph> quanto pare amaro.</p></div3>
<div3><head>vv.  61-69</head>
<lg><l>Et quel che più ti graverà le spalle</l>
<l>sarà la compagnia malvagia et scempia</l>
<l>con la qual caderai in questa valle;</l></lg>
<lg><l>Che tucta ingrata, tucta matta et empia</l>
<l>si farà contro a te, ma pocho appresso</l>
<l>ella non tu n'havrà rossa la tempia.</l></lg>
<lg><l>Di sua bestialità el suo processo</l>
<l>farà la pruova, sì che a te fie bello</l>
<l>haverti facto parte per te stesso.</l>
</lg>
<p>[61-66] Alle miserie già decte s'arrogerà <emph>la compagnia</emph> de' cittadini co' quali tu sarai cacciato, et <emph>caderai in questa valle</emph>, <emph>i.</emph> in questa basseza la quale io ti predico, perchè questa <emph>compagnia malvagia et scempia</emph>, cioè divisa, <emph>si farà contro a te, ma pocho</emph> tempo dipoi essa et non tu ne riceverà vergogna et danno. Et qui predice la cruda morte di messer Corso Donati.</p>
<p>[67-69] <emph>el processo</emph> ne' loro governi <emph>sarà la pruova</emph> della loro <emph>bestialità</emph>, in forma che a te sarà bella et honorevole partirti da lloro. Questo intende pe' Cerchi. Imperochè messer Veri de' Cerchi fu molto obstinato nelle inimicitie che havea con messer Corso. Nè mai lo potè papa Bonifatio placare et ridurlo in concordia con gl'adversarii. Onde non passò tre anni che e Cerchi caddono in gran calamità. Adunque sarà savio consiglo di Danthe lasciargli et vivere lontano da ogni parte.</p></div3>
<div3><head>vv.  70-93</head>
<lg><l>Lo primo tuo refugio e 'l primo hostello</l>
<l>sarà la cortesia del gran Lombardo</l>
<l>che 'n sulla Scala porta el sancto uccello;</l></lg>
<lg><l>C'havrà in te sì benigno riguardo</l>
<l>che del fare et del chieder fra voi due</l>
<l>fie prima quel che fra gl'altri è più tardo.</l></lg>
<lg><l>Con lui vedrai colui che 'mpresso fue,</l>
<l>nascendo, sì di questa stella forte</l>
<l>che notabili fieno l'opere sue.</l></lg>
<lg><l>Non se ne sono anchora le genti accorte</l>
<l>per la novella età, che pur nove anni</l>
<l>son queste ruote intorno di lui torte;</l></lg>
<lg><l>Ma pria che 'l Guasco l'alto Arrigo inganni,</l>
<l>parran faville della sua virtute</l>
<l>in non curar d'argento nè d'affanni.</l></lg>
<lg><l>Le sue magnificentie conosciute</l>
<l>saranno anchora, sì che e suoi nimici</l>
<l>non ne potran tener le lingue mute.</l></lg>
<lg><l>A llui t'aspecta et a' suoi benifitii;</l>
<l>per lui fia trasmutata molta gente</l>
<l>cambiando condiction richi et mendici;</l></lg>
<lg><l>Et portera'ne scripto nella mente</l>
<l>di lui, et nol dira'", et dixe chose</l>
<l>incredibili a quei che fien presente.</l>
</lg>
<p>[70-72] Narrò l'exilio lo spirito, hora pone el <emph>refugio</emph> suo; el quale fu la corte di Bartholome della Scala da Verona, la chui arme è scudo rosso con una scala vermigla, et suvi l'aquila nera la quale chiama <emph>el sancto uccello</emph>, perchè è el segno dello imperio;</p>
<p>[73-75] chostui sarà sì liberale inverso le tue virtù, <emph>che del fare et del chieder fra voi sarà prima</emph> che intra gl'altri huomini suole esser poi, imperochè comunemente interviene che nessuno faccia benifitio se prima non gl'è chiesto, ma chostui prima ti conferirà che tu lo chiegga.</p>
<p>[76-78] Et agiugne che <emph>vedra' con lui</emph> messer Cane della Scala, el qual nella sua natività ricevè tale impressione dalla <emph>stella</emph> di Marte, la quale è <emph>forte</emph>, <emph>i.</emph> induce forteza et magnanimità, <emph>che l'opere sue</emph> nella disciplina militare saranno mirabili;</p>
<p>[79-81] ma <emph>le genti non se ne sono anchora accorte</emph> perchè lui è in <emph>novella</emph> et tenera <emph>età</emph>, conciosiachè questa stella non si sia girata intorno, poi che nacque, più che nove volte. Adunque era Cane nell'anno decimo octavo della sua età, perchè Marte fa el gyro et corso suo pel zodiaco in due anni, et chosì uno anno di Marte, <emph>i.</emph> una sua revolutione, sono due anni solari.</p>
<p>[82-84] È adunque non cognosciuto al presente; ma le faville et lo splendore delle sue virtù, parranno et appariranno <emph>prima che 'l Guasco</emph>, <emph>idest</emph> papa Clemente che fu di Guascogna, <emph>inganni l'alto Arrigo</emph>, <emph>i.</emph> lo excellente Arrigo di Luzinborgo, el quale fu imperadore. Et queste <emph>faville</emph>, cioè splendore et ardore delle sue virtù, appariranno due virtù, cioè nella temperanza, perchè non potrà in lui avaritia nè cupidità di pecunia, et nella forza, perchè sarà di somma tollerantia et patientia in sopportare ogni fatiche et affanno. Dello inganno che machinò Clemente papa ad Arrigo imperadore diremo nel trigesimo canto.</p>
<p>[91-93] <emph>Et portera'ne scripto nella mente</emph>: optimo consiglo di poeta imperochè havendo insino a qui introdocto Cacciaguida a 'ndovinare et predire le chose le quali invero erono state, hora venuto a messer Cane el quale era giovane et benchè di sè dessi segni d'havere a fare egregie chose, per anchora pocho havea facto onde non poteva el poeta sapere el futuro, finge che Cacciaguida glene predicessi, ma gl'imponessi che non lo dicessi ad altri; chostui invero fu excellente nella disciplina militare, et dopo la morte d'Arrigo negl'anni del Signore .M.ccc.xiiii. ruppe e Padovani a Vicentia, e quali già haveano presi e borghi. Dipoi assediò Cremona, et già l'havea sì strecta che non potea resistere se non fussino stati soccorsi da' Bolognesi. Et dopo questo andò contro e Padovani et preso Monselice et Esti et altre loro castella gli constrinse a rivocare e ghibellini e quali haveon cacciati. Dipoi nel .M.ccc.xyiii. co' ghibellini di Lombardia prese Cremona, ma queste chose non erono anchora state al tempo dell'auctore.</p></div3>
<div3><head>vv.  94-105</head>
<lg><l>Poi aggiunse: "Figlio, queste son le</l>
<l>chiose</l>
<l>di quel che ti fu decto; eccho le 'nsidie</l>
<l>che dentro a pochi gyri sono ascose.</l></lg>
<lg><l>Non vo' però ch'a' tuo vicini invidie,</l>
<l>poscia che s'infutura la tua vita</l>
<l>vie più là che 'l punir di lor perfidie".</l></lg>
<lg><l>Poi che tacendo si mostrò expedita</l>
<l>l'anima sancta di metter la trama</l>
<l>in quella tela ch'io gli porsi ordita,</l></lg>
<lg><l>Incominciai, chome cholui che brama,</l>
<l>dubbiando, haver consiglo da persona</l>
<l>che vede et vuole dirictamente et ama.</l>
</lg>
<p>[94-96] Ha adunque chiosato Cacciaguida quel che obscuramente era stato decto al poeta nello inferno et nel purgatorio, et che havea a intervenirgli presto;</p>
<p>[97-99] et agiugne che per essere in exilio non habbia invidia a' suoi <emph>vicini</emph>, conciosia che la sua vita ha a durare per lo advenire <emph>più là che</emph> non s'indugierà la punitione della <emph>loro perfidia</emph>.</p>
<p>[100-102] <emph>Poi che tacendo si mostrò expedita</emph>: decte queste chose lo spirito tacette, et questo fu segno che lui fusse espedito dal <emph>mettere la trama</emph> alla <emph>tela che io</emph> havevo <emph>ordita</emph>, <emph>i.</emph> che lui havessi finito la expositione di quello che io gl'havevo domandato;</p>
<p>[103-105] <emph>Io cominciai chome colui</emph> ne' sui casi dubii <emph>brama</emph> et desidera <emph>havere consiglo da persona Che vede</emph>, <emph>i.</emph> che intende, <emph>et vuole</emph>, perchè non basta vedere quello che è meglo, se non vuol dirlo, <emph>et ama dirictamente</emph>, <emph>i.</emph> è vero amicho, onde el consiglo è fedele. El consiglo che domanda Danthe a Cacciaguida è se è bene che perdendo la patria sua, et per questo havendo a vagare per lo mondo, lui in questi versi ponga varii vitii di molti potenti huomini e quali gli potrebbono nuocere.</p></div3>
<div3><head>vv.  106-120</head>
<lg><l>"Ben veggio padre mio sì chome sprona</l>
<l>lo tempo inverso me, pel colpo darmi</l>
<l>tal ch'è più grave a chi più s'abbandona;</l></lg>
<lg><l>Però di providentia è buon ch'io m'armi,</l>
<l>sì che se 'l loco m'è tolto più caro</l>
<l>io non perdessi gl'altri per mie carmi.</l></lg>
<lg><l>Giù per lo mondo sanza fine amaro</l>
<l>et per lo monte dal chui bel cachume</l>
<l>gl'occhi della mia donna mi levaro,</l></lg>
<lg><l>Et poscia per lo cielo, di lume in lume</l>
<l>ho io apprenso quel che s'io ridico</l>
<l>a molti fia sapor di forte agrume;</l></lg>
<lg><l>Et se io al vero sono intimo amico</l>
<l>temo di perder viver tra coloro</l>
<l>che questo tempo chiameranno anticho".</l>
</lg>
<p>[106-108] Seguita el suo sermone el poeta. Io veggio che el tempo corre per darmi el colpo dello exilio, el quale è sempre più grave a quegli che s'abbandonano et lascionsi atterrare dal dolore.</p>
<p>[109-111] Et per questo è utile <emph>che io m'armi di providentia</emph>, et habi riguardo che perdendo la patria mia e <emph>miei carmi</emph>, <emph>idest</emph> e miei versi ne' quali io vitupero molti, non sieno cagione che io perda gl'altri luoghi;</p>
<p>[112-114] imperò che mentre che io sono ito <emph>giù per lo mondo</emph>, la cui amaritudine è sanza fine, et questo è lo 'nferno, et dipoi salito al monte del purgatorio, <emph>dal cacume</emph> et sommità del quale Beatrice apparendo mi rapì co suoi occhi su al cielo,</p>
<p>[115-117] et di cielo in cielo mi guida, io ho compreso et inteso molte chose di molti huomini, le quali <emph>se io ridico</emph>, <emph>i.</emph> se io le scrivo ne' miei versi, saranno <emph>sapore</emph> loro <emph>di forte agrume</emph>.</p>
<p>[118-120] <emph>Et se io sarò intimo amico al vero</emph>, <emph>i.</emph> se io mi terrò questa verità in me et non la scriverrò, <emph>temo</emph> di non <emph>vivere tra coloro</emph>, che saranno tanto tempo dopo noi, <emph>che chiameranno questo tempo anticho</emph>, quasi dica: se io non scrivo queste chose io non rimarrò in fama.</p></div3>
<div3><head>vv.  121-132</head>
<lg><l>La luce in che ridea lo mio thesoro</l>
<l>ch'io trovai lì, si fè prima corusca</l>
<l>quale a raggio del sole lo specchio d'oro,</l></lg>
<lg><l>Indi rispose: "Conscientia fusca</l>
<l>o della propria o della altrui vergogna</l>
<l>pur sentirà la tua parola brusca.</l></lg>
<lg><l>Ma non dimeno rimossa ogni menzogna</l>
<l>tucta tua vision fa manifesta,</l>
<l>et lascia poi grattar dov'è la rogna.</l></lg>
<lg><l>Che se la voce tua sarà molesta</l>
<l>nel primo gusto, vital nutrimento</l>
<l>laserà poi quando sarà digesta.</l></lg>
<lg><l>Questo tuo grido farà chome 'l vento</l>
<l>che le più alte torri più perchuote,</l>
<l>et ciò non fa d'honore pocho argomento.</l></lg>
<lg><l>Però ti son mostrate in queste ruote</l>
<l>nel monte, et nella valle dolorosa,</l>
<l>pur l'anime che son di fama note.</l></lg>
<lg><l>Che l'animo di quel ch'ode non posa</l>
<l>nè ferma fede per ezemplo ch'aia</l>
<l>la sua radice incognita et ascosa,</l></lg>
<lg><l>Nè per altro argomento che non paia".</l>
</lg>
<p>[121-123] Havea proposto el suo dubbio el poeta al quale prima che rispondessi <emph>la luce in che rideva el suo thesoro</emph>, <emph>i.</emph> lo spirito di Cacciaguida, <emph>si fecie corrusco</emph>, <emph>idest</emph> splendido et lucente chome diventa <emph>lo specchio d'oro al razo del sole</emph>; et finge questo el poeta, perchè scrivendo le chose trovate in questo suo viaggio la fama di Cacciaguida restava più lucente; et per questo splendore che era letitia in lui dimostra che gli piacque el discorso che havea facto el poeta.</p>
<p>[124-126] Et dipoi rispose al dubbio propostogli in questa forma: tu Danthe scriverrai ciò che hai veduto acciochè la <emph>fusca</emph>, cioè nera, <emph>conscientia</emph>, <emph>i.</emph> acciochè gl'huomini e quali non hanno pura conscientia, ma maculata <emph>o dalla propria vergogna</emph>, cioè da' peccati da llui conmessi, <emph>o dall'altrui vergogna</emph>, <emph>i.</emph> da' peccati de' parenti et de' propinqui e quali tu discriverrai, <emph>sentino la tua parola brusca</emph>, <emph>idest</emph> la infamia che tu darai loro ne' tuoi versi.</p>
<p>[127-129] Ma ciò che tu scrivi sia sanza menzogna et bugia, <emph>et lascia pur grattare dov'è la rogna</emph>, <emph>i.</emph> lascia pur dolersi a chi ha da dolersi, perchè non è chosa ingiusta ma degnissima, spargere perpetua infamia a chi è stato scelerato. Finge prudentissimamente di dubitare s'è bene scrivere tale opera nella quale si dia infamia a chi già è morto, la qual poi ritorna ne' suoi che anchora son vivi, et rectamente conchiude che si debba scriver acciochè questi sieno exemplo a chi udirà, per la quale ciaschuno s'ingegni operare in forma che non sia in tale infamia, et e suoi propinqui et discendenti con molte lor virtù si faccino indegni d'esser percossi di tale infamia;</p>
<p>[130-132] et però dice <emph>Che se la voce</emph>, <emph>i.</emph> la parola, <emph>tua sarà molesta, Nel primo gusto</emph>, chome qualche cibo amaro che si dà per conservare la sanità, essa sarà tale riprensione che correggerà e sanerà l'animo, chome quel cibo amaro po' che è digesto et smaltito dà tale <emph>nutrimento</emph> al corpo et rendegli la sanità.
</p></div3></div2>
<div2><head>XVIII</head>
<argument><p>CANTO XVIII DELLA TERTIA CANTICA DI DANTHE</p></argument>
<div3><head>vv.  1-12</head>
<lg><l>Già si godea solo del suo verbo</l>
<l>quello specchio beato, et io gustava</l>
<l>lo mio temprando con dolce l'acerbo;</l></lg>
<lg><l>Et quella donna ch'a Dio mi menava</l>
<l>dixe: "Muta pensier, pensa ch'io sono</l>
<l>presso a cholui ch'ogni torto disgrava".</l></lg>
<lg><l>Io mi rivolsi all'amoroso sono</l>
<l>del mio conforto, et quale io alhor vidi</l>
<l>negl'occhi sancti amore, qui l'abbandono.</l></lg>
<lg><l>Non perch'io pure del mio parlare diffidi,</l>
<l>ma per la mente che non può ridire</l>
<l>sovra sè tanto, s'altri non la guidi.</l>
</lg>
<p>Ha predecto al poeta el suo exilio et refugio Cacciaguida. Hora in questo decimo octavo capitolo gli mostra molti excellenti et bellicosi spirti in quella croce di Marte, et dipoi sale al cielo di Iove.</p>
<p>[1-3] Ma quanto al principio dice che già dopo le parole decte, in <emph>quello specchio beato</emph>, cioè Cacciaguida, nel qual e razi divini risplendevono chome in specchio, <emph>si godeva solo</emph>, <emph>idest</emph> si godeva di sè medesimo, <emph>del suo verbo</emph>, cioè di quello che m'havea predecto et confortato al sopportare le fatiche et al manifestar quello che io haveo inteso et veduto; <emph>et io</emph>, Danthe, <emph>gustavo el mio</emph>, cioè quello che in me medesimo discorrevo, <emph>temprando l'acerbo col dolcie</emph>, imperochè se a me era <emph>acerbo</emph> l'exilio et gl'altri affanni che lui m'haveva predecto, e m'era <emph>dolcie</emph> l'honore che havevo a ricevere da sì magnanimo signore, et anchora la mia vita s'havea a distendere;</p>
<p>[4-6] et Beatrice m'admunì che io mutassi pensiero, cioè che io ritornassi alla contemplatione delle chose celesti, et pensassi che già essa giudicandomi s'appressava a Dio, et aggiunse <emph>che ogni torto disgrava</emph> quasi dica non ti dia molestia la ingiuria dello exilio che Idio te ne vendicherà, perchè lui dice: "mihi vindictam et ego retribuam". Et optimamente quadra tal decto in questo luogo perchè s'appressavano al pianeta di Iove governatore della iustitia.</p>
<p>[7-12] <emph>Io mi rivolsi all'amoroso sono</emph>: <emph>idest</emph> alle parole di Beatrice, della quale ero innamorato, cioè ritornai a pensare alla doctrina della theologia, la quale è vero conforto. Perchè invero le parole di Cacciaguida erono state circa alla vita activa. Adunque Beatrice, <emph>i.</emph> la theologia, patisce che in luogo et tempo conveniente usiamo alchuna digressione dalla vita contemplativa, et quanto è necessario provediamo alla activa, ma sia brieve et quanto sia di bisogno, et dipoi subito ritorniamo alla contemplatione. Et non scrivo che amore <emph>io vidi allhora Ne' sancti occhi</emph>, non solamente perchè le parole mi manchino, ma anchora <emph>la mente non può ridire</emph> et ripensare et ritornare <emph>tanto sopra sè</emph>, <emph>i.</emph> a considerare quello che era tanto sopra la sua potentia che non può di nuovo comprenderlo, <emph>se altri</emph>, che è la gratia di Dio, <emph>non la guidi</emph>.</p></div3>
<div3><head>vv.  13-27</head>
<lg><l>Tanto poss'io di quel puncto ridire,</l>
<l>che rimirando lei lo mio affecto</l>
<l>libero fu da ogni altro desire,</l></lg>
<lg><l>Fin che 'l piacere etherno, che directo</l>
<l>raggiava in Beatrice, del bel viso</l>
<l>mi contentava col sereno aspecto.</l></lg>
<lg><l>Vincendomi con lume d'un sorriso</l>
<l>ella mi dixe: "Volgeti et ascolta,</l>
<l>che non pur ne' miei occhi è paradiso".</l></lg>
<lg><l>Chome si vede qui alchuna volta</l>
<l>l'affecto nella vista, s'ello è tanto,</l>
<l>che da llui sia tucta l'anima tolta,</l></lg>
<lg><l>Chosì nel fiameggiar del fulgor sancto</l>
<l>a ch'io mi volsi, cognobbi la vogla</l>
<l>in lui di ragionarmi anchora alquanto.</l>
</lg>
<p>[13-15] Non posso dire altro di quel puncto se non che rimirando Beatrice io rimasi libero da ogni altro desiderio; et certo gli studii della theologia contentono tucto l'animo, che niente altro si desidera, perchè danno la cognitione di Dio et del sommo bene; adunque benchè l'animo sia inveschiato et preso dalla cura delle chose active et terrene, nientedimeno quando noi ci rivolgiamo a Beatrice, <emph>idest</emph> alla speculatione, quella in forma ad sè ci rapisce che noi dimentichiamo ogn'altra chosa.</p>
<p>[19-21] <emph>non pure ne' miei occhi è paradiso</emph>: il che significa che non solamente nelle doctrine et speculationi de' doctissimi theologi si truova la beatitudine;</p>
<p>[25-27] adunque volgendosi el poeta di nuovo allo spirito <emph>nel fiammeggiare del suo sancto folgore</emph> et grandissimo splendore, esso cognobbe che lui havea cupidità, <emph>i.</emph> desiderio, di parlargli <emph>anchora alquanto</emph> più. Et chosì conobbe questo nella sua luce, chome alchuna volta qui nel mondo guardando uno in viso si conosce l'affecto se è tanto che tiri a sè tucto l'animo.</p></div3>
<div3><head>vv.  28-51</head>
<lg><l>El cominciò: "In questa quinta sogla</l>
<l>dell'albero che vive della cima</l>
<l>et fructa sempre et mai non perde fogla,</l></lg>
<lg><l>Spiriti son beati che giù, prima</l>
<l>che venissero al cielo, fur di gran voce</l>
<l>sì che ogni musa ne sarebbe opima.</l></lg>
<lg><l>Però mira ne' corni della croce;</l>
<l>quel ch'io nominerò gli farà l'acto</l>
<l>che fa in nube suo fuocho veloce".</l></lg>
<lg><l>Io vidi per la croce un lume tracto</l>
<l>dal nomar Iosuè, chom'el si feo;</l>
<l>non mi fu noto el dire prima che l'acto.</l></lg>
<lg><l>Et al nome dell'alto Machabeo</l>
<l>vidi muoversi un altro roteando</l>
<l>et letitia era ferza del paleo.</l></lg>
<lg><l>Chosì per Carlo Magno et per Orlando</l>
<l>due ne seguì el mio attento sguardo</l>
<l>chome occhio segue suo falcon volando.</l></lg>
<lg><l>Poscia trasse Guglelmo et Rinoardo</l>
<l>e 'l duca Gottifredi la mia vista</l>
<l>per quella crocie, et Ruberto Guiscardo.</l></lg>
<lg><l>Indi tra l'altre luci mota et mista</l>
<l>mostromi l'alma che m'havea parlato</l>
<l>quale era tra' cantori del cielo artista.</l>
</lg>
<p>[28-30] Questo è el principio del parlare di Cacciaguida, el quale dimostra che in quella <emph>quinta sogla</emph>, <emph>i.</emph> nel quinto cielo, è <emph>l'albero che vive della cima</emph>. Et questa cima è Christo, dalla chui passione piglono valore, non solamente tucte le pene de' martyri, ma el merito di tucti e christiani. El fructo è la beatitudine la quale è sempre, et le fogle sono le virtù le quali exornano l'anima eternalmente chome le fronde sono ornamento dell'albero.</p>
<p>[31-33] Adunque in questo quinto cielo di Marte dove è l'albero della croce, sono spiriti beati e quali prima che si partissino della humana vita furono di gran fama pe' loro excellenti facti, in forma che son materia da ingrassare ogni gran poema, <emph>i.</emph> da fare che ogni gran poema ne resti abbondante et pieno.</p>
<p>[34-36] Et per questo <emph>mira ne' corni della croce</emph>, et vedrai che <emph>quello che io nominerò farà lì</emph>, <emph>i.</emph> in que' corni, <emph>l'acto che fa el foco veloce nella sua nube</emph>, cioè gitteranno splendore ignito come vegiamo e vapori accesi nella nube discorrer come faccelline; et questo quadra agl'huomini bellicosi che sono di natura collerica simile a Marte et d'ardente virtù.</p>
<p>[37-39] Guardò adunque el poeta et vidde per la croce muoversi un lume subitamente che Cacciaguida nominò Iosuè. Adunque <emph>chom'el si fè</emph>, <emph>i.</emph> subitamente che fu facta la luminatione, nè <emph>mi fu noto el dir prima che l'acto</emph>, <emph>i.</emph> in un medesimo puncto che Cacciaguida nominò Iosuè apparve la fiamma. Iesuè fu figluolo di Naue, et fu typo, <emph>i.</emph> figura, di Christo, non solamente nel nome, ma anchora ne' facti. Imperochè succedendo a Moysè già morto passò el fiume Giordano, et distruxe e reami de' nimici et acquistò la terra di promessione et divisela al vincitore popolo d'Isdrael. Chostui fu chiamato dagl'Hebrei Iosue ben Nun, <emph>i.</emph> Iosuè figluolo di Nun.</p>
<p>[40-42] Iuda <emph>Machabeo</emph>: prolixo sarebbe et troppo lunga chosa narrare e fortissimi et religiosissimi facti de' Macchabei, chome è scripto nella Bibbia nel <emph>Libro de' Machabei</emph>. Fu ne' tempi d'Antiocho re impia prevaricatione nel popolo hebreo, et gran parte di quello lasciando el divino culto si decte ad Antiocho re et adorò gl'idoli. Imperò che Antiocho vinse l'Egypto et dipoi prese Hierusalem et spoglò el tempio. Et in quegli tempi Mathathia con cinque figluoli e quali non vollono obtemperare al re nè adorare gl'idoli, et molte chose fece in difensione della legge. Dipoi morì nell'anno centesimo quadragesimo sexto della sua vita, et lasciò principe della militia Iuda Machabeo suo figluolo. Chostui con l'aiuto de' frategli fece chose mirabili contro a' transgressori della legge di Dio, et dilatò la potentia di quegli che l'observavono, et fu di tante forze che el dì che morì in battagla lui uccise mille huomini. Chostui si mosse roteando chome gyra un paleo quando e fanciugli lo perchuotono con la ferza, <emph>et letitia era ferza del paleo</emph>, <emph>i.</emph> chosì era chostui mosso da letitia chome el paleo è mosso dalla ferza.</p>
<p>[43-45] <emph>Carlo Magno</emph>: la vita et stirpe di chostui narramo disopra nel sexto canto di questa cantica; et similmente di <emph>Orlando</emph> dicemo nel suo luogo.</p>
<p>[46-48] <emph>Guglelmo</emph>: fu conte d'Oringa figluolo del conte di Narbona; <emph>Rinoardo</emph>: fu fortissimo combattitore contro agl'infedeli et parente di Guglelmo; <emph>Gottifredi</emph>: nell'anno della cristiana salute millesimo nonagesimo sexto, Pietro Heremita, huomo di sancta vita ma innanzi non conosciuto, sollevò molti principi christiani a fare la 'mpresa contro a' Saracini. Dello exercito fu duca Gottofredi Baglone molto excellente in disciplina militare; el qual partendosi di Francia passò per la Magna et per l'Ungheria a Constantinopoli; et per lo Hellesponto passò in Asia et expugnò Nicea et Antiochia, et molte altre città, et el tertio anno prese Hierusalem. Et volendo e christiani coronarlo di questo regno, lui lo ricusò affermando non volere portare corona d'oro in quella città dove Christo la portò di spine. Fu nientedimeno facto duca, el quale morto succedette Baldovino suo fratello, et regnò anni diciotto; et tre volte vinse gl'Egyptii, et uccise Calypha loro re; <emph>Roberto Guiscardo</emph>: duca di Normandia, del quale tractammo nella prima cantica.</p>
<p>[49-51] Et finalmente essa beata anima di Cacciaguida che gl'havea dimostro <emph>quale artista</emph> lui fussi <emph>tra' cantori del cielo</emph>.</p></div3>
<div3><head>vv.  52-69</head>
<lg><l>Io mi rivolsi dal mio dextro lato</l>
<l>per vedere in Beatrice el mio dovere,</l>
<l>o per parole o per acto, segnato.</l></lg>
<lg><l>Et vidi le sue luci tanto mere,</l>
<l>tanto gioconde, che la sua sembianza</l>
<l>vincea gli altri et l'ultimo solere.</l></lg>
<lg><l>Et chome per sentire più diletanza</l>
<l>l'huomo operando bene di giorno in giorno</l>
<l>s'achorge che la sua virtute avanza,</l></lg>
<lg><l>Sì m'achorsi io che 'l mio girare intorno</l>
<l>col cielo insieme havea cresciuto l'arco</l>
<l>veggendo quel miracol sì adorno.</l></lg>
<lg><l>Quale è el trasmutare in piccol varcho</l>
<l>di tempo im biancha donna, quando el volto</l>
<l>suo discarchi di vergogna el carco,</l></lg>
<lg><l>Tal fu negl'occhi miei, quando fui volto,</l>
<l>per lo candor della temprata stella</l>
<l>sexta, che dentro a sè m'havea ricolto.</l>
</lg>
<p>Havea già descripto el poeta el cielo di Marte, et hora volendo discrivere quello di Iove non partendosi dalla christiana theologia, finge che si voltassi a Beatrice <emph>per vedere</emph> in lei el suo <emph>dovere</emph>, <emph>i.</emph> quanto era a llui debito di discrivere, et tal dovere aspectava intender da lei <emph>o per parole o per</emph> cenno. Adunque volendo el poeta, chome nell'altre parti del suo volume, chosì in questa, non si partire dalla christiana religione, procedea secondo theologia, la quale ci amaestra della verità, <emph>o per parole</emph>, <emph>idest</emph> per aperte sententie, o per cenno, <emph>i.</emph> per occulte.</p>
<p>[55-57] <emph>Et vidi le sue luci</emph>: insomma erono gl'occhi suoi più lucidi et allegri che l'altre volte et anchora più lucidi che l'ultima volta che la vide nel ciel di Marte. Per le quali parole dinota lo splendore della stella di Iove, et la sua benigna et lieta influentia, della quale pocho disobto narreremo;</p>
<p>[58-63] dipoi per comparatione dimostra che <emph>chome l'huomo operando</emph> sempre <emph>bene di giorno in giorno s'accorge che la sua virtù</emph> cresce, <emph>chosì io m'accorsi che el mio gyrare intorno</emph> al cielo <emph>haveva cresciuto l'archo</emph>, cioè la sua circonferenza, <emph>veggendo quel</emph> <emph>miracolo sì adorno</emph>: quasi dica: io m'accorsi esser salito all'altro cielo vedendo Beatrice essere più adorna che mai, la quale chiama <emph>miracolo</emph>, perchè parea chosa incredibile la sua belleza; l'archo dixe essere maggiore tanto trovava cielo di maggiore circonferenza.</p>
<p>[64-69] <emph>Quale è 'l trasmutare in picciol varco</emph>: comperatione optima et accomodatissima per la quale dimostra che chome adviene in picciol tempo donna el chui volto era rosso per la vergogna lo muta in biancho se la vergogna che lo caricava si rimuove, chosì lui in brieve spatio si trovò salito dalla rossa et focosa stella di Marte alla candida stella di Iove, la quale è nel sexto cielo, et la qual chiama <emph>temperata</emph>, imperochè essendo tra Marte pianeta caldo et Saturno fredo, lui resta temperato. <emph>Preterea</emph> non sanza cagione pose el colore de' pianeti, perchè è diverso in tucti. Saturno è di colore focoso. Iove di colore argentino et candido. Marte chome carbone acceso. Venere avanza nello splendore gl'altri. Mercurio è decto "stibon" perchè razeggia. Ma perchè al presente tracta della stella di Iove, scrivono gl'astrologi el quale da alchuni è chiamato Pheton, sta in ciaschuno segno uno anno, et in dodici anni ha facto el corso di tucto el zodiaco. È pianeta benivolo caldo et humido diurno, masculino et temperato nelle sue qualità. El colore suo è argentino, candido chiaro et piacevole. Poson e philosophi nel circulo di Iove la cagione della felicità. Questo suo circulo è coniuncto al circulo di Saturno, et con la sua bonità riprime la malignità di Saturno quando con la parte inferiore del suo circulo è congiunto al circulo di Saturno; et per questo fingono e poeti che Saturno sia suo padre, et che Iove lo cacciò del suo regno. Quando è congiunto con buoni pianeti inferisce buone et utili influentie. Fa l'huomo bello et honesto di colore biancho incarnato; fa begli occhi denti et capegli, et barba tonda come scrive Ptolomeo, può assai nell'aria et nel sangue. Sono le sue case el sagittario et el pescie, regna nel cancro; da llui sono la iustitia, le leggi et e regni. Il perchè Homero spesso dice "basyleas diotropheas", <emph>i.</emph> re nutriti da Iove. Sobto Iove si contengono gl'honori et le richeze et gl'ornati vestimenti. È veridico et quando apparisce nell'ascendente induce reverentia, et honestà et fede et disciplina. Iove conforta et fortifica la bonità d'ogni segno del zodiaco. Et significa bene in quello nel quale si truova. Excepto che nella duodecima casa nella quale significano servitù et povertà, perdita di bestiame et malattia nella famigla.</p></div3>
<div3><head>vv.  70-81</head>
<lg><l>Io vidi in quella iovial faccella</l>
<l>lo sfavillar dell'amor che lì era</l>
<l>segnare agl'occhi miei nostra favella.</l></lg>
<lg><l>Et chome uccegli surti di rivera,</l>
<l>quasi congratulando a llor pasture</l>
<l>fanno di sè hor tonda hor altra schiera,</l></lg>
<lg><l>Sì dentro a' lumi sancte creature</l>
<l>volitando cantavono, et faciensi</l>
<l>hor d, hor i, hor l, in sue figure.</l></lg>
<lg><l>Prima cantando a sua rota moviensi,</l>
<l>poi diventando l'un di questi segni</l>
<l>un pocho s'arrestavono et tacensi.</l>
</lg>
<p>[70-72] Giunto nel corpo di Iove, vide in quello <emph>sfavillare dello amore che era lì</emph>, cioè vi vide gli spiriti beati pieni di carità; chostoro son quegli e quali havendo governo et principato sopra gl'huomini, sono vixuti con somma iustitia et però sono nel corpo del pianeta, la chui influentia induce re et principi et iustitie et leggi chome già è decto. Dice adunque che segnavono <emph>agl'occhi</emph> suoi <emph>nostra favella</emph>, <emph>i.</emph> per figure di lettere parlavono chome parlono e licterati.</p>
<p>[73-75] Imperò che chome uccegli che si partino da' liti per andare in pastura volano cantando chome se volessino congratulare, cioè mostrare festa et allegreza, alle pasture dove arrivono, et volando fanno di loro uno o, o veramente altra figura, chome veggiamo gru et ceceri et simili;</p>
<p>[76-78] chosì queste anime <emph>volando cantavono</emph> faccendo di loro queste lettere D, I, L. Et questa era lor favella, perchè per queste significavono che 'l canto loro era "Diligite ius et leges", cioè amate la ragione et le leggi, o veramente "Diligite iustitiam legum", perchè è scripto in Salomone: "diligite iustitiam qui iudicatis terram";</p>
<p>[79-81] et soggiugne che <emph>si moveano a sua ruota</emph>, che significa che faceano moto circulare el quale è proprio dell'anima perfecta. Imperochè come tal moto comincia da sè et ritorna in sè, chosì l'anima buona procedendo da Dio con le sue virtù ritorna a Dio, <emph>poi diventando uno di questi segni</emph>, che sono d, i, l, si fermavono et taceano, acciochè fussi un pocho d'intervallo, cioè un pocho di spatio tra ll'una figura et altra, et intendessesi che ognuna di queste lettere significassino una dictione.</p></div3>
<div3><head>vv.  82-93</head>
<lg><l>O diva pegasea che gl'ingegni</l>
<l>fai gloriosi et rendigli longevi,</l>
<l>et essi teco le cittadi e ' regni,</l></lg>
<lg><l>Illustrami di te sì ch'io rilevi</l>
<l>le lor figur sì chom'i' l'ho concepte.</l>
<l>Paia tua possa in questi versi brievi.</l></lg>
<lg><l>Mostrarsi dunque in cinque volte septe</l>
<l>vocali et consonanti, et io notai</l>
<l>le parti sì chome mi parvon decte.</l></lg>
<lg><l>"Diligite iustitiam" fur primai,</l>
<l>fur verbo et nome di tucto 'l dipincto;</l>
<l>"qui iudicatis terram" fur sezai.</l>
</lg>
<p>[82-84] È consuetudine de' poeti greci et latini non solamente ne' principii del libro invocar l'aiuto delle muse, ma anchora dipoi quando scrivendo arivono a cosa grande, chome <emph>maxime</emph> veggiamo in Homero et in Virgilio. Rinnuovono adunque la invocatione, et per havere el favor divino, et per fare l'auditore attento, el quale sentendo invocare aspecta chose grande; <emph>O diva</emph>: o dea musa, et benchè usi el singulare intende invocarle tucte imitando Virgilio el qual dixe: "vos o Caliope precor aspirate canenti"; <emph>pegasea</emph>: la quale habiti appresso al fonte pegaseo; nè al mio iudicio si può intendere che invochi Minerva chome expone Francescho da Buti; <emph>che gl'ingegni Fai gloriosi</emph>: et certo nessuno ingegno è da agguaglare a un poeta el quale non solamente da humana arte instructo, ma da divino furore commosso trascende la natura propria et divien più che huomo, di che conseguita vera gloria et viva vita longeva, <emph>i.</emph> di lunga età, per la fama che lascia di sè, et non solamente partorisce lunghissima vita a sè, ma anchora col tuo aiuto alle <emph>città</emph> et a' <emph>regni</emph>. Imperochè pe' poemi ne' quali sono laudati rimangono in perpetua fama.</p>
<p>[85-87] <emph>Illustrami di te</emph>: infondi el tuo furore in me el quale m'illustri et illumini in forma che <emph>io rilevi Le loro figure</emph>: imperochè faccendo gli spiriti lettere di sè, et ciaschuno rilieva una dictione, non potea el poeta interpretare e divini segni sanza divino favore; <emph>paia tua possa</emph>, dimostrisi quanto tu puoi, <emph>in questi</emph> miei <emph>brievi versi</emph>.</p>
<p>[88-90] <emph>Mostrarsi adunque</emph> questi spiriti, <emph>i.</emph> si trasformorono di figura in figura tanto che feciono <emph>cinque volte septe</emph>, cioè trentacinque lettere tra <emph>vocali</emph> et <emph>consonanti</emph>, che tante sono in queste parole "diligite iustitiam qui iudicatis terram".</p>
<p>[91-93] Adunque <emph>in tucto</emph> quello <emph>dipinto</emph>, cioè in tucta quella configuratione di quelle lettere, la prima parte hebbe <emph>Diligite iustitiam</emph>, dove è el verbo <emph>diligite</emph>, et la <emph>sezzaia</emph>, cioè l'ultima, hebbe <emph>qui iudicatis terram</emph>.</p></div3>
<div3><head>vv.  94-108</head>
<lg><l>Poscia nell'emme del vocabol quinto</l>
<l>rimasero ordinati, sì che Iove</l>
<l>parea d'argento lì d'oro distincto.</l></lg>
<lg><l>Et vidi scender altre luci dove</l>
<l>era 'l colmo dell'anime, et lì quetarsi</l>
<l>cantando credo 'l ben che a sè le move.</l></lg>
<lg><l>Poi chome nel perchuoter de' ceppi arsi</l>
<l>surgono innumerabili faville,</l>
<l>onde gli stolti solgono augurarsi,</l></lg>
<lg><l>Risurger parvon quivi più di mille</l>
<l>luci et salire, quale assai et qual pocho,</l>
<l>sì chome 'l sole che l'accende sortille;</l></lg>
<lg><l>Et quietata ciaschuna al suo loco,</l>
<l>la testa e 'l collo d'un'aquila vidi</l>
<l>rappresentare a quel distincto focho.</l>
</lg>
<p>[94-96] Dopo tucte queste figure si fermorono nella ultima lettera, che è l'emme del nome "terram", a dinotare che questi eron quegli che havevon el mondo, ch'è dinotato per questa lettera .m., et ha tolto l'emme di questo nome "terram", perchè el lor governo non fu nel mondo universale, imperò che el mondo contiene in sè tucti e cieli, et gl'elementi entrovi inchiusi; non fu adunque nel mondo universale, ma in questa parte del mondo che è la terra habitata da gl'huomini. Questi spiriti che si rimanevono nell'emme sono huomini sanza signoria, e quali o in magistrato o fuor di magistrato sempre haveano observato iustitia, et però gli pon più bassi.</p>
<p>[97-99] Pone altri spiriti scendere dal cielo empyreo sopra el colmo dell'emme figurare corona, et questi sono e re et e principi che cantono <emph>el bene che a sè gli muove</emph>, <emph>i.</emph> cantono Iddio el quale è sommo bene et el qual muove gl'huomini a sè, perchè inclina la volontà ben disposta alla sua via.</p>
<p>[100-105] Da costoro che faceono figura di corona si levorono molti spiriti innalzandosi et volando in su qual più et qual meno secondo che havevono meritato più o meno. Et però dice <emph>sì chome el sole che l'accende sortigli</emph>, <emph>i.</emph> sì chome Idio, el quale è sole di iustitia, gl'ha collocati. Et per meglo exprimere, dimostra che quegli spiriti che volavono in su qual più o qual meno, eron simili alle faville che escono di due ceppi accesi che si stropiccino insieme, le quali faville gli stolti piglon per augurio.</p>
<p>[106-108] Et poi che questi spiriti salendo si fermorono nel suo luogo o più alto o più basso, chosì fermi rimasono in figura di capo et di collo d'aquila; et per questo intende gl'imperadori, la 'nsegna de' quali è l'aquila. Adunque saranno tre generatione d'huomini, e civili nell'emme; e signori et re sopra l'emme; et gl'imperadori sopra questi.</p></div3>
<div3><head>vv.  109-120</head>
<lg><l>Quel che dipinge lì non ha chi 'l guidi,</l>
<l>ma esso guida, et da llui si rammenta</l>
<l>quella virtù ch'è forma per li nidi.</l></lg>
<lg><l>L'altra beatitudo, che contenta</l>
<l>parea in prima d'ingiglarsi all'emme,</l>
<l>con pocho moto seguitò la 'mprempta.</l></lg>
<lg><l>O dolcie stella, quali et quante gemme</l>
<l>mi dimostraro che nostra iustitia</l>
<l>effecto sia del cielo che tu ingemme!</l></lg>
<lg><l>Perch'io priego la mente in che s'initia</l>
<l>tuo moto et tua virtute, che rimiri</l>
<l>ond'esce 'l fumo che tuo raggio vitia;</l></lg>
<lg><l>Sì ch'un'altra fiata homai s'adiri</l>
<l>del comperare et vender dentr'al templo</l>
<l>che si murò di sangue et di martyri.</l>
</lg>
<p>[109-111] Seguita la principale fictione dicendo, che <emph>quella che dipinge lì</emph>, <emph>i.</emph> colui che muove gli spiriti quivi a fare tale configuratione, <emph>non ha chi 'l guidi</emph>, <emph>i.</emph> è Idio primo motore inmobile, ma esso guida tucte l'altre chose, et infonde virtù ne' cieli, et dipoi e cieli la influiscono in noi. Et però <emph>da llui si rammenta</emph> et riconosce la virtù la qual virtù, che è la iustitia, lui <emph>forma per li nidi</emph>, cioè per gl'uccegli, chiamando uccegli gli spiriti che in questo pianeto fanno tali figure.</p>
<p>[112-114] <emph>L'altra beatitudo</emph>, <emph>i.</emph> quel secondo ordine degli spiriti e quali <emph>prima parean contenti</emph> starsi sopra el colmo dell'emme, et <emph>ingiglarsi</emph>, <emph>i.</emph> fare corona facta a gigli, che sono e re et gl'altri principi, dipoi <emph>con pocho moto</emph>, <emph>i.</emph> alzandosi in su, <emph>seguitoron la 'mprempta</emph>, cioè la figura dell'aquila. La sententia è che movendosi feciono el resto della figura dell'aquila, della quale gli spiriti havevono facto el capo et collo, il che dinota che la divina providentia dispose, per la influentia di questa stella, e principi acconsentire nella monarchia d'uno solo che fu imperadore. O veramente inferisce che la influentia di Iove produrrebbe monarchia nel mondo el qual reggimento sarebbe più perfecto in giustitia se gl'huomini la volessino ricevere. Et forse interpreta qui el veltro del quale dicemo nella prima cantica.</p>
<p>[115-117] Quelle <emph>gemme</emph> adunque, <emph>i.</emph> quegli spiriti e quali vidi in te Iove, <emph>dolcie stella mi dimostrorono che la iustitia</emph> humana proceda dal tuo cielo el quale <emph>tu ingemme</emph>, <emph>i.</emph> ingemmi, cioè adorni chome pretiosa gemma, et tu sia la causa di tale effecto.</p>
<p>[118-120] Ma perchè io veggio che la malignità degl'huomini corrompe la tua iustitia, <emph>i.</emph> la tua influentia, et <emph>maxime</emph> e rectori della christiana chiesa, io <emph>priegho la mente</emph> divina <emph>in che</emph>, <emph>i.</emph> nella quale, <emph>el tuo moto et la tua virtù</emph> et influentia <emph>s'invitia</emph>, <emph>i.</emph> si principia che riguardi <emph>onde</emph> nasce <emph>el fumo</emph>, cioè el vitio el quale initia et corrompe el razo della iustitia, la quale la scriptura chiama sole, chome el fumo et la nebbia offusca la luce del sole. Onde: "exortus est sol iustitie". Et priego che la divina mente rimiri questa malignità, acciochè chome altra volta nella humanità di Christo s'adirò contro a quegli che vendevono et comperavon nel tempio, et cacciogli, chosì s'adiri contro e pastori et prelati e quali vendono per simonia le chose sacre nella chiesa di Dio, la qual chiesa si murò di sangue et di martyri, perchè essa è fondata sopra la passione di Christo et de' martyri; che Christo Ihesù scacciassi e venditori et comperatori del tempio, n'apparisce nel sancto vangelio.</p></div3>
<div3><head>vv.  124-136</head>
<lg><l>O militia del cielo cui io contemplo,</l>
<l>adora per coloro che sono in terra</l>
<l>tucti sviati drieto al male exemplo!</l></lg>
<lg><l>Già si solea con le spade far guerra,</l>
<l>ma hor si fa toglendo hor qui hor quivi</l>
<l>lo pan che 'l pio padre a nexun serra.</l></lg>
<lg><l>Ma tu che sol per cancellare scrivi,</l>
<l>pensa che Piero et Paulo, che moriro</l>
<l>per la vigna che guasti, anchor son vivi.</l></lg>
<lg><l>Ben puo' tu dire: "Io ho fermo 'l disiro</l>
<l>sì a cholui che volle viver solo</l>
<l>et che per salti fu tracto al martiro,</l></lg>
<lg><l>Ch'io non cognosco el pescator nè Polo".</l>
</lg>
<p>[124-126] Vedendo el poeta che el pastore della christiana gregge et gl'altri prelati e quali debbono a noi esser exemplo di sanctità che ci guidi al bene operare sono sì involuti nella avaritia, et in tucte l'altre generationi d'ingiustitia, che non ci danno se non captivi exempli co' quali ci traggon della recta via, volge el parlare alla <emph>militia del cielo</emph>, <emph>i.</emph> all'anime beate del cielo, le quali lui contempla et priega che adorino per noi e quali sviati seguitiamo el captivo exemplo de' prelati; et qui dimostra quanto gravemente pecchi chi è posto in luogo che sia exemplo degl'altri.</p>
<p>[127-129] <emph>Già si solea</emph>: qui dimostra che negli antichi tempi gl'huomini avari et cupidi dell'altrui thesoro movean guerra et per forza lo toglevano; il che benchè fussi ingiusto nientedimeno havea alchuna ombra di francheza d'animo; ma hora si togle con maggiore iniustitia, imperochè sobto spetie di religione excomunicono et interdicono per vender poi l'absolutione et e sacramenti, e quali son pane spirituale col quale ci conduciamo a vita etherna; et per questo è decto viatico, el quale <emph>el pio padre</emph>, cioè Idio pien di misericordia, non <emph>serra</emph>, nè vieta, ad alchuno, ma vuole che si dia a ciaschuno che si riduce a penitentia.</p>
<p>[130-132] <emph>Ma tu</emph>, pastore, <emph>che scrivi per cancellare</emph>, <emph>i.</emph> fai le censure non per castigare e peccatori ma per fargli ricomperare, ricordati <emph>che Piero et Paolo</emph> primi appostoli, e quali <emph>morirono Per la vigna</emph>, <emph>i.</emph> per la chiesa, la qual tu <emph>guasti</emph> con la simonia, <emph>sono anchor vivi</emph>, quasi dica: ti potranno punire.</p>
<p>[133-136] <emph>Ben puo' tu dire</emph>: con più parlare ambiguo; riprende el pastore et però pare che lo lodi, et dice: <emph>tu</emph> pastore <emph>puoi dire</emph> non mi riprendere, perchè <emph>io ho fermo el</emph> mio <emph>desiderio</emph> in seguir <emph>cholui che volle viver solo</emph>, <emph>i.</emph> habitare nel diserto, et questo fu el precursore di Christo Ioanni Baptista, el quale <emph>per salti</emph>, cioè per balli et danze della figluola d'Herode, <emph>fu tracto al martiro</emph>, perchè fu decapitato. Adunque dirai tu: io ho fermo el mio desiderio sì a san Giovanni Baptista, <emph>ch'io non conosco el pescatore</emph>, cioè san Piero, <emph>nè Polo</emph>, <emph>idest</emph> nè sancto Paolo. Et questo è el vero non perchè tu seguiti la vita del Baptista, ma seguiti el fiorino nel quale è la sua inmagine. Et per questo sprezi el peccato.
</p></div3></div2>
<div2><head>XIX</head>
<argument><p>CANTO XVIIII DELLA TERTIA CANTICA DI DANTHE</p></argument>
<div3><head>vv.  1-12</head>
<lg><l>Parea dinanzi a me con l'ali aperte</l>
<l>la bella image che nel dolcie <emph>frui</emph></l>
<l>liete facean l'anime conserte;</l></lg>
<lg><l>Parea ciaschuna rubinecto in chui</l>
<l>razo di sole ardessi sì acceso</l>
<l>che ne' miei occhi rifrangessi a llui.</l></lg>
<lg><l>Et quel che mi conviene ritrar testeso</l>
<l>non portò voce mai, nè scripse inchiostro,</l>
<l>nè fu per fantasia giamai compreso;</l></lg>
<lg><l>Ch'io vidi et ancho udi' parlare el rostro</l>
<l>et sonar nella voce et "io" et "mio"</l>
<l>quand'era nel concepto noi et nostro.</l>
</lg>
<p>Perchè già ha narrato della natura di Iove et quali sieno gli spiriti che si rappresentono in questa stella, hora in questo decimo nono capitolo havendo configurato el segno della aquila, induce l'aquila a parlare, prima adunque dimostra uno inaudito modo di parlare dell'aquila. Dipoi muove quistione se uno vivendo giustamente si può salvare sanza la fede christiana. Nel terzo luogho l'absolve. Et nell'ultimo riprende e christiani principi, perchè vivendo et regnando iniustamente si diviano da quegli spiriti che fanno el segno dell'aquila.</p>
<p>[1-3] Adunque <emph>Apparea dinanzi a me con l'ale aperte La bella image</emph>, <emph>i.</emph> imagine dell'aquila, la quale è bella significando la iustitia, et questa aquila <emph>faceano</emph> gli spiriti <emph>conserti</emph>, cioè connexi et congiunti l'uno all'altro, et <emph>lieti nel dolcie frui</emph>, cioè allegri nella beatitudine divina che haveono fruendo Iddio. L'ale aperte significan due acti di iustitia, premiare et punire;</p>
<p>[4-6] et ciaschuna anima risplendea chome rubino nel quale percuota <emph>razo del sole</emph>; pel rubino dinota la carità sanza la quale non può essere vera iustitia.</p>
<p>[7-9] Dipoi seguita el poeta che havendo a ritrarre et a riferire el parlar dell'aquila gli convien dir chosa che <emph>voce non portò mai</emph>, <emph>idest</emph> non fu mai decta, <emph>nè inchiostro scripse</emph>, <emph>i.</emph> non fu mai scripta, <emph>nè fu mai compreso da phantasia</emph>, imperò che nessuno fantasticò mai che una aquila parlassi; et fa l'auditore attento promettendo riferire chose inusitate et nuove.</p>
<p>[10-12] <emph>Ch'io vidi</emph>: pone che chosa sia questa et dimostra che lui vide et sentì <emph>parlare lo rostro</emph>, <emph>i.</emph> el beccho dell'aquila, et parlando dicea <emph>io et mio</emph>, chome se fussi un solo, et <emph>nel concepto</emph> era <emph>noi et nostro</emph>. La sententia è che tucti quegli spiriti che figuravan el corpo dell'aquila, e quali perchè ereno tucti insieme doveono parlare ciaschuno di per sè, et parlavono tucti a un tracto col beccho dell'aquila, et diceono <emph>io et mio</emph> in singulare, non obstante che el <emph>concepto</emph> che era delle menti di più spiriti dovea dire <emph>noi et nostro</emph>. Et certamente non fu mai appreso per phantasia che un corpo facto di più menti chome era quello parlassi chome se fussi uno et non più. Onde appare mirabile lo 'ngegno del poeta et mirabile mutatione in tanto ingegno.</p></div3>
<div3><head>vv.  13-27</head>
<lg><l>Et cominciò: "Per esser iusto et pio</l>
<l>son io qui exaltato ad quella gloria</l>
<l>che non si lascia vincere al disio;</l></lg>
<lg><l>Et in terra lasciai la mia memoria</l>
<l>sì facta, che le genti lì malvagie</l>
<l>comendon lei ma non seguon la storia".</l></lg>
<lg><l>Chosì un sol calor di molta brage</l>
<l>si fan sentire, chome da molti amori</l>
<l>uscia solo un suon di questa image.</l></lg>
<lg><l>Ond'io appresso: "O perpetui fiori</l>
<l>dell'etherna letitia, che pur uno</l>
<l>parer mi fate tucti vostri odori,</l></lg>
<lg><l>Solvetemi spirando el gran digiuno</l>
<l>che lungamente m'ha tenuto in fame</l>
<l>non trovando lì in terra cibo alchuno.</l>
</lg>
<p>Pone le parole del beccho dell'aquila, le quali benchè eschino d'un luogo nientedimeno sono di tucti quegli spiriti che formavono l'aquila.</p>
<p>[13-15] Dice adunque <emph>io sono exaltato a quella gloria Che non si lascia vincere dal disio</emph>, <emph>i.</emph> la quale è sì grande, che 'l desiderio nostro non è maggiore, perchè non possiamo desiderarla maggiore. Et questo è <emph>per esser giusto et pio</emph>, <emph>i.</emph> per havere usato la giustitia mixta con la misericordia, imperochè considerato la fragilità dell'huomo, una intera iustitia sarebbe quasi crudelità. Et però dice: "vidit Deus figmentum nostrum et misertus est nostri"; et altrove: "impia est iustitia que humane fragilitati non novit ignoscere".</p>
<p>[16-18] <emph>Et in terra lasciai la mia memoria</emph>: dimostra el poeta quanto sia excellente chosa la iustitia conciossia che non solamente ci guida a vita eterna, ma anchora ci fa viver di qua per fama per la quale non solamente e buoni ci lodano, ma constrigne anchora e captivi a lodarci, benchè <emph>non seguitano la historia</emph>, <emph>i.</emph> non operano secondo che sentono noi havere operato. Et certo è tanto la forza della virtù che <emph>etiam</emph> e vitiosi non possono non amarla.</p>
<p>[19-21] <emph>Chosì un sol calore di molta brage</emph>: chome interviene che <emph>di molta brage</emph>, cioè di molti carboni insieme accesi, risulta <emph>un sol calore</emph>, chosì <emph>di molti amori</emph>, <emph>i.</emph> spiriti e quali configuravono l'aquila, <emph>n'usciva un sol suono</emph> et una sola voce; per questa fictione si dimostra che nella vita activa, la quale administrano et reggono e principi, nessuna chosa è che tanto mantenghi l'amore et la concordia, et conservi la società humana alla quale la natura ci produce, quanto la iustitia. Adunque non è maravigla se quegli e quali con somma iustitia hanno recto, hora in questo cielo sieno sì uniti.</p>
<p>[22-24] Questa unione intendendo el poeta non si volse all'aquila chome a uno ma chome a molti spiriti, e quali chiama <emph>fiori</emph> perchè sono ornamenti di quel cielo ove hanno <emph>etherna letitia</emph>, et dice che benchè sien molti fiori, nientedimeno non più odori ma un solo esce da lloro.</p>
<p>[25-27] Dipoi gli richiede che inspirando in lui el vero <emph>solvino</emph>, cioè dissolvino, et levino via <emph>el gran digiuno</emph> el quale <emph>l'ha tenuto lungamente in fame</emph>, imperochè chi sta digiuno sente fame. Et è modo di parlare latino perchè "solvere ieiunium" significa rompere el digiuno. Questa è translatione perchè intende exprimere che lungo tempo è stato <emph>digiuno</emph>, <emph>i.</emph> voto di quella verità della quale ha gran <emph>fame</emph>, <emph>i.</emph> gran cupidità di sapere. Et la ragione perchè lui è stato digiuno è perchè in terra <emph>non ha trovato cibo</emph> che gl'habbi potuto tor tal fame, <emph>i.</emph> non ha trovato <emph>in terra</emph>, cioè infra le scientie terrene et humane, <emph>cibo</emph>, cioè doctrina, che lo possa satiare, <emph>idest</emph> possa a llui satisfare in dimostrare questa verità della quale ha <emph>fame</emph>, <emph>i.</emph> desiderio.</p></div3>
<div3><head>vv.  28-39</head>
<lg><l>Ben so io che se 'n cielo alto reame</l>
<l>la divina iustitia fa suo specchio,</l>
<l>che 'l vostro non l'apprende con velame.</l></lg>
<lg><l>Sapete chome attento io m'apparecchio</l>
<l>ad ascoltare; sapete quale è quello</l>
<l>dubbio che m'è digiuno cotanto vecchio".</l></lg>
<lg><l>Quasi falcon ch'uscendo di cappello</l>
<l>muove la testa et con l'ale s'applaude,</l>
<l>vogla mostrando faccendosi bello,</l></lg>
<lg><l>Vidi farsi quel segno, che di laude</l>
<l>della divina gratia era contexto,</l>
<l>con canti quai si fa chi lassù gaude.</l>
</lg>
<p>Havea pregato l'auctore gli spiriti che satiassino la sua longa fame, <emph>i.</emph> el lungo desiderio d'intendere el vero. Ma non havea dimostro di che chosa volessi intendere el vero.</p>
<p>[28-33] Nè anchora al presente lo dice, ma bene afferma che loro riguardando nel divino specchio posson per se stessi intenderlo. Adunque sanno gli spiriti quanto l'auctore stia attento alla risposta, et sanno qual sia tal dubbio, che era se sanza la fede christiana la iustitia può conducere ad vita etherna; et questo dubbio è a llui molto anticho <emph>digiuno</emph>,</p>
<p>[34-36] le quali parole decte dal poeta, lui vede el segno dell'aquila farsi tale quale el falchone al quale è tracto el cappello muove el capo intorno guatando, <emph>et con l'ale s'applaude</emph>, <emph>i.</emph> mostra allegreza, <emph>monstrando vogla</emph> di volare, <emph>faccendosi bello</emph>, rassettandosi le penne adosso.</p>
<p>[37-39] Tale adunque si mostrava l'aquila che <emph>era contexta</emph>, <emph>i.</emph> composta, <emph>di laude Della divina gratia</emph>, <emph>i.</emph> de gli spiriti che rendean laude alla divina gratia <emph>con</emph> tali <emph>canti</emph>, quali lingua mortale non può exprimere; et per questo non si sanno in terra, ma sannosi da chi è in cielo in etherna beatitudine, perchè non può ingegno humano intendere le chose celesti se non sale in cielo, <emph>i.</emph> se prima purgato da ogni vitio non insurge a tanta speculatione.</p></div3>
<div3><head>vv.  40-51</head>
<lg><l>Poi cominciò: "Colui che volge et sexto</l>
<l>all'estremo del mondo, et dentro ad esso</l>
<l>distinse tanto occulto et manifesto,</l></lg>
<lg><l>Non poteo suo valor sì fare impresso</l>
<l>in tucto l'universo, che 'l suo verbo</l>
<l>non rimanessi in infinito excesso.</l></lg>
<lg><l>Et ciò fa certo che 'l primo superbo</l>
<l>che fu la somma d'ogni creatura,</l>
<l>per non aspectar lume cadde acerbo;</l></lg>
<lg><l>Et quinci appare ch'ogni minor natura</l>
<l>è corto ricettacolo a quel bene</l>
<l>che non ha fine et sè con sè misura.</l>
</lg>
<p>Risponde l'aquila et pon le cagioni perchè el poeta non può trovare la solutione della sua questione, la quale non si può solvere se non con la fede, perchè nessuno è capace della iustitia divina;</p>
<p>[40-42] et per questo pone prima la infinita et incomprehensibile potentia di Dio dicendo <emph>Colui che</emph> è sommo Idio et <emph>volge el sexto</emph>, <emph>i.</emph> volge Iove che è el sexto pianeto, secondo alquanti. Altri dicono <emph>el sexto</emph> la rotondità de' cieli, la qual volge circa gl'extremi. Et dice <emph>el sexto</emph> perchè chiamiamo le sexte quello instrumento col quale facciamo un cerchio tondo.</p>
<p>[43-45] <emph>Non poteo fare sì impresso suo valore</emph>, <emph>i.</emph> non potè Iddio imprimere tanto nell'universo el suo valore et la sua potentia, <emph>che el suo verbo</emph>, cioè la sua sapientia che è chiamata verbo et figluolo, <emph>non rimanessi</emph>, <emph>i.</emph> non restassi fuori dell'universo, <emph>in infinito excesso</emph>: la sententia è che la sua sapientia infinitamente excede ogni creatura. Et non è inconveniente che l'auctore dica che Iddio non può mettere tutta la sua potentia in alchuna creatura, imperochè questo sarebbe fare creatura pari ad sè, onde mancherebbe la sua potentia, imperochè la creatura potrebbe creare se medesima et chosì non sarebbe creatura ma creatore, et chosì sarebbono più principi, che è impossibile. Adunque non potette Idio mettere tucto el suo valore in una creatura, sì che essa non fussi infinitamente minore di lui. Non può Idio fare maggiore o simile a sè, non può far male. Nè nasce questo non potere di Dio da impotentia che sia in lui, ma dalla infinita excellentia della sua potentia. Adunque non potere Idio infondere la sua potentia tucta nella creatura dimostra lui essere omnipotente.</p>
<p>[46-48] <emph>Et ciò fa certo</emph>: cioè pruova questo che è decto in questa forma. Se Lucifero, el quale fu la più excellente creatura che facessi Idio, et fu el primo che insuperbissi contro al suo creatore, non vide le cagioni della providentia di Dio, non le potranno vedere l'altre creature meno excellenti; ma lui non le vide. Il che si vede perchè non aspectò el lume della gratia confirmante, anzi si riputò pari al verbo divino et però <emph>cadde acerbo</emph>. Adunque è manifesto che la creatura non può vedere nel creatore ogni cosa.</p>
<p>[49-51] <emph>Et quinci appare che ogni minore natura</emph>, intendi naturata, cioè ogni creatura perchè è minore del creatore <emph>è corto</emph> et insufficiente <emph>receptacolo a quel bene</emph>, <emph>i.</emph> non è tanto capace che possa contenere in sè <emph>quel bene Che non ha fine</emph>, <emph>i.</emph> el bene infinito, perchè è Idio, et perchè è infinito <emph>misura sè con sè</emph>, perchè lo infinito non si può misurare se non collo infinito. Et nessuna mente è infinita se non Idio; se adunque la creatura è minore receptaculo, essa potrà ricevere qualche parte della potentia di Dio, ma non tucta.</p></div3>
<div3><head>vv.  52-63</head>
<lg><l>Dunque vostra veduta, che conviene</l>
<l>essere alchun de' raggi della mente</l>
<l>di che tucte le chose son ripiene,</l></lg>
<lg><l>Non può di sua natura esser possente</l>
<l>tanto che 'l suo principio non discerna</l>
<l>molto di là da quel che gl'è parvente.</l></lg>
<lg><l>Però nella iustitia sempiterna</l>
<l>la vista che riceve el vostro mondo</l>
<l>chom'occhio per lo mare entro s'interna.</l></lg>
<lg><l>Che benchè dalla proda veggia 'l fondo</l>
<l>in pelago nol vede, et non dimeno,</l>
<l>egli è, ma cela lui l'esser profondo.</l></lg>
<lg><l>Lume non è se non vien da sereno</l>
<l>che non si turba mai; anzi è tenebra</l>
<l>o ombra della carne o suo veneno.</l>
</lg>
<p>[52-54] Conchiude che essendo el vostro intendere et cognitione d'alchun raggio della mente divina el quale si diffunde in tucte le chose perchè tucte le chose create hanno la sua forma et essere da lei;</p>
<p>[55-57] et questo raggio è la virtù divina che s'infonde in ciaschuna chosa quanto basta all'essere di quella, <emph>non può</emph> la intelligentia humana <emph>essere tanto possente di sua natura, che</emph> essa <emph>discerna</emph> et cognosca <emph>el suo principio</emph>, cioè Iddio, se non <emph>molto di là di quello che gl'è parvente</emph>, <emph>idest</emph> di quello che gli pare di là dal termine che lui vede; et benchè un veggha più che un altro, nientedimeno nessuno vede el tucto.</p>
<p>[58-60] <emph>Però</emph>, per la qual chosa; et ordina el texto in questo modo: <emph>la vista che riceve el vostro mondo</emph>, cioè la cognitione la quale è nell'huomo anchora constituto in terra, <emph>s'interna</emph>, si mette, <emph>nella iustitia sempiterna</emph>, cioè in cognoscere la iustitia divina, non altrimenti che l'<emph>occhio</emph> et vista corporale s'interna <emph>del mare</emph>,</p>
<p>[61-63] imperò che l'occhio humano vede el fondo nel mare al lato al lito dove l'acqua è bassa. Ma <emph>nel pelago</emph>, cioè dove l'acqua è alta, non vede 'l fondo non perchè el fondo non vi sia, ma per la profondità alla quale per sì lungo spatio non può pervenire la potentia visiva.</p></div3>
<div3><head>vv.  67-78</head>
<lg><l>Assai t'è mo aperto la latebra</l>
<l>che t'ascondeva la iustitia viva,</l>
<l>di che facea quistion cotanto crebra</l></lg>
<lg><l>Che tu dicevi: "Un huom nasce alla riva</l>
<l>del Nilo, et quivi non è chi ragioni</l>
<l>di Christo nè chi legga nè chi scriva,</l></lg>
<lg><l>Et tucti suoi voleri et acti buoni</l>
<l>sono, quanto ragione humana vede,</l>
<l>sanza peccato in vita o in sermoni.</l></lg>
<lg><l>Muore non baptezato et senza fede;</l>
<l>ove è questa iustitia che 'l condanna?</l>
<l>ov'è la colpa sua sed ei non crede?".</l>
</lg>
<p>[67-69] Per quello che io t'ho decto, o Danthe, <emph>Assai t'è aperta la tenebra</emph>, cioè la obscurità la quale <emph>t'ascondeva la viva iustitia</emph>, <emph>i.</emph> faceva che tu non potessi intendere la divina iustitia della qual <emph>tu facevi sì crebra</emph>, <emph>i.</emph> sì spessa, <emph>questione</emph>, <emph>i.</emph> della quale con teco medesimo sì spesso cercavi.</p>
<p>[70-72] Imperochè <emph>tu dicevi</emph> uno sarà nato in Egypto apresso al Nilo, dove non son se non infedeli, et non v'è chi predichi di Christo nè chi ne legga o scriva;</p>
<p>[73-75] et nientedimeno lui non vive secondo le virtù in cogitatione et in facto et <emph>sanza peccato</emph> di parole o di facti, in <emph>quanto la ragione humana</emph> può intendere.</p>
<p>[76-78] Ma finalmente perchè muore sanza baptesimo et sanza fede christiana è damnato. Adunque <emph>ove è</emph> qui la divina <emph>iustitia</emph> la quale richiede da costui più che non ha potuto fare? <emph>ond'è questa iustitia che 'l condanna?</emph>: quasi dica: non può essere iustitia condamnare la iusta ignorantia.</p></div3>
<div3><head>vv.  79-90</head>
<lg><l>Hor tu chi se', che vuoi sedere a scranna</l>
<l>per giudicar di lungi mille migla</l>
<l>con la veduta corta d'una spanna?</l></lg>
<lg><l>Certo a colui che mecho s'assottigla,</l>
<l>se lla scriptura sopra noi non fusse,</l>
<l>da dubitar sarebbe a maravigla.</l></lg>
<lg><l>O terreni animali, o mente grosse,</l>
<l>la prima volontà, ch'è per sè buona,</l>
<l>da sè ch'è sommo bene mai non si mosse.</l></lg>
<lg><l>Cotanto è giusto quanto a llei consona;</l>
<l>nullo creato bene a sè la tira</l>
<l>ma essa radiando lui cagiona".</l>
</lg>
<p>[79-81] Vitupera la presumptuosa ignorantia di quegli huomini che hanno ardire con lo intellecto grosso et non capace de' segreti di Dio porsi <emph>a scranna</emph>, <emph>i.</emph> in sedia, <emph>per giudicare</emph> quello che è <emph>di lungi mille migla Con la</emph> sua vista <emph>corta d'una spanna</emph>: adunque chome sarebbe somma stultitia d'uno huomo, el qual fussi di sì corta vista che non vedessi più lontano d'una spanna, volessi giudicar quello che fussi distante mille migla, chosì è somma temerità che lo 'ngegno humano con pocha cognitione, el quale perchè è finito non può comprendere Idio che è infinito, presumma intendere e secreti di Dio. Nè si ricorda del decto: "incomprensibilia sunt iudicia tua Domine". Et san Paulo vieta dicendo: "scrutator maiestatis reicietur a Deo"; et altrove: "nolite sapere plusquam oportet sapere, sed sapere ad sobrietatem"; et Matheo: "dico autem vobis quod multi ab oriente venient et recumbent cum Abraam in regno celorum, filia regni reicietur in tenebras". Dobbiamo adunque creder che qualunche cosa è facta dal sommo bene sia bene, et che lui vegga quello che non può vedere l'huomo. <emph>Maxime</emph> dicente Marco: "de die autem illa et hora nemo scit, non angelus celi, non filius nisi pater". Adunque molto meno lo saprà l'huomo.</p>
<p>[82-84] <emph>Certo a colui</emph>: in questo luogo l'aquila acciochè nessuno si scusi per ignorantia, rimuove ogni ignorantia dicendo: certo molto sarebbe <emph>da dubitare</emph> et <emph>sarebbe maravigla</emph>, <emph>i.</emph> da maraviglarsi, da qualunque <emph>s'assottigla mecho</emph>, <emph>i.</emph> s'ingegna con ogni sottiglezza investigare la divina iustitia che riluce in me aquila, <emph>se la scriptura non fusse sopra noi</emph>, la qual c'insegna che la volontà di Dio è giusta, et che non dobbiamo investigar la ragione perchè fa questo più tosto che questo.</p>
<p>[85-87] <emph>O terreni animali</emph>: giusta indegnatione dimostra l'aquila che l'huomo animal terreno et per consequente di grossa mente vogli intendere le chose divine, considerando che nè anchora le celesti creature possono perfectamente conoscere la sapientia potentia et bontà divina; <emph>la prima volontà</emph>: ha ripreso chi va cercando le ragioni della divina iustitia, conciossiachè gli debba bastare intendere che Idio non può errare, conciossia che si conosce che la prima volontà è bona non da altri, imperochè se Idio participassi la volontà da altri, perchè non sarebbe in sè potrebbe alchuna volta perderla, et non esser buono. Ma perchè essa volontà è buona per se medesima et non da altri, non si diparte mai da sè che è somo bene.</p>
<p>[88-90] Et se la volontà divina non si parte mai dal bene ciò che gli <emph>consuona</emph> et piace conviene che sia bene, et ogni bene <emph>è giusto</emph>. Il perchè nessuno si può giustamente dolere benchè gli paia alchuna volta patire ingiustamente. Et la ragione perchè non si può dolere è che nessuno <emph>creato bene a sè la tira</emph>, perchè Idio creditore di tucti a nessuno è debitore, ma ciaschuno è obbligato a llui d'ogni dono ricevuto; <emph>ma essa</emph> volontà divina <emph>cagiona lui</emph>, cioè è cagione che 'l bene creato da llui habbi l'essere. Imperochè è chome el vasellaio el quale fa alchuni vasi et per tenervi chose pretiose, et alchuni per tenervi chose spurche.</p></div3>
<div3><head>vv.  91-102</head>
<lg><l>Quale sovresso 'l nido si raggira</l>
<l>poi c'ha pasciuto la cicogna e figli</l>
<l>et chome quei che presto gli rimira,</l></lg>
<lg><l>Cotal si fece et su levò li cigli</l>
<l>la benedecta imagine, che l'ali</l>
<l>movea sospinte da tanti consigli.</l></lg>
<lg><l>Roteando cantava, et dicea: "Quali</l>
<l>son le mie note a te, che non le 'ntendi,</l>
<l>tale è 'l giudicio etherno a voi mortali".</l></lg>
<lg><l>Poi seguitaro que' lucenti incendi</l>
<l>dello Spirito sancto anchor nel segno</l>
<l>che fè e Romani al mondo reverendi.</l>
</lg>
<p>[91-93] Per similitudine dimostra che chome la cicogna portato el cibo a' figluoli si rigira sopra el nido, et essi pasciuti rimiron quella,</p>
<p>[94-96] chosì l'aquila fece sopra di me poi che m'hebbe pasciuto del suo sermone, et io rimiravo decta aquila. Adunque <emph>suso levò le cigla La benedecta image</emph>, <emph>idest</emph> la inmagine dell'aquila la quale <emph>moveva le ali sospinte da tanti consigli</emph>, <emph>idest</emph> da tanti spiriti quanti erono in quelle ali.</p>
<p>[100-102] <emph>Poi seguitaro que' lucenti incendi</emph>: la sententia è che quegli lucenti splendori che erono accesi in carità, essi seguitorono nel parlare, <emph>nel segno</emph> dell'aquila, <emph>idest</emph> che una sola voce uscia da tucti pel beccho dell'aquila, la quale <emph>fè e Romani reverendi</emph>, perchè decto segno dell'aquila era negli stendardi bellicosi de' Romani, e quali per innumerabili victorie furono riveriti.</p></div3>
<div3><head>vv.  103-114</head>
<lg><l>Esso richominciò: "A questo regno</l>
<l>non salì mai chi non credette in Christo</l>
<l>o prima o poi che si chiavassi al legno.</l></lg>
<lg><l>Ma vedi, molti gridan "Christo! Christo!"</l>
<l>che saran nel giudicio assai men <emph>prope</emph></l>
<l>a llui che tale che non conosce Christo.</l></lg>
<lg><l>Et tai christian dannerà l'Ethiope</l>
<l>quando si partiranno e due collegi,</l>
<l>l'uno in etherno riccho et l'altro inope.</l></lg>
<lg><l>Che potran dire e Persi a' nostri regi,</l>
<l>chome vedranno quel volume aperto</l>
<l>nel qual si scrivon tucti e suoi dispregi?</l>
</lg>
<p>[103-105] <emph>ricominciò</emph> l'aquila dicendo che <emph>al regno</emph> celeste <emph>non salì mai chi non credecte in Christo</emph>, et questa credenza fu o di coloro e quali furono innanzi lo advenimento di Christo, et questi credectono in Christo venturo, chome quegli che lui trasse del limbo, o di coloro che furono dopo la sua passione, et questi credettono che lui fussi già venuto et col suo sangue ricomperato el mondo.</p>
<p>[106-108] <emph>Ma vedi</emph>, <emph>i.</emph> intendi, che <emph>molti gridon "Christo! Christo!"</emph>, et questi son falsi christiani e quali con le parole dimostran credere ma nel chuore non credono; onde è scripto: "populus iste labiis me honorat, cor autem eorum longe a me est". Et questi nel gran <emph>giudicio saranno men prope</emph>, men presso, <emph>a llui che tale che non conobbe Christo</emph>, imperochè chi non ha havuto cognitione di Christo ha qualche scusa, et molto più pecca el christiano reo, perchè non ha scusa.</p>
<p>[109-111] Et però dice che quando sarà data l'ultima sententia, et <emph>e due collegi</emph>, cioè le due congregatione dell'anime, <emph>si partiranno</emph>, però che le buone saliranno al cielo ad etherna richeza, cioè felicità dove è e copia infinita d'ogni bene, et le ree scenderanno all'inferno, et saranno <emph>inope</emph>, <emph>i.</emph> povere d'ogni felicità, allhora alchuno <emph>ethiope</emph>, <emph>i.</emph> alchuno della Ethiopia, dove non è cognitione alchuna della religion christiana, <emph>dannerà</emph> et biasimerà el reo christiano et rimproverragli la sua lorda vita.</p>
<p>[112-114] <emph>Che potranno dire e Persi</emph>, e quali non haranno havuto alchun lume di fede, <emph>a' nostri regi</emph> christiani, se non biasimargli quando nel iudicio <emph>vedranno quel volume aperto</emph>, <emph>i.</emph> vedranno Christo giudicante nel quale chome in un libro si leggeranno tucti e meriti et demeriti, e quali demeriti sono dispregi di Christo, imperochè chi pecca fa contro alla doctrina evangelicha, adunque la dispreza.</p></div3>
<div3><head>vv.  115-123</head>
<lg><l>Lì si vedrà tra ll'opere d'Alberto</l>
<l>quella che tosto moverà la penna,</l>
<l>perchè 'l regno di Plaga fia coperto.</l></lg>
<lg><l>Lì si vedrà el duol che sopra Senna</l>
<l>induce, falseggiando la moneta,</l>
<l>quel che morrà di colpo di chotenna.</l></lg>
<lg><l>Lì si vedrà la superbia che asseta,</l>
<l>che fa lo Schoto et l'Inghilese folle</l>
<l>sì che non può sofferir dentro a sua meta.</l>
</lg>
<p>Seguita in riprendere e rei christiani, et <emph>maxime</emph> e re, et trascorre tucti e reami che sono tra' christiani. Et comincia dalla parte septentrionale dove sono quattro reami, Plaga, Francia, Scotia et Inghilterra.</p>
<p>[115-117] Dice adunque che <emph>Lì</emph>, cioè in quel libro, <emph>si vedrà tra l'opere</emph> ingiuste <emph>di Alberto Quella</emph> opera la quale, perchè è più ingiusta, <emph>moverà tosto la penna</emph> a scrivere e suoi vitii. Alberto fu inperadore coronato da Bonifatio papa nell'anno della nostra salute millesimo dugentesimo nonagesimo octavo. Chostui era duca d'Osterich, et combattè con Astulpho decto Andulpho re de' Romani et vinselo et ucciselo.</p>
<p>[118-120] <emph>Lì si vedrà el duol</emph> della rotta havuta da' Fiaminghi, el qual duol <emph>sopra Sena</emph>, in Parigi, per la qual città corre el fiume Sena, fu cagion che <emph>la moneta</emph> si falsi. Chostui fu Philippo chiamato Bello re di Francia. Et nel mille trecento essendo stato ropto a Coltraio de' Fiaminghi rinovò grande exercito; et per havere denari fè falsare le sue monete in forma che tornorono al terzo non sanza sommo danno de' mercanti et de gl'altri. Fu morto a caccia da uno cinghiale, et però dice <emph>da colpo di cotenna</emph>, perchè cotenna chiamono e Fiorentini la pelle del porcho.</p>
<p>[121-123] <emph>Lì si vedrà la superbia che asseta</emph>, <emph>i.</emph> l'arrogantia che ha l'huomo quando gli pare meritare più che gl'altri. Onde l'<emph>asseta</emph>, <emph>i.</emph> lo fa cupido d'imperare. Et di questo vitio riprende el re d'Inghilterra et di Scotia, el quale è tanto superbo <emph>che non può soffrire</emph> et patire di stare <emph>dentro a sua meta</emph>, <emph>i.</emph> dentro a' suoi termini. Di questo nome <emph>meta</emph> habbiamo posto in altro luogho la expositione. Chostui fu el re Adovardo d'Inghilterra huomo molto cupido d'imperare.</p></div3>
<div3><head>vv.  124-135</head>
<lg><l>Vedrassi la luxuria e 'l viver molle</l>
<l>di quel d'Hispagna et di quel di Buemme,</l>
<l>che mai valor non cognobbe nè volle.</l></lg>
<lg><l>Vedrassi al Ciotto di Hierusalemme</l>
<l>segnata con uno i la sua bontate</l>
<l>quando 'l contrario seghuirà un emme.</l></lg>
<lg><l>Vedrassi l'avaritia et la viltate</l>
<l>di quel che ghuarda l'isola del focho</l>
<l>ove Anchise finì la lungha etate;</l></lg>
<lg><l>Et a dare a intender quanto è pocho.</l>
<l>la sua scriptura fien lettere moze</l>
<l>che noteranno molto in parvo locho.</l>
</lg>
<p>[124-126] Vitupera la luxuria et el vivere otioso d'Alfonso re d'Hispagna et di Latislao re di Buemia. Alfonso nel mille dugento sexanta fu electo imperadore, et per viltà et mollitia non seguitò la 'mpresa. Di Latislao fu facta mentione nel septimo capitolo del purgatorio.</p>
<p>[127-129] <emph>el Ciotto di Hierusalem</emph>: questo fu Carlo secondo figluolo di Carlo primo re di Pugla, el quale fu <emph>ciotto</emph>, cioè zoppo overo scianchato; fu molto luxurioso et corruptore di vergine, di che si scusava dicendo farlo perchè altrimenti sarebbe divenuto lebroso; <emph>la bontà</emph> di chostui dice che sarà <emph>segnata</emph> nel libro di Christo <emph>con uno i</emph>, che rileva uno, perchè non hebbe altra bontà se non che fu liberale, et <emph>el contrario</emph>, cioè el vitio, sarà segnata con <emph>un m</emph>, che rileva mille, perchè hebbe infiniti vitii.</p>
<p>[130-132] <emph>Vedrassi l'avaritia et la viltate</emph>: et certo l'avaritia procede da viltà d'animo. Onde le femine et e vecchi son più avari; <emph>di quel che guarda l'isola del focho</emph>, cioè Sicilia dove è el monte Ethna. Et in questa isola Anchise padre d'Enea morì vecchio nella ciptà di Trepani decta Drepanum. Chostui fu Federigo re di Sicilia figluolo del re Piero d'Aragona nobilissimo principe.</p>
<p>[133-135] Et acciochè intenda <emph>quanto la scriptura sua</emph>, <emph>i.</emph> la scriptura che contiene e suoi vitii, è pocho, <emph>fieno lettere moze</emph>, cioè sarà lettera per parte et in questo modo terranno pocho luogho et <emph>noteranno</emph> molti vitii.</p></div3>
<div3><head>vv.  136-148</head>
<lg><l>Et parranno a ciaschuno l'opere soze</l>
<l>del barba et del fratello, che tanto egregia</l>
<l>natione et due corone han facto boze.</l></lg>
<lg><l>Et quel di Portoghallo et di Norvegia</l>
<l>lì si conosceranno, et quel di Rascia</l>
<l>che male ha visto 'l conio di Vinegia.</l></lg>
<lg><l>O beata Ungheria se non si lascia</l>
<l>più malmenare, et beata Navarra</l>
<l>se s'armasse del monte che la fascia!</l></lg>
<lg><l>Et creder de' ciaschun che già, per arra</l>
<l>di questo, Nichosia et Famagosta</l>
<l>per la lor bestia si lamenti et garra,</l></lg>
<lg><l>Che dal fiancho dell'altre non si scosta".</l>
</lg>
<p>[136-138] El <emph>barba</emph> di don Federigo fu don Iacopo re di Maiolica Minolica et Ebusa isole; <emph>barba</emph> in linghua lombarda significa zio; <emph>et del fratello</emph>: questo fu don Petro re d'Aragona; <emph>che tanto egregia Natione</emph>, tanto egregia famigla, <emph>et due corone</emph>, quella d'Aragona et quella di Maiolica, <emph>han facto boze</emph>, hanno vituperato chome è vituperato colui a cui la moglie fa fallo. Baccie quasi dica tralignati.</p>
<p>[139-141] <emph>Portogallo</emph>: appresso degl'antichi fu chiamata Lusitania et è parte di Spagna la quale è divisa in quattro reami; <emph>Norvegia</emph>: questa regione è sotto 'l septentrione dove nel tropico estivo sono grandissimi giorni et brevissime nocti; <emph>Rascia</emph>: questo è reame in Schiavonia el chui re falsava e ducati vinitiani.</p>
<p>[142-144] <emph>Navarra</emph>: è reame d'Hispagna et a quel tempo era sotto e Franciosi, et però l'amonisce che si difenda chon le montagne che la dividono dalla Francia.</p>
<p>[145-148] <emph>Nichosia et Famagosta</emph>: son città in Cipri, le quali si cominciono già a lamentare. Il che è <emph>arra</emph> de' futuri vitii, della <emph>lor bestia</emph>, <emph>i.</emph> del loro bestiale re. Savio poeta certamente et al quale sia obligata l'humana generatione, poi che sì rigidamente riprende e principi perchè e loro peccati non nuocono a uno o a pochi chome gl'errori de' privati; ma nuocono a tucto el paese che da lloro è administrato, et spesso un solo è cagione della ruina di molte regioni.
</p></div3></div2>
<div2><head>XX</head>
<argument><p>CANTO .XX. DELLA TERTIA CANTICA DI DANTHE</p></argument>
<div3><head>vv.  1-30</head>
<lg><l>Quando cholui che tucto 'l mondo alluma</l>
<l>de l'hemisperio nostro sì discende</l>
<l>che 'l giorno d'ogni parte si consuma,</l></lg>
<lg><l>Lo ciel che sol di lui tucto s'accende</l>
<l>subitamente si rifà parvente</l>
<l>per molte luci, in che una risplende;</l></lg>
<lg><l>Et questo acto del ciel mi venne a mente</l>
<l>chome 'l segno del mondo et de' suo duci</l>
<l>nel benedecto rostro fu tacente;</l></lg>
<lg><l>Perochè tucte quelle vive luci</l>
<l>vie più lucente, comincioron canti</l>
<l>da mia memoria labili et caduci.</l></lg>
<lg><l>O dolcie amore che di riso t'ammanti,</l>
<l>quanto parevi ardente in que' favilli</l>
<l>ch'avieno spirto sol di pensier sancti!</l></lg>
<lg><l>Poscia ch'e chiari et lucidi lapilli</l>
<l>onde io vidi ingemmato el sexto lume</l>
<l>poser silentio agl'angelici squilli,</l></lg>
<lg><l>Udir mi parve el mormorar d'un fiume</l>
<l>che scende chiaro giù di pietra in pietra</l>
<l>mostrando l'ubertà del suo cachume.</l></lg>
<lg><l>Et chome sono al collo della cetra</l>
<l>prende sua forma, et sì chom'al pertugio</l>
<l>della sampogna vento che penetra,</l></lg>
<lg><l>Chosì rimosso d'aspectare indugio</l>
<l>quel mormorar dell'aquila salissi</l>
<l>su per lo collo, chome fussi bugio.</l></lg>
<lg><l>Fecesi voce quivi et quindi uscissi</l>
<l>per lo suo beccho in forma di parole,</l>
<l>quale aspectava el chuore ov'io le scripsi.</l>
</lg>
<p>Chome nel precedente capitolo l'aquila dimostrò la inconprensibile iustitia di Dio et riprese e regi, chosì in questo dimostra all'auctore alchuno degli spiriti che la configuravono. Contiene questo vigesimo capitolo quattro parti. Nella prima discrive quale era la dispositione dell'aquila. Nella seconda l'aquila nomina cinque spiriti excellenti. Nella tertia solve uno dubbio nato per haver veduto due di quelle anime. Nella quarta discrive la profondità della predestinatione.</p>
<p>[1-6] Ne' versi già scripti pone una similitudine dicendo che tale gl'apparve el luogo dove era l'aquila, quale si vede el ciel quando el sole scende all'altro hemisperio, imperochè mancando el lume pel sole, el cielo s'adorna di varie stelle et chosì tucti quegli spiriti accesi di carità pareano stelle in quella aquila.</p>
<p>[16-18] <emph>Poi che e lucidi lapilli</emph>, cioè gli spiriti lucenti, e quali chiama <emph>lapilli</emph>, cioè pietre pretiose delle quali Iove, che è el sexto pianeto, era ingemmato, poson fine a' canti loro, et l'aquila riprese el parlar suo;</p>
<p>[19-21] et discrive per comparatione el discorso della voce del collo dell'aquila dimostrando che saliva pel canale del collo, con quel romore che una copiosa acqua scende <emph>di pietra in pietra</emph>.</p>
<p>[22-24] <emph>Et chome el suono della cetra</emph>, cioè della cythera, <emph>prende sua forma nel collo</emph> di decto instrumento, perchè in quello le dita di chi sona toccan le corde; <emph>et chome</emph> pe' <emph>pertugi</emph>, cioè buchi, <emph>della zampogna</emph>, o zufolo o piffero, <emph>el vento</emph>, <emph>idest</emph> el fiato che vi mette el sonatore, pigla <emph>sua forma</emph> di voce penetrando, <emph>i.</emph> trapassando per decti buchi,</p>
<p>[25-30] <emph>chosì pel collo dell'aquila salì quel mormorio</emph>, et nel beccho fermò la voce, et essa parlò quelle chose che el mio chuore desiderava. È certamente maraviglosa phantasia in questo poeta el quale in forma narra la sua fictione, che fa quasi che lo impossibile paia credibile; et molto è simile allo ingegno del poeta Ovidio, el quale nelle sue monstruose transformationi, fa le chose quasi verisimili.</p></div3>
<div3><head>vv.  31-39</head>
<lg><l>"La parte in me che vede et pate el sole</l>
<l>nell'aquila mortale - incominciommi -</l>
<l>hor fisamente riguardar si vuole,</l></lg>
<lg><l>Perchè de' fuochi ond'io figura fommi,</l>
<l>quegli onde l'occhio in testa mi scentilla</l>
<l>di tucti loro grandi son li sommi.</l></lg>
<lg><l>Cholui che luce in mezo per pupilla</l>
<l>fu el cantor dello Spirito sancto,</l>
<l>che l'arca trasmutò di villa in villa;</l></lg>
<lg><l>Hora cognosce el merto di suo canto,</l>
<l>in quanto effecto fu del suo consiglio</l>
<l>per lo remunerar ch'è altrettanto.</l>
</lg>
<p>[31-33] Parla l'aquila per dimostrare a Danthe sei spiriti più excellenti e quali fanno nella aquila la forma dell'occhio, et admonisce Danthe che in lei riguardi quel membro che e' <emph>nell'aquile mortali</emph> guarda <emph>et patisce el sole</emph>: et questo è l'occhio. Et chome l'aquile in questo mondo possono guardare el sole et patire le luci sue, chosì questa può guatare et patire el sole della iustitia;</p>
<p>[34-36] adunque vuole che Danthe guardi quegli spiriti e quali fanno e suoi occhi perchè <emph>sono e sommi</emph>.</p>
<p>[37-39] Et dice che quello spirito che è in mezo dell'occhio, fa la <emph>pupilla</emph>, <emph>i.</emph> la luce dell'occhio, è David re iustissimo et propheta ripieno di Spirito sancto, el quale trasmutava l'archa del pacto dove erono le tavole delle leggi, la verga di Moyse, et el vasello della manna. Della trasmutatione dell'archa dicemmo nel decimo canto del purgatorio. Et perchè questi spiriti erono più excellenti in gloria, però gli pone nel più excellente senso che è quello dell'occhio.</p></div3>
<div3><head>vv.  43-54</head>
<lg><l>De' cinque che mi fan cerchio per ciglo,</l>
<l>cholui che più al beccho mi s'acosta</l>
<l>la vedovella consolò del figlo;</l></lg>
<lg><l>Hora conosce quanto caro costa</l>
<l>non seguir Christo, per la experientia</l>
<l>di questa dolcie vita et dell'opposta.</l></lg>
<lg><l>Et quel che segue in la circonferentia</l>
<l>di che ragiono, del cerchio superno,</l>
<l>morte indugiò per vera penitentia;</l></lg>
<lg><l>Hora conosce che 'l giudicio etherno</l>
<l>non si tramuta, quando degno preco</l>
<l>fa crastino laggiù de l'hodierno.</l>
</lg>
<p>[43-45] Pone primo nel ciglo Traiano imperador undecimo, el quale chome satisfacessi alla vedovella abondantemente si tractò nel canto decimo del purgatorio.</p>
<p>[46-48] <emph>Hora conosce</emph>, per experientia, <emph>quanto costa caro Non seguir Christo per la experientia Di questa dolcie vita</emph>, la quale al presente sente, <emph>et dell'opposta</emph>, cioè dell'opposita et contraria parte, la qual vide quando la prima volta morì pagano, et stette infermo insino ai tempi di Gregorio che furono anni cinquecento.</p>
<p>[49-51] <emph>Et quel che segue</emph>: chostui fu Ezechia propheta et re di Iuda, et del quale è scripto nel libro d'Ysaia et nel libro de' Re, el quale annuntiatogli la morte dall'angelo pianse et lachrimò et dixe: "ego dixi ‘in dimidio dierum meorum ego vadam ad portas inferi’". A chostui per molti prieghi Idio prolungò la vita per spatio d'anni quindici.</p>
<p>[52-54] <emph>Hora</emph> che lui vede la verità in Dio esso <emph>conosce che 'l iudicio etherno</emph> di Dio è inmutabile, benchè a noi paia che si muti pe' prieghi giusti. Chome verbigratia in questo re, imperochè Idio <emph>ab etherno</emph> havea così ordinato chome adivenne; ma a noi che non sappiamo pare che Idio faccia <emph>crastino</emph>, cioè tempo futuro, <emph>dell'hodierno</emph>, cioè del presente.</p></div3>
<div3><head>vv.  55-63</head>
<lg><l>L'altro che segue con le leggi mecho,</l>
<l>sobto buona 'ntention, che fè mal fructo,</l>
<l>per cedere al pastor si fece greco.</l></lg>
<lg><l>Hora cognosce chome mal didutto</l>
<l>dal suo bene operar non gl'è nocivo,</l>
<l>advegna che sie 'l mondo indi distrutto.</l></lg>
<lg><l>Et quel che vedi nell'archo declivo</l>
<l>Guglelmo fu, che quella terra plora</l>
<l>che piange Carlo et Federigo vivo.</l></lg>
<lg><l>Hora conosce chome s'innamora</l>
<l>lo ciel del giusto rege, et al sembiante</l>
<l>del suo fulgore lo fa vedere anchora.</l>
</lg>
<p>[55-57] Questo <emph>che segue con le leggi</emph> è Constantino, el quale sotto buona intentione conferì tucte le imperiali dignità al papa. Per la quale auctorità diventorono e pontefici ambitiosi et avari; <emph>mecho</emph>: perchè anchora lui portò l'aquila inverso oriente.</p>
<p>[58-60] <emph>Hora conosce</emph>: benchè la dota di Constantino facta a' pontefici sia stata cagione di infiniti mali, chome in molti luoghi el poeta ha dimostro, nientedimeno conosce questo. Ma guarda al <emph>bene operare suo</emph> et non al male che indi è seguito.</p>
<p>[61-63] <emph>Et quel che vedi</emph>: dinota Guglelmo re di Sicilia ultimo de' successori di Ruberto Guiscardo et avolo di Constantia, della quale dicemmo et nella seconda et in questa tertia cantica. Costui fu optimo principe in liberalità et iustitia et clementia. Regnò in Sicilia nell'anno della salute .M.C.liii.; <emph>nell'archo declive</emph>, cioè nella inferiore parte del circulo dell'occhio; <emph>che piange Carlo et Federigho vivo</emph>: perchè Carlo zoppo, el quale allhora regnava, fa guerra all'isola di fuora, et don Federigho l'aggravava dentro con brutta avaritia; o veramente piange Carlo morto padre del zoppo, che perdè Sicilia la quale havea oppressa tyrannicamente per somma avaritia, chome altrove habbiamo narrato.</p></div3>
<div3><head>vv.  70-78</head>
<lg><l>Chi crederrebbe giù nel mondo errante</l>
<l>che Ripheo Troiano in questo tondo</l>
<l>fussi la quinta delle luci sancte?</l></lg>
<lg><l>Hora conosce assai di quel che 'l mondo</l>
<l>veder non può della divina gratia,</l>
<l>benchè sua vista non discerna 'l fondo.</l></lg>
<lg><l>Qual lodoletta che in aere si spatia</l>
<l>prima cantando et poi tace contenta</l>
<l>per l'ultima letitia che la satia,</l></lg>
<lg><l>Tal mi sembiò l'imago della imprempta</l>
<l>dell'etherno piacere, al chui disio</l>
<l>ciaschuna chosa quale ella è diventa.</l>
</lg>
<p>[70-72] <emph>Hora conosce assai</emph>: pare a noi del mondo impossibile che uno spirito non christiano possi esser salvo; ma si vede in Dio chome in spechio, perchè la divina providentia ha voluto questo non obstante che nè anche in cielo può vedere l'anima beata insino alla profondità. Insomma inferisce qui el poeta che la divina gratia si distende insino allo infedele et dagli credulità, in forma che si può salvare, ma noi non possiamo intendere el suo iudicio; et è risposta al dubbio che si propose disopra dell'huomo iusto et buono ma infedele.</p>
<p>[73-75] <emph>Qual lodoletta</emph>: è la natura dell'allodola levarsi da terra, et innalzandosi a pocho a pocho salire cantando, et poi pigla piacer de l'andare vagando per l'aria che tace;</p>
<p>[76-78] adunque simile a questo uccello fu l'aquila, la quale chiama <emph>la inmagine della imprenta Dello etherno piacere</emph>, perchè è figurata quivi dalla divina volontà la quale imprime la iustitia in quel pianeto; <emph>al chui disio</emph>, secondo la volontà del quale Idio, <emph>ciaschuna chosa diventa quale essa è</emph>, nel piacer di Dio, imperochè ogni chosa è facta da Dio tale quale esso vuole, onde Augustino: "tales amat nos Deus quales facti sumus dono eius, et non quales sumus nostro merito".</p></div3>
<div3><head>vv.  79-99</head>
<lg><l>Et advegna ch'io fussi al dubbiar mio</l>
<l>lì quasi vetro al color che lo veste,</l>
<l>tempo tacendo aspectar non patio,</l></lg>
<lg><l>Ma della boccha, "Che chose son queste?",</l>
<l>mi pinse colla forza del suo peso;</l>
<l>perch'io di corruscar vidi gran feste.</l></lg>
<lg><l>Poi appresso con l'occhio più acceso</l>
<l>lo benedecto segno mi rispose</l>
<l>per non tenermi in admirar sospeso:</l></lg>
<lg><l>"Io veggio che tu credi queste chose</l>
<l>perch'io le dico, ma non vedi chome,</l>
<l>sì che se non credute sono ascose.</l></lg>
<lg><l>Fai chome quei che la chosa per nome</l>
<l>apprende bene, ma la sua quiditate</l>
<l>veder non puote se altri non la 'mprome.</l></lg>
<lg><l><emph>Regnum celorum</emph> violentia pate</l>
<l>dal caldo amore et da viva speranza,</l>
<l>che vince la divina volontate;</l></lg>
<lg><l>Non a guisa che l'huomo all'huom sovranza,</l>
<l>ma vince lei perchè vuole esser vincta</l>
<l>et vincta vince con sua benenanza.</l>
</lg>
<p>[79-81] Benchè el mio dubbio apparissi in me a quegli spiriti chome colore in vetro, et per questo essi conoscessino quello che io desideravo udire,</p>
<p>[82-84] nientedimeno l'ardentissima cupidità d'udire non mi lasciò tacere et aspectare l'absolutione, ma dixi <emph>che chose sono queste?</emph>, maraviglandomi che se non può essere salvo chi non ha vera fede di Christo, in che modo Troiano, non essendo stato christiano, potessi essere salito al cielo.</p>
<p>[94-96] <emph>Regnum celorum</emph>: la risposta in sententia è questa, che benchè la volontà divina non patisca che chi non è christiano possa salire al cielo, nientedimeno una ardentissima carità et indubitata fede vince et sforza tal volontà, in forma che patisce el pagano salvarsi;</p>
<p>[97-99] non però che la volontà divina sia vincta chome un huom per forza vince un altro, ma è vincta <emph>perchè vuole</emph>, et così <emph>vincta vince con sua beninanza</emph>, cioè con sua benignità, chome interviene che vincendo noi l'amicho in disputatione, nientedimeno per humanità, acciochè non si vergogni, noi cediamo et lasciam vincere.</p></div3>
<div3><head>vv.  100-148</head>
<lg><l>La prima vita del ciglo et la quinta</l>
<l>ti fa maraviglar, perchè ne vedi</l>
<l>la region de gl'angioli dipinta.</l></lg>
<lg><l>De' corpi suoi non uscir chome credi</l>
<l>gentili, ma christiani, in ferma fede</l>
<l>quel de' passuri et quel de' passi piedi.</l></lg>
<lg><l>Che l'una dello inferno, u' non si riede</l>
<l>già mai ad bon voler, tornò all'ossa;</l>
<l>et ciò di viva speme fu mercede:</l></lg>
<lg><l>Di viva speme, che misse la possa</l>
<l>ne' prieghi facti a Dio per suscitarla</l>
<l>sì che potessi sua vogla esser mossa.</l></lg>
<lg><l>L'anima gloriosa onde si parla,</l>
<l>tornata nella carne, in che fu pocho,</l>
<l>credette in lui che potea aiutarla.</l></lg>
<lg><l>Et credendo s'accese in tanto focho</l>
<l>di vero amore, che la morte seconda</l>
<l>fu degna di venire a questo locho.</l></lg>
<lg><l>L'altra per gratia che da sì profonda</l>
<l>fontana stilla, che mai creatura</l>
<l>non pinse l'occhio insino alla prima onda,</l></lg>
<lg><l>Tutto suo amor laggiù pose a drittura,</l>
<l>perchè di gratia in gratia più gl'aperse</l>
<l>l'ochio alla nostra redenption futura;</l></lg>
<lg><l>Ond'e' credette in quella, et non soferse</l>
<l>da indi 'l puzo più del paganesimo,</l>
<l>et riprendenne le genti perverse.</l></lg>
<lg><l>Quelle tre donne gli fur per baptesimo</l>
<l>che tu vedesti dalla prima rota</l>
<l>dinanzi al baptezar più d'un millesimo.</l></lg>
<lg><l>O predistinatione, quanto remota</l>
<l>è la radice tua da quelgli aspecti</l>
<l>che la prima cagion non veggion <emph>tota</emph>!</l></lg>
<lg><l>Et voi mortali tenetevi strecti</l>
<l>ad giudicar; che noi che Dio vedemo</l>
<l>non congnosciamo anchora tucti gl'electi.</l></lg>
<lg><l>Et ènne dolcie chosì facto scemo</l>
<l>perchè 'l ben nostro in questo ben s'affina,</l>
<l>che quel che vuole Idio et noi volemo".</l></lg>
<lg><l>Chosì da quella inmagine divina</l>
<l>per farmi chiara la mia corta vista</l>
<l>data mi fu soave medicina.</l></lg>
<lg><l>Et chome a buon cantor buon citarista</l>
<l>fa seguitar lo guizo della corda</l>
<l>in che più di piacere lo canto acquista,</l></lg>
<lg><l>Sì mentre che parlò sì mi ricorda</l>
<l>ch'io vidi là duo luci benedecte,</l>
<l>pur chome batter d'ochi si concorda,</l></lg>
<lg><l>Colle parole muover le fiammette.</l>
</lg>
<p>[100-102] Seguita la quinta l'aquila nel parlare per solvere el dubbio che era nella mente del poeta, chome potea essere che sanza la fede christiana Traiano imperadore, et Ripheo troiano, fussino salvi, de' quali lui vedea esser <emph>dipinta</emph> et ornata la sanctissima <emph>regione de gl'angeli</emph>, cioè el cielo.</p>
<p>[103-105] Dice adunque che loro non moriron <emph>gentili</emph>, pagani, <emph>ma christiani</emph>, imperò che la divina gratia comossa dalla iustitia di Rypheo lo illuminò in forma che innanzi che morisse, credette in Christo venturo, benchè fussi più di mille anni innanzi allo advenimento di Christo. Et però dice ne' <emph>piedi</emph> di Dio <emph>passuri</emph>, ponendo e piedi per tucto el corpo di Christo, el quale havea a nascere et a patire. Et Traiano imperadore, el quale fu dopo la passione di Christo, credette ne' <emph>piedi</emph> già <emph>passi</emph>, <emph>i.</emph> e quali già haveano patito;</p>
<p>[106-108] imperò morto et già ito allo inferno, dov'è chi è obstinato che non si può pentere del male, la speranza che hebbe in Dio mentre che era in vita, che lui lo illuminerebbe nel vero credere, <emph>fu mercede</emph>, <emph>i.</emph> merito, imperò che questa speranza fu cagione ch'e prieghi di Gregorio havessino possanza appresso a Dio di ridurlo in vita.</p>
<p>[109-111] Acciochè la sua volontà, la quale in inferno non può mutarsi, a ben volere si mutassi nel corpo;</p>
<p>[112-114] adunque tornata nel corpo, dove pocho stette, subito si convertì a Dio et <emph>credette in lui che potea atarlo</emph>.</p>
<p>[115-117] Et <emph>accesesi</emph> in tanta carità <emph>di vero amore</emph> che partito dal corpo, il che fu <emph>la seconda morte</emph>, meritò di salire <emph>a questo</emph> cielo.</p>
<p>[118-123] <emph>L'altra</emph>, che è l'anima di Ripheo, per observare in terra iustitia, Idio gl'infuse per singolare dono intelligentia che el figluolo di Dio havea a incarnare et patire per ricomperarci. Questo è quello Rhipheo del quale Virgilio scripse: "cadit et Rhipheus iustissimus olim Qui fuit in Teucris, et servantissimus equi".</p>
<p>[127-129] <emph>Quelle tre donne</emph>: queste tre virtù, fede, speranza et carità, le quali già habbiamo vedute dinanzi nel paradiso delle delitie alla dextra del gryphone, <emph>gli furono</emph> in luogo di <emph>baptesimo</emph>; <emph>più d'un millesimo</emph>: perchè dalla ruina di Troia insino al principio di Roma furno anni .ccccxiiii., et dalla hedificatione di Roma alla natività di Christo furon anni septecento cinquantadue.</p>
<p>[130-132] <emph>O predestinatione quanto remota</emph>: optima et accomodata exclamatione a dimostrar quanto sia incognita all'huomo la prima <emph>radice</emph>, et la profondità della divina predestinatione, dalla qual nasce che più tosto Rhypheo che un altro potessi montare a tal gratia. Et questo nasce perchè non possiamo vedere <emph>tucta la prima cagione</emph>, <emph>i.</emph> non possiamo conoscere l'abbisso della divina mente che è la prima cagione, nè e suoi consigli.</p>
<p>[133-135] Il perchè debbono gl'huomini non trascorrere nè giudicare, conciossia che gli spiriti beati veggono in Dio chome in specchio le chose, nientedimeno non vi veggono el tucto. Nè possono penetrare insino alla perfondità nel conoscere <emph>tucti gl'electi</emph>, <emph>i.</emph> tucto el numero de' predestinati.</p>
<p>[136-138] Nè sono per questo in minore gloria, imperò che essendo el loro sommo piacere conformarsi colla volontà divina, godono di non sapere el tucto veggendo che così piace a Dio. Adunque tale <emph>scemo</emph>, <emph>i.</emph> tal diminutione del sapere, gl'<emph>affina</emph>, <emph>i.</emph> gli fa perfectamente beati. Conosco che questo luogho non solo accenna ma apertamente richiede che si tracti diffusamente della predestinatione, cosa molto ardua a chi non è molto docto discriverla, in forma che per quella non si tolga el libero arbitrio. Nè si può di questa commodamente disputare se insieme non ci è nota la prescientia et reprobatione, et finalmente la volontà divina. Ma noi nè prolixamente ci distenderemo, perchè ce lo vieta la grandeza del volume; nè al tucto lo preteriremo perchè sanza questo rimane obscura la mente del poeta. Pose Augustino quattro diffinitione nella predestination, delle quali la I che predestination sia prescientia de' benefitii di Dio. La II predestinatione è predestinatione d'alchuno alla gloria. Tertia è proposito d'haver misericordia. Quarta è preparatione di gratia nel presente et di gloria nel futuro. Nella prima diffinitione è notata la cognitione di Dio. Nella seconda la electione. Nella tertia la volontà. Nella quarta la directione al fine. Pone adunque Augustino vocatione, iustificatione, predestinatione, et magnificatione. La vocatione ci ritrae dal male; la iustificatione ragguarda al bene che chomincia la gratia; la predestinatione ragguarda el bene finale della gratia; la magnificatione el bene della futura gloria. O veramente diremo che la predestination prepara la gloria per gratia; la vocatione ci offera la gratia; la iustificatione ce la dà; ma la magnificatione per gratia multiplica la gloria. La predestinatione non inferisce necessità alle cose, imperochè se la inferisse nascerebbono molti inconvenienti, perchè indarno si proporrebbono e premii a' buoni et le pene a' rei, et iniustamente questi sarebbono remunerati et quegli puniti. <emph>Preterea</emph> Idio sarebbe auctore de' mali et perderebbesi el libero arbitrio; nientedimeno è necessario che qualunque cosa Idio prevede sia necessaria non semplicemente, ma per consequentia, chome verbigratia vede Scipione che Hanibale ordina le schiere, nè per questo è necessario che lui ordini, ma vedendo Scipione che Hanibale l'ordina seguita di necessità che lui l'ordina, nientedimeno el vedere di Scipione non è cagione dell'ordinare delle schiere. Similmente benchè Idio vegga le male opere dell'huomo, non per questo n'è cagione. Fanno e theologi differentia tra predestinatione et la prescientia. Imperochè la predestinatione è cognitione de' beni, et ha in sè la cagione di quegli; ma la prescientia antivede e mali, et non è cagione di quegli; et certo se Idio permette el libero arbitrio, nessuna iniustitia usa se punisce chi ha errato, et potea guardarsi dallo errore. Ma se previene per gratia, a nessuno fa ingiuria. Adunque quando damna e rei chome fu Iuda, observa iustitia. Quando predestina alchuno chome fu Paolo, usa gratia et gran misericordia, la quale non exclude la iustitia. La volontà adunque prima di Dio, prima vuole che ognuno sia salvo in quanto è huomo, ma la seconda volontà vuole alchuno huomo damnare in quanto n'è degno. Il perchè la volontà antecedente riguarda l'ordine della natura secondo che da llui fu instituta. Ma la volontà conseguente et che viene dopo l'errore del peccatore raguarda l'ordine della persona disposta al libero arbitrio. Ma torno al texto.</p>
<p>[142-144] <emph>Et chome a buon cantore</emph>: la sententia è che chosì s'accordavono e due spiriti, Traiano, et Rhypheo, con le parole dell'aquila, a dimostrare letitia, chome <emph>buono cytharista</emph> accorda la voce col suono,</p>
<p>[145-148] et chosì tra lloro s'accordavono a <emph>muovere lor fiammette</emph>, <emph>i.</emph> splendori, chome s'accordono gl'<emph>occhi</emph> a <emph>battere</emph>.
</p></div3></div2>
<div2><head>XXI</head>
<argument><p>CANTO XXI DELLA TERTIA CANTICA DI DANTE</p></argument>
<div3><head>vv.  1-18</head>
<lg><l>Già eron gl'occhi miei rifixi al volto</l>
<l>della mia donna, et l'animo con essi</l>
<l>da ogni altro intento s'era tolto.</l></lg>
<lg><l>Et quella non ridea, ma: "S'io ridessi</l>
<l>- mi cominciò - tu ti faresti quale</l>
<l>fu Semelè quando di cener fessi.</l></lg>
<lg><l>Che la belleza mia, che per le scale</l>
<l>dell'etherno palazo più s'accende,</l>
<l>chom'hai veduto, quanto più si sale,</l></lg>
<lg><l>Se non si temperassi, tanto splende</l>
<l>che 'l tuo mortal potere al suo fulgore</l>
<l>sarebbe fronde che tuono scoscende.</l></lg>
<lg><l>Noi sian levati al septimo splendore</l>
<l>che sotto 'l pecto del leone ardente</l>
<l>raggia mo mixto giù del suo valore.</l></lg>
<lg><l>Ficca diritto algl'ochi tua la mente,</l>
<l>et fa di quelgli spechio alla figura</l>
<l>che 'n questo specchio ti sarà parvente".</l>
</lg>
<p>Havea l'auctore nel precedente capitolo dimostro gli spiriti illustri della spera di Iove, e quali per le virtù practiche nella vita activa con iustitia havevono recto et amministrato giustamente e magistrati et gl'imperii a lloro conmessi. Ma al presente pone l'anime le quali seguendo la influentia di Saturno hanno servito a Dio nella vita contemplativa rimote dal tumulto et strepito delle actioni secolari. Adunque prima discrive el suo ascenso alla spera di Saturno. Dipoi muove un dubbio a uno spirito, et da llui intende la solutione di tal dubbio. Et nella terza lui muove una questione la quale nasce dalla solutione del primo dubbio. Nella quinta lo spirito si manifesta all'auctore et vitupera e pontefici di quegli tempi.</p>
<p>[1-3] Hora quanto al principio del capitolo dimostra, che finite le parole dell'aquila, lui si rivolse co gl'ochi et con l'animo a Beatrice, il che dinota che havendo a tractare di nuova materia non volle cominciare se prima non rivolgeva tucto lo 'ngegno et la mente alla sancta scriptura, et però s'era tolto da ogni altro intento et pensieri perchè solo quella volea seguitare; et chosì per transito dimostra che chi vuole essere nella vera contemplatione delle chose divine, è necessario che lasci ogn'altra chosa et fermisi in quella. Et questo si dimostra nello evangelio dove Martha, che è la vita activa, s'aggyra per casa et volgesi a' varii ministerii; et Maria, <emph>i.</emph> la contemplativa, non gli aiuta, ma siede et niente si parte da' piedi del Signore.</p>
<p>[4-6] <emph>Et quella non ridea</emph>: non ride qui Beatrice, a dinotare che la vita contemplativa è più grave et severa che l'activa, <emph>preterea</emph> dinota la natura del pianeta, grave et tardo chome disubto dimosterremo. Puossi anchora interpretare secondo le parole di Beatrice che quando l'huomo trascende insino al supremo grado della speculatione divina, se Beatrice ridessi, cioè dimostrassi tucto el suo splendore, lo 'ngegno humano, el quale è a quella chome l'occhio della noctua, <emph>i.</emph> civetta, a' razi del sole, v'abbaglerebbe in forma che volendo vedere el tucto non vede alchuna chosa; <emph>fu Semelè quando cener fessi</emph>: come Semele fu figluola di Cadmo thebano, et chome partorì Baccho di Iove, et chome Iunone mutata in vecchia gli persuase che chiedessi a Iove che iacesse seco nella forma che iacea con Iunone, et come Iove per observargli la promessa venne a llei armato di celeste saecta perchè così iaceva con Iunone, et chome finalmente non potendo Semele sofferire l'ardore fu da quella arsa, distesamente discrivemmo nello inferno.</p>
<p>[13-15] <emph>Noi sian levati al septimo splendore</emph>: noi sian saliti nel septimo pianeto che è Saturno, el quale el poeta finge che nel tempo di quella visione, <emph>i.</emph> nel .M.ccc., fussi nel segno del leone; dicono adunque che Saturno era nel septimo grado del leone. Iove ne' ventiquattro dell'ariete. El sole nel principio dell'ariete. Venere era ne' pesci. La lune nella libra; <emph>raggia mo</emph>, raggia al presente, <emph>mixto del suo valore</emph>: quasi inferisca che benchè Saturno sia molto freddo, nientedimeno el calore del leone lo contempera.</p>
<p>[16-18] <emph>Ficca diricto agl'occhi tuoi la mente</emph>, <emph>i.</emph> considera bene a quello che tu vedrai, che è la scala della quale dirà pocho avanti; <emph>et fa di quegli</emph> tuoi occhi <emph>specchio alla figura</emph>, <emph>i.</emph> a decta scala, la quale <emph>ti sarà parvente in questo specchio</emph>, cioè in questo pianeto. Era già salito al septimo cielo che è di Saturno, el qual pianeto quando è ben disposto nella natività dell'huomo lo fa investigatore delle chose antiche et recondite, et influisce acuta raciocinatione et discorso di ragione. Et anchora secondo Macrobio quella virtù della mente la quale e Greci chiamon "theoriticon", <emph>i.</emph> potentia di contemplare et speculare, la qual chosa induxe el poeta che rappresenti in questa spera l'anime speculatrici. Ma per tractare più apieno la natura di saturno, questo pianeta è diurno masculino freddo et secco; melancholico timido vechio, pigro sterile maligno. Et benchè sia più remoto dalla terra che gl'altri, nientedimeno gl'è più nocivo. È significatore degl'antichi, et antecessore delle sepulture et de' morti, et della terra et ogni cultura di quella, degli hedifitii, d'ogni cava di metalli, de' thesori occulti; significa le bestie grandi lunghe infermità, quartane, morphea; fa l'huomo di fetido alito, et amatore di chose fetide et lorde; fallo pigro lento, di color palido, di corpo curvo magro venoso, labbra grosse, gambe sottili, sempre guarda la terra, pocho parla, pocho libidinoso; desidera più el maschio che la femina. Quando è ben disposto fa l'huomo acuto callido et di profonde opinioni et diverse; non si rallegra, l'ira sua è implacabile, pocho ama et di leggieri lascia l'amore; produce sacerdoti et <emph>maxime</emph> le religioni che vestono nero e colore di terra; <emph>item</emph> quegli che sono apostati simoniaci et heretici et scismatici, et quegli che combattono a corpo a corpo; produce cerusici. Nella conceptione ha el primo mese, il perchè colla sua frigidità et siccità rapiccla et collega la materia di che s'ha a fare la creatura; produce harmoniaci incantatori et d'ogni spetie d'indivinatori; negli homori signoreggia alla melancolia; nelle secte è significatore della iudaica de dì del sabato; ne' metalli significa piombo et ferro rugginoso. Non ha luce in sè ma ricevelo da gl'altri pianeti et <emph>maxime</emph> dal sole; et perchè el sole lo fa lucido et riscaldalo gl'è inimico, perchè la casa del sole che è el leone, è opposita alla casa di Saturno che è capricorno, et la sua tenebrosità et frigidità è contraria alla luce et calore del sole. Gl'antichi lo figurano colla falce, perchè chome la falce nuoce più ritornando che procedendo, chosì Saturno nuoce più retrogrado che diricto. Questo pianeta luce ne' gemini nel cancro, et nel leone, <emph>i.</emph> è più potente, et per questo lo pone el poeta nel leone, dipoi diminuisce la luce nella vergine nella libra et nello scorpione. Diventa tenebroso in sagittario capricorno et aquario. Diminuisce le tenebre ne' pesci nell'ariete et nel tauro. Ha color di piombo; ma quando entra nel circulo di Iove per la sua calidità diviene candido et chiaro.</p></div3>
<div3><head>vv.  19-33</head>
<lg><l>Qual sapessi quale era la pastura</l>
<l>del viso mio nell'aspecto beato</l>
<l>quando io mi trasmutai dall'altra cura,</l></lg>
<lg><l>Cognoscerebbe quanto m'era a grato</l>
<l>ubidire alla mia celeste scorta</l>
<l>contrapesando l'uno con l'altro lato.</l></lg>
<lg><l>Dentro al christallo che 'l vocabol porta,</l>
<l>cerchiando 'l mondo, del suo chiaro duce</l>
<l>sotto chui giacque ogni malitia morta,</l></lg>
<lg><l>Di color d'oro in chui raggio traluce</l>
<l>vidd'io uno scaleo erecto in suso</l>
<l>tanto che nol seguiva la mia luce.</l></lg>
<lg><l>Vidi ancho per li gradi scender giuso</l>
<l>tanto splendor ch'io pensai ogni lume</l>
<l>che par nel cielo quindi esser diffuso.</l>
</lg>
<p>[19-21] La sententia de' primi versi è questa, ch'el <emph>sapessi quale era la pastura Del mio viso nello aspecto beato</emph>, <emph>i.</emph> quanto dolcemente si pascevon gl'occhi miei nel viso di Beatrice, <emph>quando io mi tramutai da quell'altra cura</emph>, cioè quando io mi parti' dalla materia già decta et volsimi a quella che seguita,</p>
<p>[22-24] <emph>Conoscerebbe quanto</emph> piacere io piglavo <emph>d'ubidire</emph> a Beatrice, la quale era <emph>mia scorta</emph>, et insomma intende che gli fusse somma voluptà guatare Beatrice, nientedimeno gl'era tanto grato ubbidirla quando gli comandò che lui si voltassi alla scala, che lui contrapesò el piacere dell'ubbidirla col piacere del guatarla.</p>
<p>[25-27] <emph>Dentro al chrystallo</emph>: pone che vidde nel corpo di Saturno una scala d'oro in che risplendea e razi del sole; chiamalo <emph>christallo</emph> perchè è corpo trasparente. Et certo chome per la scala si sale da basso in alto di grado in grado, chosì per la virtù contemplativa si monta di cielo in cielo insino a Dio. Questa scala è d'oro, imperò che come l'oro è più excellente che alchuno altro metallo, chosì la vita contemplativa avanza ogni altra vita, et risplende in quella el razo della gratia dello etherno sole; <emph>che 'l vocabol porta del suo duce</emph>: perchè è chiamato Saturno da Saturno; <emph>sotto chui giacque ogni malitia morta</emph>: questo si riferisce alla historia, o vero favola, dell'età dell'oro; ma et di questa età et di Saturno habbiamo decto in più luoghi in forma che niente ne resta a narrare.</p>
<p>[28-30] <emph>Di color d'oro in chui raggio traluce Vid'io uno scaleo</emph>: di questo habbiamo noi decto disopra. Ma la scala dice esser tanto diricta <emph>in su che la sua luce</emph>, <emph>i.</emph> la sua vista, <emph>non la seguiva</emph>, a dinotare che la cognitione delle chose divine è tanto alta, che humano intellecto non può aggiugnere a quello. Et anchora dinota el grande intervallo che è dal cielo di Saturno al cielo empyrio. Et chome l'oro è purissimo sanza alchuna mixtura, chosì la contemplatione delle divine chose;</p>
<p>[31-33] et per quella scala scendeano innumerabil <emph>splendori</emph>, cioè spiriti.</p></div3>
<div3><head>vv.  34-45</head>
<lg><l>Et chome per lo natural costume</l>
<l>le polle insieme al cominciar del giorno</l>
<l>si muovon a scaldare le fredde piume,</l></lg>
<lg><l>Poi altre vanno via sanza ritorno,</l>
<l>altre rivolgon sè onde son mosse,</l>
<l>et altre roteando fan soggiorno,</l></lg>
<lg><l>Tal modo parve a me che quivi fosse</l>
<l>in quello sfavillar che 'nsieme venne</l>
<l>sì chome in certo grado si percosse.</l></lg>
<lg><l>Et quel ch'apresso di lui ci si ritenne</l>
<l>si fè sì chiaro, ch'io dicea pensando:</l>
<l>"Io veggio ben l'amor che tu m'accenne.</l>
</lg>
<p>[34-36] Qui è conveniente comparatione per la quale dimostra che chome interviene che certi uccegli chiamati <emph>pole</emph> la mattina nel partire si muovono a un tracto,</p>
<p>[37-39] poi alchune volano alla dilunga, alchune volano in drieto et pongonsi donde erono levate, alchune s'aggyrono intorno,</p>
<p>[40-42] chosì interviene che quegli spiriti scontrandosi insieme parve che sfavillassino et altri andassino via et altri ristessino.</p>
<p>[43-45] <emph>Io veggio ben l'amor che tu m'accenne</emph>: imperochè quello splendore dimostrava ardore di carità, et per quello affecto di parlargli.</p></div3>
<div3><head>vv.  46-60</head>
<lg><l>Ma quella ond'io aspecto el chome e 'l</l>
<l>quando</l>
<l>del dire et del tacere, si sta; ond'io</l>
<l>contra 'l disio fo bene s'io non domando".</l></lg>
<lg><l>Perch'ella che vedea el tacer mio</l>
<l>nel veder di colui che tucto vede,</l>
<l>mi dixe: "Solvi el tuo caldo disio".</l></lg>
<lg><l>Et io incominciai: "La mia mercede</l>
<l>non mi fa degno della tua risposta,</l>
<l>ma per colei che 'l chieder mi concede,</l></lg>
<lg><l>Vita beata che ti stai nascosta</l>
<l>dentro alla tua letitia, fammi nota</l>
<l>la cagion che sì presso mi t'accosta;</l></lg>
<lg><l>Et perchè sì si tace in questa rota</l>
<l>la dolcie symphonia di paradiso</l>
<l>che giù per l'altre suona sì divota".</l>
</lg>
<p>[46-48] Desiderava Danthe di domandare lo spirito, ma Beatrice, dalla quale lui aspectava el che et <emph>el quando</emph>, <emph>i.</emph> el modo et el tempo <emph>da dire et da tacere</emph>, si stava, onde esso tra se medesimo dicea <emph>contro al</emph> suo desiderio <emph>"io fo ben se io non domando"</emph>.</p>
<p>[49-51] Ma Beatrice vedendo <emph>el mio tacere</emph>, <emph>i.</emph> la cagione perchè io tacevo, <emph>mi dixe: "Solvi</emph>, <emph>i.</emph> absolvi et adempi, <emph>el tuo caldo disio</emph>, <emph>i.</emph> la tua ardente vogla.</p>
<p>[52-54] Et io mi volsi allo spirito dicendo <emph>Non la mia mercede</emph> et merito <emph>mi fa degno</emph> che tu mi risponda, ma rispondimi per amore di Beatrice, la quale <emph>mi concede</emph> che io ti domandi di due chose,</p>
<p>[55-57] prima perchè tu <emph>mi t'accosti</emph> più <emph>presso</emph> che gl'altri;</p>
<p>[58-60] dipoi perchè in questo cielo non si canta <emph>la dolcie symphonia di paradiso</emph>, la quale si canta negl'altri cieli.</p></div3>
<div3><head>vv.  61-72</head>
<lg><l>"Tu hai l'udir mortale chom'hai el viso</l>
<l>- rispose ad me -, onde qui non si canta</l>
<l>per quel che Beatrice non ha riso.</l></lg>
<lg><l>Giù per li gradi della scala sancta</l>
<l>discesi tanto solo per farti festa</l>
<l>col dire et con la luce che m'amanta;</l></lg>
<lg><l>Nè più amore mi fece esser più presta,</l>
<l>che più et tanto amore quinci su ferve,</l>
<l>sì chome el fiameggiar ti manifesta.</l></lg>
<lg><l>Ma l'alta carità che ci fa serve</l>
<l>prompte al consiglo che 'l mondo governa,</l>
<l>sorteggia qui sì chome tu observe".</l>
</lg>
<p>Risponde l'anima beata a' dubii di Danthe, et prima al secondo, nel qual era domandato perchè non si cantava in questo pianeto come negl'altri.</p>
<p>[61-63] Dice adunque che in quel pianeto el riso et el canto sono mentali, et perchè lui essendo in corpo non può usare nè 'l vedere nè ll'udire spirituale ma corporale, però nè vidde Beatrice ridere nè udì chostoro cantare. Questo finge el poeta perchè le virtù contemplative sono mentali, et non possono in alchuno modo esser comprese da' sensi corporei.</p>
<p>[64-66] <emph>Giù per li gradi</emph>: risponde Pietro Damiano alla prima domanda perchè più tosto lui che gl'altri spiriti sia venuto a Danthe, et dice: io <emph>discesi</emph> giù <emph>per farti festa</emph> et congratularti con le parole <emph>et con la luce che ci ammanta</emph>, cioè ci veste.</p>
<p>[67-69] <emph>Nè più amore</emph>, <emph>i.</emph> nè maggiore amore, <emph>i.</emph> nè venni io più tosto che altri perchè io fussi pinto più da carità che gl'altri, imperochè <emph>quassù ferve</emph>, cioè bolle et arde, <emph>più et tanto amore</emph> in ciaschuno spirto, <emph>i.</emph> ci sono spiriti che mi vincono in carità et spirti che mi sono pari, <emph>chome el fiammeggiare</emph> di tutti ti può manifestare: perchè qui la qualità dello splendore dimostra l'amore;</p>
<p>[70-72] ma nientedimeno questa non è la cagione, ma è la volontà di Dio a chui piacque che venissi, in però che <emph>la carità</emph>, <emph>i.</emph> esso Idio, la quale <emph>ci fa serve Prompte</emph> a ubbidire <emph>al consiglo che governa el mondo</emph>, <emph>i.</emph> alla divina providentia la quale governa l'universo, <emph>sorteggia</emph>, <emph>i.</emph> assortisce a ciaschuno quel che vuol che faccia, <emph>chome tu observe</emph>, <emph>i.</emph> chome tu vedi. Adunque sta el poeta sempre nella prima position che l'abysso del divino consiglo è ascoso <emph>etiam</emph> a' beati spiriti.</p>
<lg><l>"Io veggio ben - dix'i' - sacra lucerna</l>
<l>chome libero amore in questa corte</l>
<l>basta a seghuir la providentia etherna.</l></lg>
<lg><l>Ma questo è quel che a cerner mi par forte,</l>
<l>per che predestinata fusti sola</l>
<l>a questo officio tra le tue consorte"</l></lg>
<lg><l>Non venni prima a l'ultima parola</l>
<l>che del suo mezo fece el lume centro</l>
<l>girando sì chome veloce mola.</l>
</lg>
<p>[73-75] Risponde l'auctore che sa bene che el libero amore basta a seguire la providentia divina, però che qui voi ubidite libere et non servilmente;</p>
<p>[76-78] ma a me è difficile <emph>cernere</emph>, <emph>i.</emph> conoscere, <emph>per che</emph> cagione tu <emph>fusti predestinato</emph> più che gl'altri <emph>a questo offitio</emph>.</p></div3>
<div3><head>vv.  82-90</head>
<lg><l>Poi rispose l'amore che v'era dentro:</l>
<l>"Luce divina sopra me s'appunta,</l>
<l>penetrando per questa ond'io m'inventro,</l></lg>
<lg><l>La cui virtù col mio veder congiunta</l>
<l>mi leva sopra me tanto ch'io veggio</l>
<l>la somma essentia della quale è munta.</l></lg>
<lg><l>Quinci vien l'allegreza ond'io fiammeggio,</l>
<l>per che la vista mia quant'ella è chiara</l>
<l>la chiarità della fiamma pareggio.</l>
</lg>
<p>[82-84] Havea facto la sua domanda Danthe et la luce s'era aggyrata; hora seghuitando pone chome <emph>l'amore che era dentro</emph> a quella luce, <emph>i.</emph> quella anima beata piena d'amore, rispondesse dicendo <emph>Luce diva</emph>, <emph>i.</emph> gratia divina, <emph>s'appunta sopra me</emph>, cioè discende sopra me, pe' suoi razi, la puncta de' quali perviene ad me penetrando et passando per questa luce in che io sono rivolto, <emph>onde io mi riventro</emph>, <emph>i.</emph> il perchè io entro dentro a essa luce divina; la sententia è benchè lo spirito beato non discerna la profondità del divino consiglo, nientedimeno alchuna volta discende la divina gratia in uno spirito per la quale intende quello che Iddio vuole che lui faccia;</p>
<p>[85-87] et <emph>la virtù</emph> di questa gratia inspiratami da Dio si congiugne <emph>col mio volere</emph>, et così <emph>congiunta Mi leva sopra me</emph>, cioè mi fa intelligente sopra la mia natura, <emph>tanto che io</emph> posso <emph>vedere</emph>, cioè posso cognoscere, la divina <emph>essentia, della quale è muncta</emph>, della quale è uscita.</p>
<p>[88-90] <emph>Quinci vien l'allegreza</emph>: la sententia è che quanto lui vede tanto risplende et gode, in forma che secondo la quantità della visione è la quantità dello splendore; <emph>quanto ella è chiara</emph>: tanto è la chiarità della visione et cognitione mia, quanta è la chiarità della luce et dello splendore mio. Insomma tanto cresce in lui la fiamma et la chiarità, quanto più vede la essentia divina, imperò che allhora più m'infiammo a volere ciò che essa vuole, et questo dimostra che la volontà sua è libera et <emph>sua sponte</emph> vuole quello che vuole Idio, statuì che mi fa nota la sua volontà; adunque quando questi spiriti scintillano questo interviene per una nuova gratia che viene in loro, la quale allhora era venuta in questo spirito et di nuovo havea compreso la volontà di Dio essere che lui scendessi a Danthe, et lui volle volendo Iddio.</p></div3>
<div3><head>vv.  91-105</head>
<lg><l>Ma quell'alma nel cielo che più si schiara,</l>
<l>quel seraphin che 'n Dio più l'occhio ha fixo,</l>
<l>alla risposta tua non satisfara</l></lg>
<lg><l>Però che sì s'inoltra nell'abysso</l>
<l>dell'etherno statuto quel che chiedi,</l>
<l>che da ogni creata vista è scisso.</l></lg>
<lg><l>Et al mondo mortale quando tu riedi</l>
<l>questo rapporta, sì che non presuma</l>
<l>ad tanto segno più muover li piedi.</l></lg>
<lg><l>La mente che qui luce in terra fuma,</l>
<l>onde ragguarda chome può laggiùe</l>
<l>quel che non puote poi che 'l ciel l'assuma".</l></lg>
<lg><l>Sì mi prescrissor le parole sue</l>
<l>ch'io lascia' la quistion et me ritrassi</l>
<l>a domandarlo humilmente chi fue.</l>
</lg>
<p>Ha dimostro lo spirito che venne lui piùe tosto che altri perchè chosì piacque a Dio; hora volendo sapere Danthe perchè piacque a Dio più chosì che altrimenti, rispondea che benchè gli spirti beati veghino in Dio molti segreti, nientedimeno non possono vedere perchè cagion lui vogla più tosto quello che quello.</p>
<p>[91-93] Et però dice che <emph>quell'anima che più si schiara in cielo</emph>, cioè che più riceve el razo della gratia divina onde più vede Iddio; et questo interviene <emph>maxime</emph> a' seraphini, perchè contemplono più Idio che gl'altri angeli, chome altrove diremo; <emph>non satisfara</emph>, cioè non satisfarebbe alla domanda di Danthe,</p>
<p>[94-96] imperochè questa domanda <emph>s'inoltra</emph> tanto, <emph>i.</emph> entra tanto oltre, <emph>nello abysso</emph>, cioè nella profondità, <emph>dello etherno statuto</emph>, <emph>i.</emph> della providentia divina, <emph>che è scisso</emph>, cioè taglato, <emph>a ogni vista creata</emph>, <emph>i.</emph> ad ogni intelligentia creata.</p>
<p>[97-99] <emph>Et al mondo</emph>: per la qual cosa <emph>quando tu</emph> torni <emph>al mondo</emph>, <emph>i.</emph> agli huomini mortali, el chui ingegno è somerso dalla contagione della carne, dirai che poi che gl'angeli non possono vedere questo benchè possin vedere molte chose che non veggono gl'huomini, <emph>non presumma</emph> epsi <emph>muovere e piedi</emph>, <emph>i.</emph> l'affectione, <emph>a tanto segno</emph>.</p>
<p>[100-102] <emph>La mente</emph> humana la quale <emph>qui</emph>, in ciel, <emph>luce</emph>, perchè è illuminata da' razi della divina gratia, <emph>in terra</emph>, quando è anchora nel corpo, <emph>fuma</emph>, <emph>i.</emph> è obscura chome el fumo.</p>
<p>[103-105] Queste <emph>parole</emph> mi <emph>prescripsero</emph>, <emph>i.</emph> mi rinchiusono, dentro al termine del quale non havessi a uscire, in forma che io <emph>mi ritrassi</emph> da tal questione et domanda'lo chi esso era. Et lui mi rispose chosì.</p></div3>
<div3><head>vv.  106-120</head>
<lg><l>"Tra' due liti d'Italia surgon sassi</l>
<l>et non molto distanti alla tua patria,</l>
<l>tanto ch'e tuoni assai suonon più bassi,</l></lg>
<lg><l>Et fanno un gybbo che si chiama Chatria,</l>
<l>sotto lo quale è consecrato un hermo</l>
<l>che suole esser disposto ad sola latria".</l></lg>
<lg><l>Chosì ricominciommi el terzo sermo,</l>
<l>et poi continuando dixe: "Quivi</l>
<l>al servigio di Dio mi fei sì fermo</l></lg>
<lg><l>Che pur co' cibi di licor d'ulivi</l>
<l>lievemente passavo caldi et gieli,</l>
<l>contento ne' pensieri contemplativi.</l></lg>
<lg><l>Render solea quel chiostro a questi cieli</l>
<l>fertilemente, et hora è facto vano</l>
<l>sì che tosto convien che si riveli.</l>
</lg>
<p>[106-108] <emph>Tra due liti</emph>: cioè tra 'l mare Tyrrheno da mezo dì, et el mare Adriatico da septentrione, è l'Appennino, che divide l'Italia pel mezo, et in quella parte d'Appennino dove Appennino è più alto che in altro luogo. Questo monte è tra Abruzi et la marca d'Anchona. Dicono che Piero Damiano hedificò due monasterii, uno nell'Appennino. Ordina el texto chosì: Piero Damiano ricominciò el terzo parlare, imperochè prima havea decte due chose, prima tu hai l'udire mortale, seconda quando dixe luce divina. Et hora narra chome che <emph>Tra due liti d'Italia surgono saxi</emph>, cioè s'innalza el monte Appennino, in tanta altitudine che e tuoni che si generono in aria sono più bassi che l'alteza de' saxi, et questo luogo <emph>non è molto distante dalla tua patria</emph>, <emph>i.</emph> dalla Toscana, perchè è tra Agobio et la Pergola.</p>
<p>[109-111] Et questi saxi innalzandosi <emph>fanno un gibbo</emph>, cioè uno scrigno, et <emph>chiamasi Catria, Sotto la quale è consecrato un hermo</emph>, <emph>i.</emph> una selva, proprio heremo in greco significa luogo deserto; <emph>latria</emph> è servitù la quale dobbiamo solamente a Dio; onde idolatria è sommo peccato, perchè diamo ad altri quello che dobbiamo solamente a Dio.</p>
<p>[112-117] <emph>quivi</emph>, <emph>i.</emph> in questo luogho, mi fermai io in forma che usando solamente cibi conditi d'olio mi decti a servire a Dio nella contemplatione sofferendo caldo et gielo.</p>
<p>[118-120] <emph>Render solea</emph>: duolsi che questo monisterio solea havere huomini e quali erono sancti, et e quali salivono <emph>a questo cielo</emph> per mezo della contemplatione, <emph>et hora</emph> egli <emph>è facto vano</emph> et vacuo di buoni huomini. Et per questo <emph>convien che si riveli</emph>, <emph>i.</emph> si manifesti non essere più quello che soleva.</p></div3>
<div3><head>vv.  121-132</head>
<lg><l>In quel luogo fu' io Piero Damiano,</l>
<l>et Pietro Peccator fu' nella casa</l>
<l>di Nostra Donna in sul lito Adriano.</l></lg>
<lg><l>Pocha vita mortale m'era rimasa</l>
<l>quand'io fu' chiesto e tracto a quel cappello</l>
<l>che pur di male in peggio si travasa;</l></lg>
<lg><l>Venne Cephas et venne el gran vasello</l>
<l>dello Spirito sancto, magri et scalzi,</l>
<l>prendendo 'l cibo di qualunque ostello.</l></lg>
<lg><l>Hor voglon quindi et quinci chi rincalzi</l>
<l>e moderni pastori et chi gli meni,</l>
<l>tanto son gravi, et chi di drieto gl'alzi.</l></lg>
<lg><l>Cuopron de' manti loro e palafreni,</l>
<l>sì che due bestie van sotto una pelle;</l>
<l>o patientia, che tanto sostieni?"</l>
</lg>
<p>[121-123] <emph>In quel luogo</emph>, <emph>i.</emph> ne l'heremo di Catria, <emph>fu' io Piero Damiano</emph>, et pone el nome proprio; <emph>et Pietro Peccatore fu' nella casa Di Nostra Donna in sul lito Adriano</emph>: la sententia è: io fui heremita in Catria dove non si chiama peccatore, perchè purgato già da' vitii era dato alla contemplatione, ma prima era stato monacho in sancta Maria di Ravenna in sul lito del mare Adriaticho, et quivi si chiama peccatore perchè non era anchora purgato da' vitii.</p>
<p>[124-126] <emph>Pocha vita mortale</emph>: diciamo viver l'huomo mentre che è congiunta l'anima col corpo, ma tal vita è mortale perchè vien men presto. Adunque era già vecchio quando egli fu non solamente chiamato, ma per forza tyrato <emph>al cappello</emph>, cioè al cardinalato; <emph>che pur di male in peggio si travasa</emph>: la qual dignità ogni giorno va di male in peggio, perchè sempre son peggiori quegli che succedono.</p>
<p>[127-132] <emph>Venne Cephas</emph>: vuol dimostrare quanto sieno degenerati et tralignati e pastori moderni dal primo vicario di Christo, conciossia che Piero et Paulo furono magri per la loro continente, et austera, vita, et scalzi per la somma povertà, et prendevono el cibo da ogni hostello, quasi dica: mendicavono el pane; <emph>Hora son tanto</emph>: non sanza cagione induce questo spirito a dolersi, imperò che lui scripse due opere, una delle pistole et de' sermoni nella quale damna molti vitii de' prelati, nell'altra pone scelerateze nefarie di loro le quali non si possono sanza somma vergogna ricordare, et certamente è vera la sententia di Bernardo, perchè tucti gl'altri stati hanno molto più di faticha che di voluptà, ma l'ordine sacerdotale ha trovato una via per la quale rifuggono ogni chosa che può essere molesta et seguitano ogni generatione di voluptà; <emph>Venne Cephas</emph>: perchè Pietro è interpretato "cephas", <emph>i.</emph> "caput", perchè è capo degli apostoli, et primo papa; <emph>el gran vasello</emph>: <emph>i.</emph> Paolo, el quale chome dimostrammo nel secondo canto dello inferno, è decto "vas electionis".</p></div3>
<div3><head>vv.  136-142</head>
<lg><l>Ad questa voce vid'io più fiamelle</l>
<l>di grado in grado scendere et girarsi,</l>
<l>et ogni giro le facea più belle.</l></lg>
<lg><l>Dintorno a questa vennero et fermarsi,</l>
<l>et fero un grido di sì alto suono</l>
<l>che non potrebbe qui assomiglarsi.</l></lg>
<lg><l>Nè io lo 'ntesi sì mi vinse el tuono.</l>
</lg>
<p>[136-138] Alla exclamatione di Piero Damiano scesono inverso lui de' gradi della scala più spiriti e quali chiama <emph>fiammelle</emph>. El molto circulare significa la reflexione de l'anima in Dio, la quale ci fa più rallegrare, et quanto è maggiore d'allegreza tanto maggiore è lo splendore.</p>
<p>[139-142] Et gridoron sì forte che in questo mondo nessuna chosa è alla quale potessi assimiglare, perchè ogni cosa sarebbe minore. Adunque non havendo suono a che aguaglarlo, lo chiama <emph>tuono</emph>, el quale lo vinse et intronò in forma che non intese quel che si dicessin gli spiriti, di che è facile trar l'allegoria se tti ricorderai quello che sopra habbian decto della contemplatione.
</p></div3></div2>
<div2><head>XXII</head>
<argument><p>CANTO .XXII. DELLA TERTIA CANTICA DI DANTE</p></argument>
<div3><head>vv.  1-21</head>
<lg><l>Appreso di stupore alla mia guida</l>
<l>mi volsi, chome 'l parvol che ricorre</l>
<l>sempre colà dove più si confida.</l></lg>
<lg><l>Et quella, chome madre che soccorre</l>
<l>subito al figlo palido et anelo</l>
<l>colla sua voce che 'l suol ben disporre,</l></lg>
<lg><l>Mi dixe: "Non sai tu che tu se' in cielo?</l>
<l>Et non sai tu che 'l cielo è tucto sancto</l>
<l>et ciò che ci si fa vien da buon zelo?</l></lg>
<lg><l>Chome t'havrebbe trasmutato el canto</l>
<l>et io ridendo, mo pensar lo puoi,</l>
<l>poscia che 'l grido t'ha mosso cotanto.</l></lg>
<lg><l>Nel qual, se 'nteso havessi e prieghi suoi,</l>
<l>già ti sarebbe nota la vendecta</l>
<l>che tu vedrai innanzi che tu muoi.</l></lg>
<lg><l>La spada di quassù non tagla in fretta</l>
<l>nè tardo, ma' ch'al parer di colui</l>
<l>che disiando o temendo l'aspecta.</l></lg>
<lg><l>Ma rivolgiti homai invers'a altrui,</l>
<l>ch'assai illustri spiriti vedrai</l>
<l>se chom'io dico l'aspecto ridui".</l>
</lg>
<p>Siamo pervenuti al vigesimo secondo capitolo, el quale contiene cinque parti. Nella prima contiene la materia posta nel superiore canto. Nella seconda introduce lo spirito di Benedecto el quale manifesta sè et gl'altri suoi compagni. Nella terza l'auctore muove un dubbio a san Benedecto. Nella quarta descrive la sua ascensione al fermamento. Nell'ultima pone la sua reflexione a tucte le spere inferiori.</p>
<p>[1-3] Sbigottito adunque pel gran suono, ricorse a Beatrice chome el figluolo alla madre,</p>
<p>[7-9] et lei confortandolo gli dimostrò che essendo lui in cielo, dove perchè è sancto non si fa chosa che nuoca, non debbe temere perchè ogni chosa vi si fa con <emph>buon zelo</emph>.</p>
<p>[10-12] Et aggiugne Beatrice: pensa <emph>chome el canto</emph> di questi spirti <emph>t'harebbe trasmutato</emph> et conturbato se l'humane orecchie l'avessino potuto udire, poi che questo grido t'ha sì conmosso; et l'auctore interpose queste parole ridendo, et dixe <emph>mo pensar lo puoi</emph>, quasi dica: da questo puoi tu pensare quanto el canto m'harebbe conmosso.</p>
<p>[13-15] <emph>Nello qual</emph> grido <emph>se tu havessi inteso li prieghi suoi</emph>, cioè se havessi inteso quello che pregava Piero Damiano, tu congnosceresti la vendecta che Idio ha ordinato contro a' peccati de' prelati; et qui predice la presura di papa Bonifatio del quale fu decto nel purgatorio, ma non vuole dimostrare haverla udita perchè farebbe professione di prophetia, ma finge che lo dimostri Beatrice, <emph>i.</emph> dimostra che crede questo havere a essere secondo le sententie theologiche.</p>
<p>[16-18] <emph>La spada di quassù</emph>, <emph>i.</emph> la giustitia punitiva di Dio, <emph>non tagla</emph>, non punisce, <emph>in frecta Nè tardo</emph>, perchè in ogni cosa observa el tempo conveniente, <emph>ma' ch'al parere</emph>, <emph>i.</emph> se non al parere, <emph>di colui che lo aspecta o disiando</emph>, perchè a llui non pare che tagli in frecta, <emph>o temendo</emph>, perchè a llui pare che venga inanzi tempo.</p>
<p>[19-21] <emph>Ma rivolgiti homai inverso altrui</emph>, cioè inverso questi altri spiriti, et <emph>vedera'ne assai illustri, Se</emph> tu <emph>ridui</emph>, cioè riduci, <emph>l'aspecto</emph>, <emph>i.</emph> la vista, <emph>chome io dico</emph>.</p></div3>
<div3><head>vv.  22-33</head>
<lg><l>Chome a llei piacque gl'occhi dirizai,</l>
<l>et vidi cento sperule che 'nsieme</l>
<l>più s'abbellivan con mutui rai.</l></lg>
<lg><l>Io stava chome quel che se riprieme</l>
<l>la puncta del disio, et non s'attenta</l>
<l>del domandare sì del troppo si teme;</l></lg>
<lg><l>Et la maggiore et la più luculenta</l>
<l>di quelle margherite innanzi fessi</l>
<l>per far di sè la mia vogla contenta.</l></lg>
<lg><l>Poi dentro a llei udi': "Se tu vedessi</l>
<l>chom'io la carità che tra noi arde,</l>
<l>li tuoi concepti sarebbono expressi.</l></lg>
<lg><l>Ma perchè tu aspectando non tarde</l>
<l>all'alto fine, io ti farò risposta</l>
<l>pure al pensier, di che sì ti riguarde.</l>
</lg>
<p>[22-27] Io mi volsi agli spiriti chome piacque a Beatrice, ma non ardivo dir quello che io desideravo intendere;</p>
<p>[28-33] ma la maggior fiamma, che era san Benedecto, dixe: "se tu sapessi la carità che arde tra noi tu exprimerresti ogni tuo concepto, perchè non temeresti d'esserci molesto nel domandare".</p></div3>
<div3><head>vv.  37-48</head>
<lg><l>Quel monte ad cui Casino è nella costa</l>
<l>fu frequentato già in su la cima</l>
<l>dalla gente ingannata et mal disposta;</l></lg>
<lg><l>Et quel son io che su vi portai prima</l>
<l>lo nome di colui che 'n terra adduce</l>
<l>la verità che tanto ci soblima.</l></lg>
<lg><l>Et tanta gratia sovra me riluce</l>
<l>ch'io ritrassi le ville circonstanti</l>
<l>dall'impio culto che 'l mondo seduce.</l></lg>
<lg><l>Questi altri fochi tucti contemplanti</l>
<l>huomini furo, accesi di quel caldo</l>
<l>che fa nascere e fiori e ' fructi sancti.</l></lg>
<lg><l>Qui è Machario, qui è Romualdo,</l>
<l>qui son li frati miei che dentro a' chiostri</l>
<l>fermaro e piedi et tennoro el cor saldo".</l>
</lg>
<p>[37-39] <emph>Casino</emph> è monte in Campania. In questo monte fu el tempio d'Appolline, et dipoi san Benedecto tanto operò che ridocti e popoli circonstanti alla vera religione, distrusse el tempio d'Apolline et dedicovvi la chiesa di san Martino, et l'altare d'Appolline dedicò a Ioanni Baptista. Et constituivi el suo cenobio;</p>
<p>[40-42] et però dice che lui vi portò <emph>el nome di colui che induxe la verità</emph>, cioè el nome di Christo che è "veritas et vita". Questa è quella <emph>verità che tanto ci soblima</emph>, <emph>i.</emph> tanto ci leva da terra, imperochè ci conduce al cielo.</p>
<p>[43-45] Et tanto rilucette in san Benedecto la divina gratia, che lui riduxe alla religione christiana tutte le terre <emph>circunstanti</emph>. Benedecto fu da Norcia, monacho et poi abbate, et constituì la regola de' monaci bianchi. Edificò più monisteri, ma <emph>maxime</emph> quello di Monte Casino, imperochè havendo per divino miracolo facto rovinare el tempio d'Appolline, con gran concorso potè indurre e popoli alla christiana religione. Fu ne' tempi di Iustiniano imperadore, negl'anni della salute nostra cinquecento ventinove nel pontificato di Bonifatio primo.</p>
<p>[46-48] <emph>accesi di quel caldo</emph>: cioè dell'amor di Dio, dal quale nasce ogni buon fiore et fructo.</p></div3>
<div3><head>vv.  52-72</head>
<lg><l>Et io a llui: "L'affecto che dimostri</l>
<l>mecho parlando, et la buona sembianza</l>
<l>ch'i' veggio e noto in tucti gl'ardor vostri,</l></lg>
<lg><l>Chosì ha dilatato mia fidanza</l>
<l>chome 'l sol fa la rosa quando aperta</l>
<l>tanto divien quanto ella ha di possanza.</l></lg>
<lg><l>Però ti priego, et tu padre m'acerta</l>
<l>s'io posso prender tanta gratia, ch'io</l>
<l>ti vegga con imagine scoperta".</l></lg>
<lg><l>Ond'egli: "Frate, el tuo caldo disio</l>
<l>s'adempierà in su l'ultima spera</l>
<l>ove s'adempion tucti gl'altri e 'l mio.</l></lg>
<lg><l>Ivi è perfecta, matura et intera</l>
<l>ciaschuna disianza, in quella sola</l>
<l>è ogni parte là dove sempre era,</l></lg>
<lg><l>Perchè non è in loco et non si pola;</l>
<l>et nostra scala fin ad essa varca</l>
<l>onde così dal viso ti s'invola.</l></lg>
<lg><l>Insin lassù la vidde el patriarcha</l>
<l>Iacob porger la superna parte,</l>
<l>quando gl'apparve d'angeli sì carcha.</l>
</lg>
<p>[52-60] Le parole che lo spirito gl'havea decte decton baldanza all'auctore di domandare, et addomandò se potea havere <emph>tanta gratia ch'io</emph> vedessi la sua <emph>imagine scoperta</emph> et non involuta in quella luce; et è ragionevole che el poeta essendo già nella spera de' contemplativi venissi in sì alta cogitatione che disiderassi conoscere la essentia dell'anima humana.</p>
<p>[61-63] A questo risponde lo spirito et dimostra che questa sua cupidità, et chosì quella degl'altri elevati spiriti, non si può adempiere se non nell'<emph>ultima spera</emph>, cioè nel cielo empyreo dove è Idio, el quale solo dà perfectione alla natura humana et angelica.</p>
<p>[64-66] Et però in quella spera è perfectione et in quella è ogni parte dove era sempre perchè non si muove. Ma è el primo mobile et è sempre quieta.</p>
<p>[67-69] Il perchè non interviene che quella sua parte che è hora in uno luogo, dipoi sia in uno altro, chome interviene nell'altre spere le quali sono in assiduo movimento, <emph>Perchè non è in loco</emph>, <emph>i.</emph> non è locata, et contenta, chome l'altre nove spere; <emph>et non si pola</emph>, <emph>i.</emph> non si ferma in su' poli chome l'altre, imperochè la nona spera ha due poli, artico, et antartico, et così poi l'altre; <emph>et nostra scala varca</emph> et passa insino lassù. Imperochè e contemplativi arrivono insino a quello con la loro contemplatione et passando tucti e cieli arrivono a Dio. Ma a Danthe <emph>s'invola dal viso</emph>, cioè dal vedere, perchè l'anima nel corpo non può contemplare tanto alto.</p>
<p>[70-72] <emph>Infin lassù la vide el patriarca</emph>: è scripto nel <emph>Genesi</emph> che quando Isach fuggiva l'ira d'Esaù suo fratello, el quale havea fraudato della benedictione et heredità paterna, et el padre gl'havea comandato che andassi in Mesopotamia et piglassi per mogle una delle figluole di Laban et non di Canaan, intervenne che una sera nel cammino si pose a dormire al sereno et per capezale tolse una pietra et la nocte vidde in visione una scala che di terra saliva insino al cielo, et molti agnoli salivono et scendevono per quella.</p></div3>
<div3><head>vv.  73-84</head>
<lg><l>Ma per salirla mo nessun diparte</l>
<l>da terra e piedi, et la regola mia</l>
<l>rimasa è giù in danno delle carte.</l></lg>
<lg><l>Le mura che soleano esser badia</l>
<l>facte sono spelonche, et le cocolle</l>
<l>sacca son piene di farina ria.</l></lg>
<lg><l>Ma tanta usura grave non si tolle</l>
<l>contra 'l piacer di Dio quant'è quel fructo</l>
<l>che fa el chuor de' monaci più folle;</l></lg>
<lg><l>Che quantunque la chiesa guarda, tucto</l>
<l>è della gente che per Dio domanda,</l>
<l>non di parente nè d'altro più bructo.</l></lg>
<lg><l>La carne de' mortali è tanto blanda</l>
<l>che giù non basta buon cominciamento</l>
<l>dal nascer della quercia a far la ghianda.</l>
</lg>
<p>[73-75] Duolsi che nessuno de' suoi monaci <emph>parte e piedi da terra</emph>, <emph>i.</emph> leva e suoi affecti delle cose terrene, <emph>per salire</emph> questa scala, <emph>i.</emph> per darsi ala contemplatione; <emph>et la regola mia</emph>, <emph>i.</emph> le institutini le quali io ho lasciate scripte acciochè e monaci observandole si salvino, <emph>è rimasa giù</emph>, nel mondo, <emph>in danno delle carte</emph>, imperochè non observandosi non fa utile a' monaci, et logoronsi le carte in scriverla.</p>
<p>[76-78] <emph>Le mura che soleano esser badia Facte sono spelonche</emph>: perchè e monaci son peggio che ladroni, imperochè non attendono se non a rubar e fructi de' monasteri; <emph>et le cocolle</emph>, cioè le veste de' monaci, <emph>sono sacca da farina</emph>: optima translatione a dimostrare la tralignata vita de' suoi monaci.</p>
<p>[79-81] Ma non è tanto grave all'anime degli usurai la usura che loro tolgono <emph>contro al piacere di Dio, quanto</emph> fia grave all'anime de' monaci el <emph>fructo</emph> el quale loro tolgono più che non debbono, et oltra alla vita honesta, el quale <emph>fa el chuore</emph> et la vogla loro sì <emph>folle</emph> che vaneggiano nelle chose secolari.</p>
<p>[82-84] Et tucto quello che <emph>la chiesa guarda</emph>, cioè serba, perchè avanza a' cherici che la servono, è de' poveri, et <emph>non de' parenti</emph> de' sacerdoti, <emph>nè d'altro brutto</emph>, quasi dica delle meretrici.</p></div3>
<div3><head>vv.  88-96</head>
<lg><l>Pier cominciò sanza oro et sanza argento,</l>
<l>et io con orationi et con digiuno,</l>
<l>et Franciesco humilmente 'l suo convento.</l></lg>
<lg><l>Et se guardi al principio di ciaschuno,</l>
<l>poscia riguardi là dov'è trascorso,</l>
<l>tu vedrai del biancho facto bruno.</l></lg>
<lg><l>Veramente Giordan volt'è retrorso,</l>
<l>più fu el mar fuggir, quando Dio volse,</l>
<l>mirabile ad veder che qui soccorso".</l></lg>
<lg><l>Chosì mi dixe, et indi si ricolse</l>
<l>al suo collegio, e 'l collegio si strinse;</l>
<l>poi come turbo in sè tucto s'acolse.</l>
</lg>
<p>[88-90] È sanza fallo di sommo stupore considerare el principio della nostra religione fondata in povertà et carità, et vedere dipoi quanta sia degenerata la successione; et alchuni intendon qui di Pier Damiano, el quale cominciò l'ordin della colomba.</p>
<p>[94-96] <emph>Veramente Giordano volto è ritrorso</emph>: questo fiume tornando indrieto lasciò spatio seccho al popolo d'Isdrael quando veniva in terra di promessione. Iordano secondo Hieronimo è denominato da due fonti delle quali nasce, che l'una è decta Ior et l'altra è decta Dam; <emph>più fu il mar fuggir quando Idio volse</emph>: la sententia è che a nessuno debba parere chosa maraviglosa che Idio punisca e viti de' prelati, conciossia che più maraviglosa chosa fussi che el Mar Rosso fuggissi et dessi luogho asciutto quando per quello passò el popol d'Isdrael, et pur fu, adunque <emph>più fu mirabile ad veder fuggire el mare</emph>, che non sarà qui a vedere el <emph>soccorso</emph> della chiesa la quale è in ruina.</p></div3>
<div3><head>vv.  100-111</head>
<lg><l>La dolcie donna drieto a llor mi pinse</l>
<l>con un sol cenno su per quella scala,</l>
<l>sì sua virtù la mia natura vinse.</l></lg>
<lg><l>Nè mai quaggiù dove si monta et cala</l>
<l>naturalmente, fu sì rapto moto</l>
<l>ch'agguaglar si potessi alla mia ala.</l></lg>
<lg><l>S'io torni mai lectore a quel devoto</l>
<l>triompho per lo quale io piango spesso</l>
<l>le mie peccata, e 'l pecto mi percuoto,</l></lg>
<lg><l>Tu non haresti in tanto tracto et messo</l>
<l>nel fuocho el dito, in quanto vidi el segno</l>
<l>che segue el tauro et fui dentro da esso.</l>
</lg>
<p>[100-102] Non intenderebbe per sè l'huomo che el sommo bene fussi nella contemplatione, se gli studii della theologia non lo pignessi ad essa.</p>
<p>[103-105] El <emph>moto</emph> veloce significa el trascorso della mente, della qual niente si può trovare più veloce.</p>
<p>[109-111] <emph>Tu non l'haresti</emph>: dà qui l'auctore una comparatione efficace, imperochè grande velocità usiamo nelle chose che ci possono nuocere. Con questa velocità entrò del septimo cielo all'octava spera, dove son tucte le stelle excepto ch'e septe pianeti, et entrò in esso per quel segno del zodiaco che viene drieto al tauro, et questo è gemini.</p></div3>
<div3><head>vv.  112-120</head>
<lg><l>O gloriose stelle, o lume pregno</l>
<l>di gran virtù, dal quale io riconosco</l>
<l>tucto qual che si sia el mio ingegno,</l></lg>
<lg><l>Con voi nasceva et s'ascondeva vosco</l>
<l>colui ch'è 'l padre d'ogni mortal vita,</l>
<l>quando io senti' da prima l'aer tosco;</l></lg>
<lg><l>Et poi quando mi fu gratia largita</l>
<l>d'entrare nell'alta rota che vi gyra,</l>
<l>la vostra region mi fu sortita.</l></lg>
<lg><l>Ad voi divotamente hora sospira</l>
<l>l'anima mia, per acquistar virtute</l>
<l>al passo forte che ad sè mi tira.</l>
</lg>
<p>[112-114] Entrato ne' gemini, congratula alle stelle di questo segno le quali danno influentia di gan virtù, et dice che da loro chome da seconda causa lui riconosce le forze del suo ingegno o piccolo o grande che sia.</p>
<p>[115-117] Imperochè nell'hora che lui uscì del ventre della madre, et poi cominciò a respirare, in questo aere toscano dove nacque ascendevono e gemini et el sole era in quegli. Et chiama el sole <emph>padre d'ogni mortal vita</emph>, perchè è generativo d'ogni vita sensitiva, ma non della rationale anima.</p>
<p>[118-120] Et similmente quando io entrai ne l'octavo cielo entrai per la parte occupata da voi. Afferma Danthe che nella sua natività hebbe e gemini in ascendente, et el sole in quegli, la quale natività influisce somma scientia. Perchè e gemini sono casa di Mercurio, et se Mercurio è fortunato dispone l'huomo ad somma scientia, et secondo Misahel è segno aereo et masculino et diurno. Ma di loro habbiamo decto in altro luogho.</p></div3>
<div3><head>vv.  124-138</head>
<lg><l>"Tu se' sì presso all'ultima salute</l>
<l>- cominciò Beatrice - che tu dei</l>
<l>haver le luce tue chiare et acute.</l></lg>
<lg><l>Et però prima che tu più t'inlei</l>
<l>rimira in giù, et vedi quanto mondo</l>
<l>sotto li piedi già esser ti fei.</l></lg>
<lg><l>Sì cche 'l tuo chuore quantunche giocondo</l>
<l>s'appresenti alla turba triomphante</l>
<l>ch'è lietamente per questo ethere tondo".</l></lg>
<lg><l>Col viso ritornai per tucte quante</l>
<l>le septe spere, et vidi questo globo</l>
<l>tal ch'io sorrisi del suo vil sembiante;</l></lg>
<lg><l>Et quel consiglo veramente approbo</l>
<l>che l'ha per meno, et chi ad altro pensa</l>
<l>chiamar si puote veramente probo.</l>
</lg>
<p>[124-126] Optimo precepto di Beatrice, <emph>i.</emph> della sacra scriptura, che l'huomo quando nella contemplatione ha facto tal proficto che già è con la mente salito insino alla contemplatione di Dio, et ha già <emph>la luce sua chiara</emph>, <emph>i.</emph> ha la mente vacua da ogni perturbatione, et è <emph>acuta</emph>, cioè ha lo ingegno sottile, che non è altro che conoscere el bene et essersi in quello sì confermo che nessuno appetito lo possi muovere al male,</p>
<p>[127-129] alhora vuole che si rivolga indrieto et consideri la basseza et viltà delle cose caduche et mortali,</p>
<p>[130-132] le quali chose considerate, piglerà più letitia delle spere, divenuto a tale grado.</p>
<p>[133-135] Adunque ritornando <emph>per tutte et septe le spere</emph> insino alla terra, cioè per tucte le seconde cause insino alla materia et insino alle chose caduche et mortali, sorrise <emph>del suo vil sembiante</emph>, et è luogo tracto di Cicerone del sexto della sua <emph>Rep.</emph>, nella quale induce Scipione salito a questo cielo fare il simiglante. Et Lucano anchora di Pompeo salito al cielo similmente scrive: "postquam se lumine tanto Implevit stellasque vagas miratus et astra Fixa polis vidit quanta sub nocte iaceret Nostra dies, risitque sui ludibria trunci".</p>
<p>[136-138] <emph>Et qual consiglo</emph>: conchiude che è optimo consiglo quel di colui che ha decto della terra <emph>per meno</emph>, <emph>i.</emph> che stima le chose terrene et caduche meno che tucte l'altre. Et cholui el quale <emph>pensa ad altro</emph> che alle chose terrene, chostui <emph>si può veramente chiamare probo</emph>, cioè buono.</p></div3>
<div3><head>vv.  139-147</head>
<lg><l>Vidi la figla di Latona incensa</l>
<l>sanza quell'ombra che mi fu cagione</l>
<l>perchè già la credetti rara et densa.</l></lg>
<lg><l>L'aspecto del suo nato, Hyperione,</l>
<l>quivi sostenni, et vidi come si move</l>
<l>circa et vicino a llui Maia et Dione.</l></lg>
<lg><l>Quindi m'apparse el variar di Iove</l>
<l>tra 'l padre e 'l figlo, et quindi mi fu chiaro</l>
<l>el variar che fanno et di lor dove.</l></lg>
<lg><l>Et tutti e septe mi si dimostraro</l>
<l>chome son grandi et chome son veloci</l>
<l>et chome sono in distante riparo.</l>
</lg>
<p>[139-141] <emph>Vidi la figla di Latona</emph>, cioè la luna figluola di Latona, la chui favola altrove da noi fu narrata, <emph>incensa</emph>, cioè accesa, et vuol dimostrare che era illuminata dal sole dalla parte superiore, la quale lui potea vedere essendo nella octava spera; <emph>sanza qual ombre</emph>: dell'ombra della luna et della cagione di quella disputò prolipsamente nel cielo della luna.</p>
<p>[142-144] <emph>L'aspecto del tuo nato Hyperione</emph>: Hyperione fu secondo le favole figluolo di Titano et di Vesta, et padre del sole. Onde Ovidio: "vidit hanc Hyperione natus". Adunque dice: o <emph>Hyperione, io sostenni</emph>, et sofersi, <emph>l'aspecto del tuo nato</emph>, <emph>i.</emph> del sole tuo figluolo, perchè essendo in cielo havevo sì corrobrata la vista che io potevo sostenere e razi solari; <emph>et vidi chome Maia et Dione</emph>, <emph>i.</emph> Mercurio et Venere, <emph>si muove Circa</emph> el sole <emph>et vicino a llui</emph>: Maia fu una delle septe figluole d'Athlante et partorì Mercurio a Iove; et Merchurio nel suo corso non si lontana mai dal sole. Dione chome disopra dimostrammo è madre di Venere. Et dice che questi due pianeti Venere et Mercurio si muovono <emph>circa</emph> al sole <emph>et vicini</emph> al sole.</p>
<p>[145-147] <emph>El temprare di Iove Tra 'l padre</emph> suo Saturno <emph>et el figlo</emph> suo Marte, perchè essendo Iove tra Saturno freddo et Marte caldo diviene temperato; <emph>mi fu chiaro</emph>, cioè mi fu manifesto, <emph>e 'l variar che fanno</emph>: perchè già era tanto salito nella contemplatione che tucte queste chose gl'erono note.</p></div3>
<div3><head>vv.  151-154</head>
<lg><l>L'aiuola che ci fa tanto feroci,</l>
<l>volgendomi con lei et li gemelli,</l>
<l>tutta m'apparve da' colli alle foci;</l></lg>
<lg><l>Poscia rivolsi gl'occhi algl'occhi begli.</l>
</lg>
<p>[151-154] <emph>L'aiuola che ci fa tanto feroci</emph>: discendeva con gl'occhi di spera in spera infino che venne in terra, et quello riguardando gli parve una piccola chosa a comparatione de' cieli, de' quali lei è quasi centro. Et però la chiama <emph>aiuola</emph>, <emph>i.</emph> piccola aia. Et è luogho tracto di Boetio; <emph>che ci fa tanto feroci</emph>: maraviglasi della humana stoltitia, la quale pigla tanta insolentia per chosa sì piccola chome è la terra; <emph>da' colli alle foci</emph>: cioè dalle montagne a' mari; <emph>poscia rivolsi gl'occhi</emph> miei <emph>agl'occhi begli</emph> di Beatrice, quasi dica: io tornai alla theologia.
</p></div3></div2>
<div2><head>XXIII</head>
<argument><p>CANTO .XXIII. DELLA TERTIA CANTICA DI DANTE</p></argument>
<div3><head>vv.  1-12</head>
<lg><l>Chome l'augello intra l'amate fronde</l>
<l>posato al nido de' suo dolci nati</l>
<l>la nocte che le chose ci naschonde,</l></lg>
<lg><l>Che per veder gl'aspecti disiati</l>
<l>et per trovar lo cibo onde gli pasca,</l>
<l>in che e gravi lavori gli sono agiati,</l></lg>
<lg><l>Previene el tempo in su l'aperta frasca,</l>
<l>et con ardente affecto el sole aspecta</l>
<l>fiso guardando pure che l'alba nasca,</l></lg>
<lg><l>Chosì la donna mia si stava erecta</l>
<l>et attenta, rivolta in ver la plaga</l>
<l>sotto la quale el sol mostra men frecta.</l>
</lg>
<p>Haveva l'autore nel precedente capitolo descripto el suo ascenso all'ottava spera pel segno de' gemin. Et al presente in questo xxiii capitolo tracta della corte triomphante la quale qui gl'apparisce. Et dipoi sale nella nona spera. Adunque nella prima parte pone la dispositione di Beatrice, la quale lo preparò ad vedere la chiesa triomphante. Nella seconda descrive el duca di questo exercito. Nella terza la militia che lo seguita. Nella quarta descrive la nona spera.</p>
<p>[1-3] Adunque <emph>Chome l'uccello tra le fronde amate</emph>, perchè in quelle ha e figluoli, <emph>posato</emph> appresso <emph>el nido</emph> di quegli, aspecta nella nocte che el dì venga.</p>
<p>[4-6] Et <emph>per veder</emph> quegli et per provedere al <emph>cibo</emph> loro col quale <emph>gli pasca, In che</emph> ogni <emph>grave lavoro</emph> et faticha gl'è agio,</p>
<p>[7-9] <emph>Previene</emph> et anticipa destandosi innanzi al giorno et volto ad oriente aspecta l'alba;</p>
<p>[10-12] <emph>Chosì</emph> Beatrice per pascer Danthe del cibo celestiale <emph>stava</emph> ricta <emph>et attenta inverso</emph> quella regione dove <emph>el sole mostra men frecta</emph>, cioè inverso la parte meridiana, imperochè quando el sole è nel mezo del cielo, pare che vada più adagio che quando è nell'oriente o nell'occidente, et finge che chome quando el sole è a mezo dì è sopra el nostro capo et illumina el tucto, chosì Christo che guidava quello exercito tucti gl'illuminava.</p></div3>
<div3><head>vv.  13-24</head>
<lg><l>Sicchè veggendol'io sospesa et vaga,</l>
<l>fecimi quale è quel che disiando</l>
<l>altro vorria, et sperando s'appaga.</l></lg>
<lg><l>Ma pocho fu tra uno et altro quando,</l>
<l>del mio attender dico et del vedere</l>
<l>lo ciel venire più et più dischiarando,</l></lg>
<lg><l>Et Beatrice dixe: "Eccho le schiere</l>
<l>del triompho di Christo e tutto 'l fructo</l>
<l>ricolto del girar di queste spere!".</l></lg>
<lg><l>Pareami che 'l suo viso ardessi tucto,</l>
<l>et gl'occhi havea di letitia sì pieni</l>
<l>che passar mi convien sanza constructo.</l>
</lg>
<p>[13-15] Vedendo el poeta Beatrice <emph>sospesa</emph> nell'aspectare <emph>et vaga</emph>, conobbe che lei aspectava chosa bella; lui diventò huomo che disidera altro che quello che ha; et sperava haverlo, et però s'appagava et contentava in quella speranza.</p>
<p>[16-18] <emph>Ma pocho</emph> spatio <emph>fu tra l'uno et l'altro</emph>, <emph>i.</emph> dall'aspectare e 'l vedere che el cielo di punto in punto più si schiarava;</p>
<p>[19-21] <emph>Et Beatrice dixe: "Echo le schiere del triompho di Christo</emph>, <emph>i.</emph> de' beati ricomperati da Christo, el quale morendo distruxe la morte nostra et triomphò del nimico; <emph>et tucto el fructo Ricolto del gyrare di queste spere</emph>, <emph>i.</emph> el guadagno che hanno facto e moti de' cieli mandando le influentie negl'animi nostri. Et bene raccogle el fructo di tucte le spere nella octava spera. Imperochè tucte l'altre ricevono influentia da questa, et questa dal primo mobile, et el primo mobile dalla intelligentia che Idio v'ha posto, et quella da Dio chome da prima cagione.</p>
<p>[22-24] <emph>di letitia sì pieni</emph>: a dinotare che la speculatione pigla gran letitia quando s'appressa al suo fine.</p></div3>
<div3><head>vv.  25-39</head>
<lg><l>Quale ne' pleniluni et ne' sereni</l>
<l>Trivia ride tra le nymphe etherne</l>
<l>che dipingon lo ciel per tutti e seni,</l></lg>
<lg><l>Vid'io sopra miglaia di lucerne</l>
<l>un sol che tucte quante l'accendea</l>
<l>chome fa 'l nostro le viste superne;</l></lg>
<lg><l>Et per la viva luce trasparea</l>
<l>la lucente substantia tanto chiara</l>
<l>che 'l viso mio non la sostenea.</l></lg>
<lg><l>O Beatrice, dolcie guida et cara,</l>
<l>ella mi dixe: "Quel che ti sovranza</l>
<l>è virtù da chui nulla si ripara.</l></lg>
<lg><l>Quivi è la sapientia et la possanza</l>
<l>ch'aprì le strade dal cielo alla terra,</l>
<l>onde fu già sì lunga disianza".</l>
</lg>
<p>Apparve in questa octava spera Christo con l'anime di tutti e beati sì chome di quel luogo dal quale vengono le influentie a tutti gl'altri cieli disotto a llui.</p>
<p>[25-27] Pone adunque che Christo in quello exercito era tale <emph>quale</emph> è <emph>Trivia</emph>, <emph>i.</emph> la luna, <emph>tra le nymphe etherne</emph>, <emph>i.</emph> tra le stelle, le quali <emph>dipingono el cielo</emph>, <emph>i.</emph> ornono el cielo, <emph>per tuti e</emph> suoi <emph>seni</emph>, cioè le sue parte;</p>
<p>[28-30] et chosì illuminava et <emph>accendeva</emph> Christo quelle anime chome el sole illumina <emph>le viste superne</emph>, cioè le stelle le quali ricevono el lume da llui.</p>
<p>[31-33] <emph>Et per la viva luce</emph> di Christo <emph>trasparea la lucente substantia</emph>, cioè l'humanità di Christo, la quale era <emph>tanto chiara</emph> che gl'occhi mortali di Danthe v'abbaglavono.</p>
<p>[34-36] <emph>O Beatrice</emph>, non la chiama ma è exclamatione, <emph>quello che ti sovranza</emph>, <emph>i.</emph> ti vince, <emph>è virtù</emph> divina <emph>da chui nulla si ripara</emph>, perchè ogni chosa vince.</p>
<p>[37-39] <emph>Quivi</emph> in Christo era <emph>la sapientia</emph>, la quale è attribuita al figluolo, <emph>et la potentia</emph>, la quale benchè sia atribuita al padre, nientedimeno tutte e tre le persone nella divinità sono omnipotenti.</p></div3>
<div3><head>vv.  40-48</head>
<lg><l>Chome focho di nube si diserra</l>
<l>per dilatarsi sì che non vi cape</l>
<l>et fuor di sua natura in giù s'atterra,</l></lg>
<lg><l>La mente mia chosì tra quelle dape</l>
<l>facta più grande, di se stessa uscio</l>
<l>et che si fece rimembrar non sape.</l></lg>
<lg><l>"Apri gl'occhi et riguarda qual son io;</l>
<l>tu hai veduto cose che possente</l>
<l>se' facto a sostener lo riso mio".</l></lg>
<lg><l>Io ero chome quel che si risente</l>
<l>di visione oblita et che s'ingegna</l>
<l>indarno di ridursela alla mente,</l>
<l>[lacuna: vv. 52-54]</l>
</lg>
<p>Maravigloso ingegno del poeta in discrivere che la mente sua si corroborò tanto oltra alla natura sua, et sopra la possibilità humana, che si fè capace della visione di Dio;</p>
<p>[40-42] et fa comparatione alla nuvola facta di vapori secchi nella quale el focho s'accende, et perchè <emph>non vi cape</emph>, dilatandosi <emph>esce</emph> via, <emph>et fuori di sua natura</emph> corre <emph>in giù</emph>, conciosia che la natura del fuocho senpre è andare in su.</p>
<p>[43-45] <emph>La mente mia chosì tra quelle dape</emph>, cioè tra quelle divine vivande. "Dapes" in latino significan vivande o regie o divine, et ragionevolmente le chiamò vivande perchè chome el corpo si pasce de' cibi elementati, così la mente humana si pasce della contemplatione. Et però seguita: <emph>facta più grande</emph>, et intendi pel divino nutrimento, <emph>et che si fece rimenbrare non sape</emph>: dinota che lui medesimo non si potea ricordare in che modo fussi arrivato ad questa altitudine.</p>
<p>[46-48] <emph>Apri gl'occhi</emph>: conchiude Beatrice che havendo Danthe <emph>veduto</emph> Christo et lo exercito suo, è diventato <emph>possente a sostenere al riso</emph> suo.</p></div3>
<div3><head>vv.  55-60</head>
<lg><l>Se mo sonasser tucte quelle linghue</l>
<l>che Polymnia con le suore fero</l>
<l>del lacte loro dolcissimo più pinghue,</l></lg>
<lg><l>Per aiutarmi, al millesmo del vero</l>
<l>non si verrea, cantando al sancto riso</l>
<l>et quanto el sancto aspecto el facea mero;</l></lg>
<lg><l>Et così figurando 'l paradiso</l>
<l>convien saltare el sacrato poema</l>
<l>chome chi truova el suo camin riciso.</l></lg>
<lg><l>Ma chi pensassi el ponderoso tema</l>
<l>et l'humero mortal che se ne carca,</l>
<l>nol biasmerebbe se sott'esso triema.</l></lg>
<lg><l>Non è peleggio da picciola barcha</l>
<l>quel che fendendo va l'ardita prora,</l>
<l>nè da nocchier che a sè medesmo parca.</l>
</lg>
<p>[55-60] La sententia de' già scripti versi è che se tucti e poeti nutriti del lacte delle muse volessino prendere a discrivere la presente materia, in nessuno modo sarebbono e versi pari alla cosa. Nè <emph>cantando</emph> potrebbono pervenire <emph>al sancto riso</emph> nè <emph>alla millesima</emph> parte di quello. Et certo quella parte di theologia la quale tracta della divina essentia non è comprehensibile nè dicibile a nessuno ingegno humano; questo medesimo sente Platone quando scrive &lt;...&gt;.</p></div3>
<div3><head>vv.  70-84</head>
<lg><l>"Perchè la faccia mia sì t'innamora</l>
<l>che tu non ti rivolgi al bel giardino</l>
<l>che sotto e raggi di Christo s'infiora?</l></lg>
<lg><l>Quivi è la rosa in che 'l verbo divino</l>
<l>carne si fece, quivi sono e gigli</l>
<l>al chui odor s'aperse 'l bon camino".</l></lg>
<lg><l>Chosì Beatrice; et io a' suo consigli</l>
<l>tucto ero prompto, anchor mi rendei</l>
<l>alla battagla de' deboli cigli.</l></lg>
<lg><l>Chome a raggio di sole che pur hor mei</l>
<l>per fracta nube, già prato di fiori</l>
<l>vidder, coperto d'ombra, gl'occhi miei.</l></lg>
<lg><l>Vidd'io così più turbe di splendori</l>
<l>fulgurati di su da raggi ardenti</l>
<l>sanza veder principio di fulgori.</l></lg>
<lg><l>O benigna virtù che sì gl'imprenti,</l>
<l>sì t'exaltasti per largirmi locho</l>
<l>agl'occhi lì che non eron possenti.</l>
</lg>
<p>[70-72] Comincia a discrivere la celeste militia. Et finge che Beatrice lo pinga a riguardarla, la quale dice: o Danthe, <emph>Perchè t'innamora</emph> tanto <emph>la faccia mia Che tu non ti rivolgi</emph>, quasi dica: benchè io sia facta tanto bella, perchè in questo luogo si tracta per me la incomprensibile materia di Christo, nientedimeno considera anchora la sua famigla, la quale veramente è <emph>giardino che s'infiora</emph>, cioè che produce fiori sotto e raggi di Christo. Imperochè chome e razi del sole illustrano tucte le chose terrene et per loro virtù le generano, chosì Christo vero sole illustra questi spiriti.</p>
<p>[73-75] <emph>Quivi è la rosa</emph>: Maria vergine, la quale meritamente aguagla alla rosa, la quale per utilità a' varii morbi, per belleze et per odore obtiene el principato tra' fiori; <emph>gigli</emph>: gl'appostoli doctori et martiri ne' quali è sommo candore di purità.</p>
<p>[76-78] <emph>mi rendei Alla battagla</emph>: dinota che benchè l'ochio de l'humana mente abbagli nel lume della cognitione di sì ineffabili chose, nientedimeno dobbiamo contemplare quanto ne comanda la sacra theologia.</p>
<p>[79-84] <emph>Chome</emph>: ordina el texto: <emph>io vidi più turbe di splendori</emph>, <emph>i.</emph> di spiriti splendenti, <emph>fulgurati</emph>, <emph>i.</emph> molt'illuminati, <emph>di razi ardenti di su</emph>, cioè dalla parte superiore, <emph>chosì chome già e miei occhi viddono un prato di fiori coperto d'ombra a' raggi del sole</emph>, el quale <emph>pur hora</emph>, <emph>i.</emph> novellamente, <emph>mei</emph>, <emph>i.</emph> trapassi, perchè "meare" in latino significa trapassare, <emph>per fracta nube</emph>, <emph>i.</emph> per spezata nube. Adunque chosì risplendevono gli spiriti ripercossi da' razi della luce che venia a lloro da Christo, chome e fiori in un prato risplendono quando essendo adombrato el prato subito sono ripercossi da' razi del sole, che vengono per le nuvole spezate.</p></div3>
<div3><head>vv.  88-126</head>
<lg><l>El nome del bel fiore ch'io sempre invoco</l>
<l>et mane et sera, tucto mi ristrinse</l>
<l>l'animo ad avisare lo maggior focho.</l></lg>
<lg><l>Et chome ambe le luci mi dipinse</l>
<l>e 'l quale e 'l quanto della viva stella</l>
<l>che lassù vince chome lassù vinse,</l></lg>
<lg><l>Per entro 'l cielo scese una faccella</l>
<l>formata in cerchio a guisa di corona,</l>
<l>et cinsela et gyrossi intorno a ella.</l></lg>
<lg><l>Qualunque melodia più dolcie sona</l>
<l>quaggiù et più a ssè l'anima tira,</l>
<l>parrebbe nube che squarciata tona</l></lg>
<lg><l>Comparata al sonar di quella lyra</l>
<l>onde s'incoronava el bel zaphiro</l>
<l>del quale el cielo più chiaro s'inzaphyra.</l></lg>
<lg><l>"Io sono amore angelico che giro</l>
<l>l'alta letitia che spira del ventre</l>
<l>che fu albergo del nostro disiro;</l></lg>
<lg><l>Et girerommi, donna del ciel, mentre</l>
<l>che seghuirai tuo figlo, et farai dia</l>
<l>più la spera supprema perchè gl'entre".</l></lg>
<lg><l>Così la circulata melodia</l>
<l>sì si girava, et tucti gl'altri lumi</l>
<l>facea sonar lo nome di Maria.</l></lg>
<lg><l>Lo real manto di tucti e volumi</l>
<l>del mondo, che più ferve et più s'avviva</l>
<l>nell'habito di Dio et ne' costumi,</l></lg>
<lg><l>Havea sopra di noi la 'nterna riva</l>
<l>tanto distante, che la sua parvenza</l>
<l>là dove io ero anchor non m'appariva.</l></lg>
<lg><l>Però non ebbor gl'occhi mie potenza</l>
<l>di seguitar la coronata fiamma</l>
<l>che si levò appresso sua semenza.</l></lg>
<lg><l>Et chome fantolin che 'n ver la mamma</l>
<l>tende le braccia, poi che 'l lacte prese,</l>
<l>per l'animo che 'nfin di fuori s'infiamma,</l></lg>
<lg><l>Ciascun di que' candori in su si stese</l>
<l>colla sua fiamma, sì che l'alto affetto</l>
<l>che gl'haven a Maria mi fu palese.</l>
</lg>
<p>[88-90] <emph>El nome</emph> di Maria mi tyrò sì a sè con <emph>tucto l'animo</emph>, ch'io mirava ove fussi <emph>el maggior foco</emph>, <emph>i.</emph> el maggiore splendore, perchè quello sapevo che havea a esser lei.</p>
<p>[91-93] <emph>Et come ambe le luci mi dipinse E 'l quale e 'l quanto</emph>: seguita dimostrando che vide nel <emph>maggior focho</emph>, <emph>i.</emph> in Maria, la quale di lume di gratia tucti gl'altri vince, <emph>e 'l quale e 'l quanto</emph>, <emph>i.</emph> la qualità et la quantità del suo splendore, <emph>della viva stella</emph>, di Maria, vero lucifero et propinqua allo etherno sole della quale l'<emph>Appocalypse</emph> scrive: "mulier amicta sole, et luna sub pedibus eius. Et in capite eius corona corona stellarum duodecim".</p>
<p>[94-96] Vide anchora l'angelo Gabriel che venne da alto per elevarla, et discrivelo chome corona circulare tucta di fuoco.</p>
<p>[97-102] <emph>Qualunche melodia</emph>: optima comperatione, a dinotare quanta suavità fussi nel canto dell'angelo, poichè la musica vostra a comperatione di quella non che paressi soave, ma parrebbe molesta come el suono del tuono.</p>
<p>[106-108] <emph>perchè gl'entre</emph>: cioè perchè tu v'entri, et certo nessuna anima entrò mai in cielo con più gloria.</p>
<p>[112-114] <emph>Lo real manto di tutti e volumi</emph>: pone la tornata di Maria alla nona spera, et chome gl'altri beati rimasono quivi, et la distanza da sè in su la qual passò Maria, et torna al texto: <emph>lo real manto</emph> è 'l primo mobile, el qual chuopre tucte l'altre spere, el quale <emph>più ferve</emph>, cioè più si scalda, <emph>et più s'aviva</emph>, <emph>i.</emph> più risplende et più è operativo et effectivo, che gl'altri <emph>volumi</emph>, cioè che gl'altri cieli; <emph>nell'habito di Dio et de' costumi</emph>: perchè questa spera è più propinqua a Dio che l'altre et però riceve la virtù sua più unita. Questa è principio di moto et di vita et ha virtù universale informativa delle mondane singularità. Et da questa tucte l'altre ricevono secondo l'ordine naturale conservativa virtù et informativa, sì chome da Dio l'essere naturale; adunque s'avviva ne l'habito di Dio perchè indi riceve virtù vivificativa.</p>
<p>[115-117] <emph>Havea sovra di noi</emph>, di me et di Beatrice, <emph>l'interna riva</emph>, la parte inferiore della circonferentia, ma era <emph>tanto distante</emph> che non si vedea dal luogho <emph>dove io ero</emph>.</p>
<p>[118-120] Et per questo <emph>gl'occhi miei</emph> non poterono <emph>seguitare la coronata fiamma</emph>, <emph>i.</emph> Maria cinta dall'angelo in forma di corona. Et invero non può lo 'ntellecto humano tanto elevarsi che vegga el fine dell'ascendimento di Maria <emph>che si levò appresso a sua semenza</emph>, cioè dopo Christo.</p>
<p>[121-123] Et chome el fanciullo succiando el lacte prende tal piacere che non cape in sè, et però con le mani fa gesti distendendole verso la madre per toccarla, perchè l'affectione dell'animo <emph>s'infiamma</emph> in forma che viene alle parti exteriori,</p>
<p>[124-126] chosì quelle fiamme de' beati spiriti si distendevono inverso Maria dimostrando l'affecto inverso Maria.</p></div3>
<div3><head>vv.  127-139</head>
<lg><l>Indi rimaser lì nel mio aspecto</l>
<l>"Regina celi" cantando sì dolce</l>
<l>che mai da me non si parte 'l diletto.</l></lg>
<lg><l>O quanta è l'ubertà che si soffolce</l>
<l>in quelle arche ricchissime che furo</l>
<l>a seminar quagiù buone bobolce!</l></lg>
<lg><l>Quivi si vive et gode del thesoro</l>
<l>che s'acquistò piangendo nello exilio</l>
<l>di Babylon, dove si lasciò l'oro.</l></lg>
<lg><l>Quivi triompha sotto l'alto filio</l>
<l>di Dio et di Maria, di sua victoria,</l>
<l>et con l'anticho et col nuovo concilio,</l></lg>
<lg><l>Colui che tien le chiavi di tal gloria.</l>
</lg>
<p>Finge l'auctore che nell'octava vedessi tucti e beati sì chome in luogho dal quale per influentia è proceduta dipoi la gratia di Dio la qual prima precede in tucti gl'acti virtuosi. Et dimostra che prima meditò l'ascensione di Christo. Dipoi di Maria.</p>
<p>[127-129] <emph>"Regina celi"</emph>: questa antiphona o vero himno canta la chiesa ne' vespri della resurrectione: "Regina celi <emph>letare</emph> alleluia. Quia quem meruisti portare alleluia. Resurrexit sicut dixit alleluia. Ora pro nobis Deum alleluia".</p>
<p>[130-132] <emph>O quanta è l'ubertà</emph>, o quanta è la copia et l'abondantia della beatitudine, <emph>che si soffolce</emph>, si ripone et assecta, <emph>in quelle richissime arche</emph>, <emph>i.</emph> nelle menti de' beati, le quali furono molto capaci della divina gratia, et le quali <emph>furono buone bubulce</emph>, <emph>i.</emph> optime aratrici. "Bubulcus" <emph>latine</emph> significa lo aratore, el quale noi diciamo bifolco. Onde el psalmista: "qui parce seminat parce metet. Et qui seminat in benedictionibus de benedictionibus et metet".</p>
<p>[133-135] <emph>Quivi si vive et gode del thesoro</emph>: imperochè nel mondo acquistorono per pianti et lucti quella gloria della quale hora si rallegrano.</p>
<p>[136-139] <emph>Quivi triompha colui</emph>, intendi Pietro appostolo, <emph>di sua victoria</emph>, perchè vinse el demonio el mondo et la carne; et <emph>triompha sotto</emph> el figluol <emph>di Dio</emph>, imperochè se lui non ci havessi ricomperato rimanavamo in misera servitù del diavolo; et dice che <emph>tiene le chiavi di tal gloria</emph> per accordarsi con le parole di Christo dicente: "et dabo tibi claves regni celorum. Et quodcunque ligaveris super terram ligatum erit et in celis; et quodcunque solveris super terram solutum erit et in celis".
</p></div3></div2>
<div2><head>XXIV</head>
<argument><p>CANTO .XXIIII. DELLA TERTIA CANTICA DI DANTHE</p></argument>
<div3><head>vv.  1-18</head>
<lg><l>"O sodalitio electo alla gran cena</l>
<l>del benedecto agnello, el qual vi ciba</l>
<l>sì che la vostra vogla è sempre piena,</l></lg>
<lg><l>Se per gratia di Dio questi preliba</l>
<l>di quel che cade dalla vostra mensa</l>
<l>prima che morte tempo gli prescriba,</l></lg>
<lg><l>Ponete mente all'affectione inmensa</l>
<l>et roratelo alquanto; voi bevete</l>
<l>sempre nel fonte onde vien quel che pensa".</l></lg>
<lg><l>Chosì Beatrice, et quelle anime liete</l>
<l>si fenno spere sopra fermi poli,</l>
<l>fiammando forte a guisa di comete.</l></lg>
<lg><l>Et chome cerchi in tempra d'oriuoli</l>
<l>si gyran sì, che 'l primo a chi pon mente</l>
<l>quieto pare, et l'ultimo che voli,</l></lg>
<lg><l>Chosì quelle carole differente-</l>
<l>mente danzando, della sua richeza</l>
<l>mi si facen stimar, veloci et lente.</l>
</lg>
<p>Introduce in questo vigesimo quarto canto Pietro apostolo. Et perchè sono tre e principalissimi gradi che ci conducono a questo celeste regno, fede speranza et carità, finge che Pietro lo examina nella fede. Adunque prima è l'oratione di Beatrice agli spiriti beati. Dipoi Piero pe' prieghi di Beatrice examina l'auctore nella fede. Nella terza parte tracta d'alchun dubii della fede. Nell'ultima domanda Danthe della sua credulità.</p>
<p>[1-3] L'oration di Beatrice ha questo principio: <emph>O sodalitio electo alla gran cena</emph>: o compagnia electa alla beatitudine della quale si cibano e beati spiriti; et el cibo di questa cena è l'agnello, el qual cibo fa che sempre chi se ne pasce è satio. <emph>Sodalitio</emph>, consortio. Perchè in latino "sodalis" significa compagno in mensa.</p>
<p>[4-6] <emph>Se questi</emph>, se chostui, <emph>i.</emph> Danthe, <emph>preliba Di quel che cade dalla nostra mensa</emph>, cioè inanzi tenpo pregusta della gloria celestiale, la quale l'anime già assumpte nel superno cielo fruiscono, et nella quale poi nel debito tempo verrà, per gratia di Dio, sanza la quale nexuna buona operatione può essere ne l'huomo, <emph>prima che morte gli prescriva el tempo</emph>, cioè prima che morte gl'occupi et tolga el tempo del vivere.</p>
<p>[7-9] <emph>Ponete mente alla affectione inmensa</emph>: quasi dica: iusta cosa è che gli concediate tal gratia poi che lui tanto la disidera; <emph>roratelo</emph>, <emph>i.</emph> bagnatelo, leggiermente. "Ros" in latino significa la rugiada; onde dicono: "rorare inde rorate celi", et questo a voi è facile a fare perchè <emph>voi beete del fonte sempre onde viene</emph> ogni suo desiderio.</p>
<p>[10-12] <emph>Chosì Beatrice</emph>: dixe chome è scripto disopra. Et dopo queste parole <emph>si feciono spere sopra fermi poli</emph>, cioè si feciono cerchi che gyravono sopra la loro beatitudine, chome le ruote girono sopra e poli, cioè e perni. La sententia è che quelle anime feciono molti balli tondi; <emph>fiamando</emph>, cioè risplendendo et fiammeggiando, <emph>a guisa</emph>, a similitudine, <emph>di comete</emph>, la quale getta dilungi e suoi razi; della cometa habbiamo decto.</p>
<p>[13-15] <emph>Et chome cerchi</emph>: chome in uno horiuolo sono molte ruote che una gira velocemente, l'altra meno et l'altra meno, et chosì digradano in forma che l'ultima appena si muove,</p>
<p>[16-18] <emph>Chosì quelle carole</emph>, <emph>idest</emph> anime che si giravono; proprio carola che significa ballo tondo, <emph>differentemente danzando</emph>, et per questa differentia dimostra più et meno beatitudine, et però dice <emph>mi si faceano stimare veloci et lente</emph> della sua richeza</p></div3>
<div3><head>vv.  19-33</head>
<lg><l>Di quella ch'io notai di più belleza</l>
<l>vid'io uscire un focho sì felice</l>
<l>che nessun vi lasciò di sua chiareza.</l></lg>
<lg><l>Et tre fiate intorno di Beatrice</l>
<l>si volse con un canto tanto divo</l>
<l>che la mia phantasia non mel ridice.</l></lg>
<lg><l>Però salta la penna et non lo scrivo,</l>
<l>che lo 'nmaginar nostro a cota' pieghe</l>
<l>non che 'l parlare è troppo color vivo.</l></lg>
<lg><l>"O sancta suora mia che sì ne prieghe</l>
<l>divota, per lo tuo ardente affecto</l>
<l>di quella bella spera mi disleghe".</l></lg>
<lg><l>Poscia affermato 'l focho benedecto</l>
<l>alla mia donna dirizò lo spiro,</l>
<l>che favellò chosì chom'io ho decto.</l>
</lg>
<p>[19-21] <emph>Di quella</emph> carola, cioè ballo tondo, che è più bello che gl'altri perchè era quello dove erono gl'apostoli, uscì <emph>un fuocho</emph> sì splendido <emph>che nessuno</emph> vi rimase più chiaro, et questa era l'anima di Pietro la quale è tra' primi felici in forma che nessuno v'è più felice;</p>
<p>[22-24] <emph>Et volsesi tre fiate intorno a Beatrice</emph>, a dinotare che la doctrina et exempli di Piero, danno vera cognitione della trinità et delle tre virtù theologice, et compone l'anime nostre le tre parti principali, cioè la rationale, concupiscibile et irascibile; <emph>con un canto</emph> sì <emph>divo</emph>, cioè celeste, <emph>che la mia phantasia non me lo ridice</emph>, quasi dica: nè me ne ricordo, nè con la phantasia lo posso rinvenire.</p>
<p>[25-27] <emph>Però non lo scrivo</emph>, perchè <emph>lo imaginare</emph> non mi serve, <emph>e troppo color è vivo a cotali pieghe</emph>: questa è traslatione della pictura dove per fare la distinctione delle pieghe della veste è necessario porre colori obscuri, et la sententia è che a cotali distinctioni non truovo modo.</p>
<p>[28-30] <emph>O sancta suora</emph>: et certamente la theologia è sorella di Piero; <emph>che sì ne prieghe</emph>, cioè in forma prieghi me, <emph>per l'ardente affecto tuo</emph> inverso di Danthe, che tu <emph>mi disleghe</emph> et sciogli et fami partire dalla spera et ballo dove i' ero.</p>
<p>[31-33] <emph>Poscia fermato el foco benedecto</emph>: la sententia è che poi che questo focho, che è l'anima di Pietro, fu gyrato tre volte, lui si fermò et <emph>dirizò</emph> inverso Beatrice <emph>lo spiro</emph>, <emph>i.</emph> el parlare, el quale Pietro dixe le parole già da lui decte disopra.</p></div3>
<div3><head>vv.  34-45</head>
<lg><l>Et ella: "O luce etherna del gran viro</l>
<l>a chui nostro Signor lasciò le chiavi</l>
<l>che portò giù di questo gaudio miro,</l></lg>
<lg><l>Tenta chostui di puncti lievi et gravi,</l>
<l>chome ti piace, intorno della fede,</l>
<l>per la qual tu su per lo mare andavi.</l></lg>
<lg><l>S'egl'ama bene, bene spera et ben crede</l>
<l>non t'è occulto, perchè 'l viso hai quivi</l>
<l>dove ogni chosa dipinta si vede;</l></lg>
<lg><l>Ma perchè quello regno ha facto civi</l>
<l>per la verace fede, a gloriarla,</l>
<l>di lei parlare è buon che a llui arrivi".</l>
</lg>
<p>[34-36] Queste sono parole di Beatrice alla anima di Piero, el quale meritamente chiama <emph>grande viro</emph>, cioè homo, perchè lui lasciò Christo vicario in terra. Et lasciogli le chiavi di vita eterna le quali lui portò giù di cielo in terra.</p>
<p>[37-39] Adunque Beatrice priega Pietro che <emph>tenti</emph> et examini Danthe nella <emph>fede</emph>, d'ogni <emph>puncto</emph> così <emph>lieve</emph> et facile chome <emph>grave</emph> et difficile, <emph>per la qual</emph> fede <emph>tu</emph> <emph>andavi su per lo mare</emph>, imperochè è scripto nello evangelio che Pietro essendo in barcha dixe a Christo che era alla riva: "si Dominus es iube me venire ad te", et Christo gli comandò che a llui andassi, il perchè scese della barcha in mare et tanto andò sopra l'onde senza bagnare e piedi, quanto gli durò la fede; dipoi cominciando a mancargli lui cominciò a tuffarsi, il perchè Christo lo prese et tyrollo a sè dicendogli: "modice fides quid dubitasti?".</p>
<p>[40-42] <emph>S'egli</emph>, Danthe, <emph>ama bene</emph>, cioè ha vera carità, <emph>et bene spera</emph>, <emph>idest</emph> ha vera speranza, <emph>et ben crede</emph>, <emph>i.</emph> ha vera fede, che sono le tre virtù theologiche , <emph>non è occulto a te</emph>, Piero, <emph>perchè</emph> riguardando tu in Dio, nel quale chome in spechio <emph>ogni chosa si vede</emph>, puoi vedere anchora questo.</p>
<p>[43-45] Et perchè Pietro potrebbe dire rispondendo non essere di bisogno che lo domandi, sapendo lui che Danthe lo sa, agiugne Beatrice, dicendo <emph>è buono che</emph> tu <emph>arrivi a llui</emph>, <emph>idest</emph> a Danthe, <emph>per parlare</emph> della fede, perchè per quella s'acquista el <emph>regno</emph> celestiale.</p></div3>
<div3><head>vv.  55-66</head>
<lg><l>Sì chome 'l baccellier s'arma et non parla</l>
<l>fin che 'l maestro la question propone,</l>
<l>per aiutarla et non per terminarla,</l></lg>
<lg><l>Così m'armavo io d'ogni ragione</l>
<l>mentre ch'ella dicea, per esser presto</l>
<l>ad tal querente et ad tal professione.</l></lg>
<lg><l>"Dì buon christiano, facci manifesto:</l>
<l>fede che è?". Ond'io levai la fronte</l>
<l>in quella luce onde spirava questo.</l></lg>
<lg><l>Poi mi volsi ad Beatrice, et ella prompte</l>
<l>sembianze femmi perch'io spandessi</l>
<l>l'acqua di fuori del mio intimo fonte.</l></lg>
<lg><l>"La gratia che mi dà ch'io mi confessi</l>
<l>- comincia' io - dell'alto primo pilo,</l>
<l>faccia li miei precepti esser expressi".</l></lg>
<lg><l>Et seghuitai: "Chome 'l verace stilo</l>
<l>ne scripse, padre, del tuo caro frate</l>
<l>che misse teco Roma nel buon filo,</l></lg>
<lg><l>Fede è substantia di cose sperate</l>
<l>et è argomento delle non parventi;</l>
<l>et questa pare a me sua quiditate".</l></lg>
<lg><l>Allhora udi': "Dirictamente senti</l>
<l>se bene intendi perch'ella si puose</l>
<l>tra le substantie, et poi tra gl'argomenti".</l>
</lg>
<p>[55-57] Volsesi a Beatrice et ella gl'accennò che rispondessi, il che significa che nessuno debba presumere di disputare della fede se Beatrice non glele concede, <emph>i.</emph> se non la può difender con la theologia;</p>
<p>[58-60] dipoi seguita l'oratione di Danthe nella quale priega che quella medesima gratia di Dio, la quale gli concede che lui si possa confessare da san Piero, gli conceda anchora che possi exprimere e concepti della mente sua. Et chiama Pietro <emph>primipilo</emph>, perchè fu el primo che portò el gonfalone di Christo; primipilo chome dimostra Livio era el primo ordine de' militi nel romano exercito. Et Piero fu el primo nella chiesa militante;</p>
<p>[61-63] et poi invocata la gratia di Dio adgiugne la distinctione della fede, la quale pone <emph>chome scripse el verace stilo del caro fratello</emph> di Pietro, cioè chome scripse Paolo apostolo nella epistola <emph>Ad Hebreos</emph> capitolo undecimo, el quale Paolo insieme con Pietro predicando la doctrina evangelica <emph>misse Roma in buon filo</emph>, cioè in recto ordine et vera via, riducendo molti colle predicationi et co' miracoli alla fede christiana.</p>
<p>[64-66] <emph>Fede è substantia di chose sperate</emph>: questa è la diffinition della fede, et la diffinitione è la ragione della chosa, la quale dimostra l'essere di quella secondo le chose substantiali; adunque <emph>fede è substantia di chose sperate</emph>, <emph>i.</emph> fede è quello in che sta et fondasi la speranza, imperochè se noi non credessimo che Idio fussi, et fussi giusto in forma che apparecchiassi premio a' buoni et pena a' mali, noi non crederremmo faccendo bene andare alla vita beata. Adunque la speranza sta nella fede chome l'accidente nel suo subieto, et per questa ragione fede è substantia; <emph>et è argomento delle non parventi</emph>, cioè è pruova delle chose che non appariscono et non si veggono per noi, imperochè con la fede noi dimostriamo che chosa sia vita etherna, et chosì le altre chose che non appaiono. Argomento è quello che fa credere le chose dubbiose; <emph>et questa pare ad me sua quiditate</emph>: cioè la vera diffinitione secondo le chose essentiali, imperochè questo vocabolo "quiditas" è essentia o vero substantia della chosa, et è vocabolo non antico latino, ma trovato da' philosophi christiani, decto da questo nome "quid"; imperò che domandandosi "quid est homo?", noi domandiamo della substantia sua; et rispondesi "è animale ragionevole mortale"; chome domandando "qualis est?" domandiamo dell'acidente, et rispondesi "è buono", "è malo" et simili.</p></div3>
<div3><head>vv.  70-87</head>
<lg><l>Et io appresso: "Le profonde cose</l>
<l>che mi largiscon qui la lor parvenza,</l>
<l>agl'occhi di laggiù son sì nascose</l></lg>
<lg><l>Che ll'esser loro v'è in sola credenza,</l>
<l>sopra la qual si fonda l'alta spene;</l>
<l>et però di substanza prende intenza.</l></lg>
<lg><l>Et da questa credenza ci conviene</l>
<l>sylogizar sanza havere altra vista,</l>
<l>però intenza d'argomento tene".</l></lg>
<lg><l>Allhora udi': "Se quantunque s'acquista</l>
<l>giù per doctrina fussi così inteso,</l>
<l>non v'haria luogho ingegno di sophista".</l></lg>
<lg><l>Chosì spirò di quello amore acceso,</l>
<l>indi soggiunse: "Assai bene è trascorsa</l>
<l>d'esta moneta già la lega e 'l peso,</l></lg>
<lg><l>Ma dimmi se tu l'hai nella tua borsa".</l>
<l>Onde io: "Sì ho, sì lucida et sì tonda</l>
<l>che nel suo conio nulla mi s'inforsa".</l>
</lg>
<p>[70-75] Chome optimo dialectico sapendo quello che importa substantia tra e dieci predicamenti, dimostra la ragione perchè è posta nella distinctione della fede, dicendo che le chose le quali sono manifeste in cielo sono sì occulte tra gl'huomini che non le possiamo conoscere, ma crediamo quello che non veggiamo chosì fermamente chome se llo vedessimo. Et sopra questo fondiamo nostra speranza, sperando per le buone operationi pervenire alla visione delle chose che crediamo. Adunque perchè la speranza è fondata nella fede, meritamente diciamo quella essere substantia.</p>
<p>[79-81] Risponde Pietro: <emph>se</emph> ciò che <emph>s'acquista Giù</emph> tra gl'huomini <emph>per doctrina fussi chosì inteso</emph> chome tu Danthe intendi che chosa è fede, <emph>ingegno</emph> d'huomo <emph>sophista</emph>, <emph>i.</emph> d'huomo che usi argomentationi sophistice et diceptive, <emph>non haria luogo</emph>, imperò che chi intende bene la chosa non vi può essere ingannato.</p>
<p>[82-84] <emph>Chosì spirò</emph>, cioè spirando usciron parole, <emph>di quello amore acceso</emph>, <emph>i.</emph> di Pietro pieno di carità; et dipoi soggiunse: tu hai <emph>assai ben trascorso la lega et el peso di questa moneta</emph>, per comparatione, imperochè nella moneta s'attende la substantia che l'ariento sia puro ariento, et questo si conosce alla lega, et è quanto alla substantia; dipoi che non vi sia defraudato el peso, il che è accidente.</p>
<p>[85-87] <emph>Ma dimmi se tu l'hai nella tua borsa</emph>: seguita nella traslatione et domanda se Danthe ha di questa moneta in <emph>borsa</emph>, cioè se tu credi chome tu dì, et Danthe risponde pure stando nella traslatione, et dice havere tal moneta <emph>sì lucida et sì tonda Che</emph> niente esso dubita <emph>nel suo conio</emph>; <emph>s'inforsa</emph>: cioè si fa dubbioso.</p></div3>
<div3><head>vv.  88-99</head>
<lg><l>Appresso uscì della luce profonda</l>
<l>che lì splendea: "Questa cara gioia</l>
<l>sopra la quale ogni virtù s'infonda</l></lg>
<lg><l>Onde ti venne?". Et io: "La larga ploia</l>
<l>dello Spirito sancto, che è diffusa</l>
<l>e 'n su le vecchie e 'n su le nuove chuoia,</l></lg>
<lg><l>È 'l sylogismo che me l'ha conchiusa</l>
<l>acutamente sì, che 'n verso d'ella</l>
<l>ogni dimostration mi pare obtusa".</l></lg>
<lg><l>Io vidi poi: "L'anticha et la novella</l>
<l>proposition che chosì ti conchiude,</l>
<l>perchè l'hai tu per divina favella?".</l>
</lg>
<p>[88-93] Domanda Pietro Danthe <emph>onde</emph> gli <emph>venne</emph> la fede et onde fu el principio, et lui risponde che gli venne della <emph>larga ploia</emph>, cioè piova, <emph>i.</emph> dalla summa abondantia <emph>dello Spirito sancto</emph>, el quale infondendosi in molti sancti huomini et illuminandogli della verità loro, la scripsono nelle <emph>nuove</emph> et nelle <emph>vecchie chuoia</emph>, cioè charte; quasi dica ne' libri et del nuovo et del vechio testamento ho io tracto questo che pe' propheti del vechio testamento fu annuntiato la incarnatione et la morte et resurrectione di Christo, et dipoi nel nuovo testamento, cioè pe' vangeli et epistole et acti degli apostoli, ci è stato dimostro essere venuto quello che le prophetie dixono.</p>
<p>[94-96] <emph>El sylogismo</emph> si può formare artifitiosamente. Il perchè questa ragione è sì manifesta che ogni altra ragione et probation <emph>mi pare obtusa</emph> et obscura <emph>inverso</emph> di questa, <emph>i.</emph> a comparatione di questa.</p>
<p>[97-99] Dopo questo domanda Pietro perchè Danthe crede che le scripture del vecchio et del nuovo testamento sieno <emph>divina favella</emph>, <emph>i.</emph> procedino dallo Spirito sancto. Et Danthe risponde chosì.</p></div3>
<div3><head>vv.  100-111</head>
<lg><l>Et io: "La prova che 'l ver mi dischiude</l>
<l>son l'opere seghuite, a che natura</l>
<l>non scalda ferro mai nè batte anchude".</l></lg>
<lg><l>Risposto fummi: "Dì, chi t'assichura</l>
<l>che quelle opere fusser? quel medesimo</l>
<l>che vuol provarsi, non altri tel giura".</l></lg>
<lg><l>"Se 'l mondo si rivolse a christianesimo</l>
<l>- dix'io - sanza miracoli, quest'uno</l>
<l>è tale che gl'altri non sono el centesimo;</l></lg>
<lg><l>Che tu entrasti povero et digiuno</l>
<l>in campo, a seminar la buona pianta</l>
<l>che fu già vite et hora è facta pruno".</l>
</lg>
<p>[100-102] Risponde Danthe che crede che le parole del vecchio et del nuovo testamento sieno di Dio; <emph>et la pruova che mi dischiuse</emph>, <emph>i.</emph> che m'apre, <emph>el vero, Sono l'opere seghuite</emph>, <emph>i.</emph> e miracoli facti da Christo et da gl'apostoli et da' martyri, e quali sono sopra natura; et però dice che la <emph>natura None scalda ferro</emph> et non <emph>bacte anchude</emph>.</p>
<p>[103-105] Dopo questa risposta Pietro lo domanda dicendo: dimmi <emph>chi t'asicura</emph>, chi ti fa certo, <emph>che quelle opere</emph> et miracoli sieno stati chome si dice? quasi dica: forse non è da credere che questi miracoli sieno stati chome si dice; adunque chi te ne fa certo, conciò sia che non sia certo nè anche di questi miracoli co' quali vuoi provare la fede esser vera?</p>
<p>[106-108] Ad questo rispose Danthe che quando e miracoli non fussin veri, <emph>questo uno</emph> miracolo, che <emph>'l mondo</emph> si fussi volto alla fede di Christo <emph>sanza miracoli</emph>, è el sommo de' tucti e miracoli, in forma <emph>che gl'altri non sono el centesimo</emph>, imperò che è gran miracolo che tanta turba d'homini si convertissino alle parole d'uno povero pescatore et degl'altri apostoli, ignobili poveri et sanza riputatione et auctorità.</p>
<p>[109-111] Et però dice <emph>entrasti povero et digiuno</emph>, et per questo non potevi tirare a te gl'huomini con prezo et con alchun doni nè con voluptà et piaceri, predicando tu la povertà et abstinentia; <emph>in campo</emph>, nel mondo, <emph>a seminar la pianta</emph>, <emph>i.</emph> ad hedificar la sancta chiesa, <emph>che fu già vite</emph>, cioè fructuosa, <emph>et hora è facta pruno</emph>, cioè sterile.</p></div3>
<div3><head>vv.  112-123</head>
<lg><l>Finito questo, l'alta corte sancta</l>
<l>risonò per le spere un "Dio laudamo"</l>
<l>nella melode che lassù si canta.</l></lg>
<lg><l>Et quel baron che sì di ramo in ramo</l>
<l>examinando già tracto m'havea,</l>
<l>che all'ultime fronde appressavamo,</l></lg>
<lg><l>Ricominciò: "La gratia, che donnea</l>
<l>con la tua mente, la bocca t'aperse</l>
<l>insino a qui sì chome aprir dovea,</l></lg>
<lg><l>Sì ch'io appruovo ciò che fuori emerse;</l>
<l>ma hor conviene exprimer quel che credi,</l>
<l>et onde la credenza tua s'offerse".</l>
</lg>
<p>[112-114] Meritamente <emph>le spere</emph>, cioè e balli tondi di quelle anime, ringratiarono Idio della fede vera del poeta cantando "Te Deum laudamus" con melodia celeste.</p>
<p>[115-117] Et Pietro <emph>barone</emph>, el quale domandandolo della fede <emph>di ramo in ramo</emph>, quasi dica di grado in grado, l'havea condocto presso che <emph>all'ultime fronde</emph>, <emph>i.</emph> in cima dell'albero che significa la fine. Imperochè prima domandò che chosa è fede; dipoi la expositione della diffinitione; dipoi se lui l'havea nell'animo, onde gl'era venuta. Se tenea che la scriptura sacra fussi parola di Dio. Aggiunsivi la pruova et l'ultimo miracolo.</p>
<p>[118-120] Adunque hora conchiude Pietro che <emph>la gratia</emph> di Dio la quale <emph>donnea</emph>, cioè domina et signoreggia, in lui, gl'<emph>aperse la bocca</emph> et fecelo parlare rectamente.</p>
<p>[121-123] Et per questo lui appruova ciò che l'auctor <emph>emerse fuora</emph>, <emph>i.</emph> ciò che gl'è uscito di boccha; <emph>ma hora</emph> vuole intendere due chose, la prima <emph>quello che</emph> lui <emph>crede</emph>, et questo cioè gl'articoli di fede; la seconda <emph>onde</emph> procedette la sua <emph>credenza</emph>.</p></div3>
<div3><head>vv.  124-141</head>
<lg><l>"O sancto Padre et Spirito che vedi</l>
<l>ciò che credesti sì che tu vincesti</l>
<l>ver lo sepolcro e più giovani piedi</l></lg>
<lg><l>- Comincia' io -, tu vuoi ch'io manifesti</l>
<l>la forma qui del prompto viver mio,</l>
<l>et ancho la cagion di lui chiedesti.</l></lg>
<lg><l>Et io rispondo ch'io credo in un Dio</l>
<l>solo et etherno, che tucto 'l ciel muove</l>
<l>non moto, con amore et con disio.</l></lg>
<lg><l>Et ad tal creder non ho io pur prove</l>
<l>physice et metaphisice, ma dalmi</l>
<l>anche la verità che quinci piove</l></lg>
<lg><l>Per Moysè, pe' propheti et pe' psalmi,</l>
<l>per lo evangelio et per voi che scriveste</l>
<l>poi che l'ardente Spirto vi fece almi.</l></lg>
<lg><l>Et credo in tre persone etherne, et queste</l>
<l>credo una essentia sì una et sì trina</l>
<l>che soffera congiunto "sono" et "<emph>este</emph>".</l>
</lg>
<p>[124-126] Parla l'auctore a Pietro et havendo a confessare quello che crede dimostra che quello che lui crede credette Piero giù nel mondo, ma hor non crede perchè n'ha vera scientia; et per questo si dice che la fede non entra in cielo; <emph>sì che tu vincesti Ver lo sepolcro e più giovani piedi</emph>: non vinse e piedi iovenili di Iohanni perchè sentendo la resurrexione di Christo dalle donne, lui prima giugnessi al sepulcro che Ioanni, ma prevenne perchè prima credette tale resurrectione che Ioanni giugnessi al sepolcro a vedere se era resuscitato.</p>
<p>[130-132] <emph>in uno Dio Solo</emph>: uno Idio è et non più; ma di Dio in alchuna parte tracteremo disobto; <emph>etherno</emph>: sanza principio et sanza fine. A cui niente è preterito o futuro, ma ogni chosa allui è presente; <emph>che tucto el ciel muove Non moto</emph>: imperochè lui stabile et fermo muove e motori de' cieli. Onde Boetio: "stabilisque manens das cuncta moveri"; <emph>con amore et con disio</emph>: muove <emph>con amore</emph>, <emph>i.</emph> di sua spontanea volontà, <emph>con disio</emph>, perchè è amato et desiderato.</p>
<p>[133-135] <emph>Et ad tal credere</emph>, sono ragioni <emph>physice et metaphysice</emph>, le quali dimostrano essere uno Idio, <emph>ma dalmi</emph>, <emph>i.</emph> dammelo, <emph>la verità che piove quinci</emph>, cioè dal cielo,</p>
<p>[136-138] imperochè la gratia dello Spirito sancto infusa nelle menti de' sancti huomini chome fu Moysè e propheti David Evangelii et gl'Acti degli apostoli, han dimostro loro essere uno Idio; <emph>per Moysè</emph>, el quale nel <emph>Genesi</emph> dixe: "imprincipio creavit Deus celum et terram"; <emph>pe' propheti</emph>, chome Isaia, Hieremia, Ezachiel et Daniel et gl'altri; <emph>per voi</emph>, Pietro Paolo et Iacobo, le pistole de' quali appaiono nella Bybia.</p>
<p>[139-141] <emph>Et credo in tre persone etherne, et queste Credo una essentia</emph>.</p></div3>
<div3><head>vv.  142-154</head>
<lg><l>Della profonda condiction divina</l>
<l>ch'io toccho, nella mente mi sigilla</l>
<l>più volte l'evangelicha doctrina.</l></lg>
<lg><l>Quest'è 'l principio, questa è la favilla</l>
<l>che si dilata in fiamma più vivace</l>
<l>et chome stella in cielo in me scentilla".</l></lg>
<lg><l>Chome 'l signor ch'aspecta quel che piace,</l>
<l>da indi abbraccia el servo, gratulando</l>
<l>per la novella tosto che si tace,</l></lg>
<lg><l>Chosì benedicendomi cantando</l>
<l>tre volte cinse me, chom'io mi tacqui,</l>
<l>l'apostolico lume, al chui comando</l></lg>
<lg><l>Io haveo decto, sì nel dir gli piacqui.</l>
</lg>
<p>[142-144] Conchiude che quello che lui tocca al presente essendo in cielo <emph>della profonda</emph> divinità, spesse <emph>volte</emph> gl'è sigillato, et impresso nella mente, dalla doctrina de' vangelisti; insomma conchiude che e vangeli sono suoi maestri in quelle chose che lui dice della divinità.</p>
<p>[145-147] <emph>Questo è el principio</emph>: cioè questa doctrina evangelica è el principio della fede, et è favilla della quale multiplica grande ardore, <emph>et scintilla chome stella in cielo</emph>, quasi inferisca che qualunque esce della doctrina evangelicha non può procedere rectamente.</p>
<p>[148-154] <emph>Chome 'l signore</emph>: poi che Pietro hebbe udito le parole di Danthe, <emph>tre volte</emph> lo <emph>cinse</emph>, cioè lo abbracciò, <emph>chome el signore abbraccia el servo</emph> poi che ha udito da llui buone novelle; dixe <emph>tre volte</emph> per le ragioni le quali più volte habbiano riferito del numero ternario, o veramente perchè lui ha expresso la trinità in una essentia, o per dimostrare che queste tre virtù theologice sono sì congiunte et connexe insieme che non si posson disiungere.
</p></div3></div2>
<div2><head>XXV</head>
<argument><p>CANTO .XXV. DELLA TERTIA CANTICA DI DANTHE</p></argument>
<div3><head>vv.  1-12</head>
<lg><l>Se mai continga che 'l poema sacro</l>
<l>al quale ha posto mano et cielo et terra</l>
<l>sì che m'ha facto per più anni macro,</l></lg>
<lg><l>Vinca la crudeltà che fuor mi serra</l>
<l>del bello ovile dove io dormi' agnello,</l>
<l>nimico a' lupi che gli danno guerra,</l></lg>
<lg><l>Con altra voce homai, con altro vello</l>
<l>ritornerò poeta, et in sul fonte</l>
<l>del mio baptesmo prenderò el cappello;</l></lg>
<lg><l>Però che nella fede, che fa conte</l>
<l>l'anime a Dio, quivi entra' io, et poi</l>
<l>Pietro per lei sì mi gyrò la fronte.</l>
</lg>
<p>Ha nel precedente capitolo tractato della fede el nostro poeta; et al presente, in questo vigesimo quinto, tracta della seconda virtù theologica che è speranza. Adunque prima pone la sua speranza di tornare nella patria et in quella essere coronato. Dipoi induce Iacopo apostolo che lo examina di questa virtù. Dipoi gli propone tre dubii circa a questa virtù, et Beatrice risponde al primo et el poeta al secondo, et finalmente è domandato l'auctore da Iacopo onde gli venga questa virtù.</p>
<p>[1-3] Ma acciochè el proemio sia conveniente alla materia della speranza, dimostra sperare, et dice <emph>Se mai continga</emph>, <emph>idest</emph> adivenga, <emph>che</emph> questo mio <emph>poema sacro Al quale ha posto mano</emph>, <emph>i.</emph> porto aiuto, <emph>cielo et terra</emph>, imperochè tracta della natura del vitio et della purgatione di quello tracta delle virtù morali et speculative; <emph>sì che m'ha facto per molto anni macro</emph>: perchè chi assiduamente contempla et compone diventa magro. Onde le imagini de' poeti si faceon magre. Iovenale per questo dixe: "ut dignus venias ederis, et imagine macra".</p>
<p>[4-6] <emph>Vinca la crudeltà</emph> de' miei cittadini, la quale è cagione che io sia relegato <emph>fuori, del bello ovile</emph>: della bella città, et chiamalo ovile a dimostrare la innocentia et mansuetudine del popolo male governato da' principali ciptadini, e quali erono al popolo chome e <emph>lupi</emph> alle pecore. Vitupera adunque non la città, et el popolo, ma e governatori, a' quali lui come innocente, come inmaculato <emph>agnello</emph>, dice essere stato <emph>inimico</emph>.</p>
<p>[7-9] <emph>Con altra voce</emph>: quasi dica: con più eleganti versi; <emph>con altro vello</emph>: stette nella traslatione, quasi dica: non con vello d'agnello, ma di robusto montone; <emph>ritornerò poeta et prenderò el cappello</emph>, <emph>i.</emph> la laurea, <emph>in sul fonte Del mio baptesimo</emph>: cioè nel tempio di Ioanni Baptista nel quale mi baptexai; et meritamente havendo cantato della fede si vuol fare poeta in quel luogho dove prese la fede christiana.</p>
<p>[10-12] Onde dice: <emph>Perchè io entrai nella fede</emph>, la quale <emph>fa conte</emph>, cioè prompte et manifeste, <emph>l'anime a Dio</emph> in quel luogo; et la fede è quella che m'ha indocto a scriver questo poema, et per essere in vera fede <emph>Piero</emph>, chome pocho disopra dimostrò, gli <emph>gyrò</emph> tre volte <emph>la fronte</emph>.</p></div3>
<div3><head>vv.  13-27</head>
<lg><l>Indi si mosse un lume verso noi</l>
<l>di quella spera onde uscì la primitia</l>
<l>che lasciò Christo ne' vicarii suoi.</l></lg>
<lg><l>Et la mia donna piena di letitia</l>
<l>mi dixe: "Mira, mira, ecco 'l barone</l>
<l>per chui laggiù si visita Galitia".</l></lg>
<lg><l>Sì chome quando el colombo si pone</l>
<l>press'al compagno, l'uno all'altro pande</l>
<l>girando et mormorando l'affectione,</l></lg>
<lg><l>Chosì vid'io l'uno dall'altro grande</l>
<l>principe glorioso essere accolto,</l>
<l>laudando el cibo che lassù gli prande.</l></lg>
<lg><l>Ma poi che 'l gratular si fu accolto,</l>
<l>tacito <emph>coram me</emph> ciaschun s'affisse,</l>
<l>ignito sì che vincea el mio volto.</l>
</lg>
<p>[13-15] Dopo el proemio el poeta ritorna all'opera, et continuando la materia dice: <emph>Indi</emph>, cioè poi che Pietro mi girò la fronte, da quella medesima <emph>spera</emph>, del bello ballo degli apostoli, <emph>onde</emph> era prima venuto a me Pietro che fu <emph>la primitia</emph> de' vicarii, cioè el primo vicario che Christo lasciò in terra, <emph>si mosse un lume</emph>, che era l'anima di Iacopo, et venne <emph>verso noi</emph>.</p>
<p>[16-18] Alhora Beatrice veramente sua <emph>donna piena di letitia</emph>, perchè ogni dimostratione che fa la theologia dà all'animo nostro sommo gaudio, <emph>dixe: "Mira</emph> et guata che <emph>eccho el barone Pel cui</emph>, pel quale, <emph>là giù</emph> in terra <emph>si visita Galitia</emph>, perchè molti fanno voto d'andare a visitare la chiesa sua la quale è in Galitia.</p>
<p>[19-21] <emph>Sì chome</emph>: optima comparatione per la quale dimostra che chome interviene nel congiugio de' colombi che quando l'uno <emph>si pone appresso all'altro girandosi et mormorando</emph> mostra <emph>l'affectione</emph> che gli porta,</p>
<p>[22-24] chosì et con quella affectione l'uno apostolo accolse l'altro <emph>laudando</emph> Idio, el quale è <emph>cibo</emph> dell'anime beate et <emph>lassù</emph> in cielo <emph>gli prande</emph>, cioè gli ciba; "prandere" in latino significa desinare.</p>
<p>[25-27] <emph>Ma poi che el gratulare</emph>, <emph>i.</emph> la lieta accoglenza, <emph>fu absciolto</emph>, <emph>idest</emph> absoluto et finito, l'uno et l'altro si fermò nel conspecto di Danthe <emph>tacito</emph> et con silentio, et <emph>sì ignito</emph>, <emph>idest</emph> sì infiammato et acceso, <emph>che vincea el mio volto</emph> et la mia vista, <emph>i.</emph> m'abaglava in forma che non poteo guardargli.</p></div3>
<div3><head>vv.  28-39</head>
<lg><l>Ridendo allora Beatrice dixe:</l>
<l>"Inclyta vita per chui la largheza</l>
<l>della nostra basylica si scripse,</l></lg>
<lg><l>Fa risonar la spene in questa alteza;</l>
<l>tu sai, che tante volte la figuri,</l>
<l>quanto Ihesù ai tre fè più chiareza".</l></lg>
<lg><l>"Leva la testa et fa che t'assicuri,</l>
<l>che ciò che vien quassù dal mortal mondo</l>
<l>convien che ai nostri razi si maturi".</l></lg>
<lg><l>Questo conforto del foco secondo</l>
<l>mi venne, ond'io levai gl'occhi a' monti</l>
<l>che gl'incurvaron pria col troppo pondo.</l>
</lg>
<p>La sacra scriptura vuole che e tre discepoli Piero Iacopo et Giovanni, e quali Christo assumpse nel monte Tabor quando si trasfigurò, sieno in forma delle tre virtù theologiche. Et Pietro, che significa pietra et firmità, pon per fermeza di fede. Iacopo, che significa suplantatione, pone per la speranza, imperochè la speranza ci fa conculcare et mettere sotto e piedi ogni adversità et fatica; et Ioanni significa pieno di gratia et ponsi per la carità.</p>
<p>[28-30] Adunque chome Pietro ha examinato el poeta della fede, chosì Iacopo lo examina della speranza, et a llui si volge Beatrice chiamandolo <emph>inclyta vita</emph>, <emph>i.</emph> gloriosa anima, <emph>per</emph> la quale <emph>si scripse la largheza della nostra basilica</emph>, cioè della chiesa triomphante di vita etherna. Et certo nella sua epistola lui dimostra quanto sia la liberalità divina dicendo: "omne datum optimum et omne donum perfectum defursum est a patre luminum".</p>
<p>[31-33] <emph>Fa</emph> tu, Iacopo, che <emph>la speme</emph>, cioè la speranza, risuoni <emph>in questa alteza</emph>. Quasi dica fa che Danthe dimostri quello che sente della speranza in questo cielo, et questo puoi tu fare imperochè tu <emph>figuri</emph> questa speranza <emph>tante volte Quanto Ihesù fè più chareza</emph>, <emph>idest</emph> dimostrò maggior familiarità, <emph>a' tre</emph> discepoli, cioè a Pietro et a Giovanni et a te, et tanto hebbono notitia di queste virtù questi tre che gl'altri, quanto hebbon maggior notitia della divinità di Christo nella sua trasfiguratione.</p>
<p>[34-36] Et poi che Beatrice hebbe decte queste parole a Iacopo, Iacopo si volse a Danthe et admonillo che alzassi el viso et assicurassisi a guardare nella luce loro, conciossia che l'anime che vengono dalla terra al cielo si debbono maturare, cioè farsi habili a sostenere la luce divina. Et certo lo intellecto el quale s'innalza alla contemplatione di Dio si fa habile sperando perchè si corrobora et conforta.</p>
<p>[37-39] <emph>Questo conforto del foco secondo Mi venne</emph>, <emph>i.</emph> Iacopo, che fu secondo dopo Pietro a salutarmi, mi decte questo conforto, <emph>onde io levai</emph>, <emph>i.</emph> inalzai, <emph>gl'occhi a' monti</emph>, cioè inverso gl'appostoli e quali sono in luogho excelso chome e monti, et similmente el psalmista pone e monti per conforto et stabilità che arreca seco la speranza; onde dixe: "levabo oculos meos in montes, unde venit auxilium mihi", <emph>che</emph>, e quali monti, <emph>prima gl'incurvavono</emph> per el <emph>troppo pondo</emph>.</p></div3>
<div3><head>vv.  40-48</head>
<lg><l>"Poi che per gratia vuole che tu t'affronti</l>
<l>lo nostro imperadore, anzi la morte,</l>
<l>nell'aula più segreta de' suoi conti,</l></lg>
<lg><l>Sì che veduto il vero di questa corte</l>
<l>la spene che laggiù bene inamora</l>
<l>in te et in altrui di ciò conforte,</l></lg>
<lg><l>Dì quel ch'ell'è, et chome se ne 'nfiora</l>
<l>la mente tua, et dì onde a te venne".</l>
<l>Chosì seguì 'l secondo lume anchora.</l>
</lg>
<p>[40-42] Parla Iacopo et dice: <emph>Poi che 'l nostro imperadore</emph>, Idio, <emph>vuole per</emph> sua <emph>gratia</emph>, et non per debito alchuno, <emph>che tu t'affronti</emph> et accoziti <emph>anzi la morte</emph>, il che non suole intervenire, che alchuno vada in carne in cielo, <emph>nell'aula più secreta</emph>, <emph>i.</emph> nella parte più excellente, del divino palazo.</p>
<p>[43-45] <emph>Sì che</emph>, acciochè, <emph>veduto el vero di questa corte</emph> celestiale, et conosciuta la vera beatitudine, tu <emph>conforti di ciò</emph>, di beatitudine, <emph>la spene</emph>, <emph>idest</emph> la speranza, <emph>in te et negl'altri</emph> la quale <emph>giù</emph>, nel mondo, <emph>bene innamora</emph>, perchè dalla speranza procede l'amor.</p>
<p>[46-48] <emph>Dì</emph> adunque <emph>quello che è</emph> speranza <emph>et chome la tua mente s'infiora</emph>, <emph>i.</emph> s'adorna, et non sanza cagione nominò e fiori nella speranza, perchè chome el fiore non è fructo, ma dà inditio che quindi nasca el fructo, chosì la speranza ci mostra la futura beatitudine; <emph>et dì onde a te venne</emph>, <emph>i.</emph> dimi che chosa ti fa sperare; <emph>chosì seguì 'l secondo lume anchora</emph>, <emph>i.</emph> chome Pier primo lume domandò che chosa è fede et chome in lui venne, chosì anchora Iacopo secondo lume similmente domandò lui.</p></div3>
<div3><head>vv.  49-63</head>
<lg><l>Et quella pia che guidava le penne</l>
<l>delle mie ale a chosì alto volo,</l>
<l>alla risposta chosì mi prevenne:</l></lg>
<lg><l>"La chiesa militante alchun figluolo</l>
<l>non ha con più speranza, chome è scripto</l>
<l>nel sol che raggia tucto nostro stuolo.</l></lg>
<lg><l>Però gl'è conceduto che d'Egipto</l>
<l>venga in Hierusaleme per vedere</l>
<l>anzi che 'l militare gli sia prescripto.</l></lg>
<lg><l>Gl'altri dua puncti che non per sapere</l>
<l>son domandati, ma perchè rapporti</l>
<l>quanto questa virtù t'è im piacere,</l></lg>
<lg><l>A llui lasc'io, che non gli saran forti</l>
<l>nè di iactanza, et egli a cciò risponda</l>
<l>et la gratia di Dio ciò gli comporti".</l>
</lg>
<p>[49-51] Havea domandato Iacopo che chosa sia speranza et se lui havea questa virtù et onde gl'era venuta. Hora havendo a risponder Danthe, Beatrice anticipò la seconda parte</p>
<p>[52-54] et rispose per l'auctore affermando in lui essere speranza al pari d'ogni altro christiano che habbi <emph>la chiesa militante</emph>, cioè la chiesa de' viventi, chome si può vedere in Dio nel quale chome in specchio si vede ogni chosa.</p>
<p>[55-57] Et per questa speranza che lui ha <emph>gl'è conceduto</emph> per gratia divina che lui <emph>venga d'Egypto in Hierusalem</emph>, cioè del mondo in cielo. Imperochè Egypto è interpretato tenebre o vero tribulatione; et da quella choma di somma militia el popolo di Dio fu ridocto in terra di promessione, et di felicità. Hierusalem è interpretato vision di pace, et fior della nostra felicità. Onde el psalmista: "te decet himnis in Sion et tibi reddetur votum in Hierusalem; <emph>anzi che 'l militante gli sia prescripto</emph>: innanzi che gli sia tolto el viver temporale nel quale militiamo, cioè combattiamo del continuo col mondo con la carne et col demonio, et se vinciamo siamo chiamati al cielo dove triomphiamo del vincto adversario.</p>
<p>[58-60] <emph>Gl'altri due puncti</emph>: di tre domande Beatrice ha risposto a questa alla qual se l'auctore havessi risposto per se medesimo parea che si vanagloriassi. Hora seguita nel parlare et dice che <emph>gl'altri due puncti</emph> de' quali Iacopo domandò <emph>non per sapere, ma perchè</emph> Danthe <emph>riporti</emph> poi giù nel mondo <emph>quanto questa virtù</emph> piace,</p>
<p>[61-63] <emph>lascia a llui</emph>, perchè nè <emph>gli saranno forti</emph>, cioè difficili, <emph>nè</emph> gli saranno <emph>di iactanzia</emph>, <emph>i.</emph> di vanagloria. Adunque <emph>risponde lui et la gratia di Dio glel compor</emph>ti, <emph>i.</emph> gli sia in piacere.</p></div3>
<div3><head>vv.  64-78</head>
<lg><l>Chome 'l discente col doctor seconda</l>
<l>prompto et libente in quel che gl'è experto</l>
<l>perchè la sua bontà si dinasconda,</l></lg>
<lg><l>"Spene - dix'io - è uno attender certo</l>
<l>di gloria futura, el qual produce</l>
<l>gratia futura et precedente merto.</l></lg>
<lg><l>Da molte stelle mi vien questa luce,</l>
<l>ma quella distillan nel mio chuor pria</l>
<l>che fu sommo cantore del sommo duce.</l></lg>
<lg><l>"Sperent in te", nella tua theodia</l>
<l>dice a cholor che sanno el nome tuo;</l>
<l>et chi nol sa se gl'ha la fede mia?</l></lg>
<lg><l>Tu mi stillasti, con lo stillar suo,</l>
<l>nella pistola poi, sì ch'io son pieno</l>
<l>et in altrui nostra pioggia repluo".</l>
</lg>
<p>[64-66] <emph>Chome el discente</emph>, cioè colui che appara, <emph>seconda</emph>, risponde, <emph>al doctore</emph> in quel che sa, acciochè <emph>la sua bontà si dinasconda</emph>, <emph>i.</emph> si manifesti,</p>
<p>[67-69] così io rispondendo al primo puncto <emph>dixi</emph> che speranza non è altro che <emph>attender certo</emph>, <emph>i.</emph> aspectare certamente, la <emph>futura gloria</emph>. La diffinitione del Maestro delle Sententie è: "spes est certa expectatio future beatitudinis veniens ex Dei gratia precedentibus meritis". Dipoi risponde al secondo puncto et dice che tale speranza ci concede la <emph>divina gratia precedente</emph> alchuno nostro <emph>merito</emph>.</p>
<p>[70-72] Dipoi manifestato la cagione prima, manifesta la causa seconda, cioè la influentia delle <emph>stelle</emph>, dalle quali chome disopra è scripto nasce influxi di varie virtù, ma benchè delle stelle nasca influxo che ci dispone a varie virtù, et <emph>per consequens</emph> alla speranza che per tali virtù acquisteremo etherna vita, nientedimeno conviene che tale dispositione sia aiutata dalla doctrina, et però aggiugne che cholui el qual è <emph>sommo cantore del sommo duce</emph>, cioè David sommo propheta del sommo Idio, prima gli <emph>stillò</emph> questa speranza <emph>nel chuore</emph>. David è sommo cantore, perchè è propheta sommo nell'antica legge.</p>
<p>[73-75] <emph>Sperino in te</emph>: pone le parole di David che sono: "sperent in te omnes qui noverunt nomen tuum quoniam non dereliquisti querentes te"; sperino in te tucti quegli che conoscono el nome tuo; <emph>et nella tua theodia</emph>, cioè deità, perchè "theos" in greco significa Idio. Et dipoi el poeta agiugne dicendo: <emph>et chi non sa el nome</emph> di Dio <emph>se gl'ha la fede mia</emph>, cioè se ha la fede christiana chome ho io, quasi dica: ogni christiano lo sa.</p>
<p>[76-78] Adunque David stilò prima in me et <emph>tu</emph> dipoi, Iacopo, <emph>stillasti con lo stillar suo Nella epistola</emph> tua canonica, imperochè quella che vi scrivi havesti da llui, <emph>sì che io sono</emph> sì <emph>pieno</emph> di questo stillamento che io <emph>ripluo</emph>, cioè ripiovo in altrui, <emph>nostra pioggia</emph>; <emph>Tu mi stillasti</emph>: nella epistola canonica di Iacopo è: "beatus vir qui suffert temtationem; quia cum probatus fuerit accipiet coronam vite quam promisit Deus diligentibus se"; et nell'ultimo della medesima: "patientes confirmate corda vestra, quoniam adventus Domini appropinquabit".</p></div3>
<div3><head>vv.  79-87</head>
<lg><l>Mentre io dicea, dentro al vivo seno</l>
<l>di quello incendio tremolava un lampo</l>
<l>subito et spesso a ghuisa di baleno.</l></lg>
<lg><l>Indi spirò: "L'amore ond'io advampo</l>
<l>anchor nella virtù che mi seguette</l>
<l>in fin la palma et a l'uscir del campo,</l></lg>
<lg><l>Vuol ch'io respiri a te che ti dilecte</l>
<l>di lei, et èmmi grato che tu diche</l>
<l>quello che la speranza ti promette".</l>
</lg>
<p>[79-81] Mentre che l'auctore parlava vedea sempre la luce di Iacopo tremolare <emph>a guisa d'un baleno</emph>.</p>
<p>[82-87] Dipoi parlò Iacopo et dixe: <emph>l'amor</emph> della virtù della speranza la quale <emph>mi seguì insino alla palma, et all'uscire del campo, Vuole ch'io</emph> ti domandi <emph>quello che</emph> essa <emph>speranza ti promette</emph>, cioè quello che tu speri. Et nota che la speranza lo seguì <emph>insino alla palma</emph>, <emph>i.</emph> insino alla victoria, la quale non possiamo dire d'havere mentre siamo in questa mortal vita, perchè sempre combattiamo contro alla carne et al demonio. Ma quando usciamo <emph>di campo</emph>, <emph>i.</emph> del luogo ove si combatte, che è questo mondo, et usciamo vectoriosi perchè habbiamo vincto ogni vitio, la speranza di venire a beatitudine ci accompagna sempre insino ad essa beatitudine, ma non entra in quella perchè el ben presente non si spera, ma si gode; et pose la palma per la victoria, perchè la palma si dà a chi obtiene la victoria. Et la cagione di questo altrove più distesamente habbiamo manifesto.</p></div3>
<div3><head>vv.  88-99</head>
<lg><l>Et io: "Le nuove et le scripture antiche</l>
<l>pongono 'l segno, et esso me l'adita,</l>
<l>dell'anime che Dio s'ha facte amiche.</l></lg>
<lg><l>Dice Hysaia che ciascuna vestita</l>
<l>nella sua terra fia di doppia vesta,</l>
<l>et la sua terra è questa dolce vita.</l></lg>
<lg><l>E 'l tuo fratello assai vie più digesta.</l>
<l>là dove tracta delle bianche stole.</l>
<l>questa rivelation ci manifesta".</l></lg>
<lg><l>Et prima, presso al fin d'este parole,</l>
<l>"Sperent in te" disopra noi s'udì,</l>
<l>ad che risposor tucte le carole.</l>
</lg>
<p>Richiedendo Iacopo che el poeta gli manifesti quello che gli promette la speranza, lui risponde che gli promette vita felice et sempiterna all'animo et al corpo; et questo prova con el testimonio delle scripture del testamento nuovo et antico;</p>
<p>[88-90] dice adunque <emph>le scripture nuove et antiche Pongono el segno dell'anime che Idio s'ha facte amiche</emph>, quasi dica el termine ove hanno a dirizar la speranza, <emph>et esso segno lo m'adita</emph>, cioè mel dimostra.</p>
<p>[91-93] Et per le scripture antiche dimostra et allegha Hysaia, el quale dice nel sexto capitolo: "in terra sua duplicia possidebunt"; et Salomone ne' <emph>Proverbii</emph>: "omnes domestici eius vestiti sunt duplicibus". La patria nostra è el cielo, imperochè, chome dice Paolo, "non habemus hic civitatem manentem sed futuram inquirimus". Onde el poeta dice <emph>et la sua terra è questa dolcie vita</emph>; per questo doppio bene intendono e doctori la felicità dell'animo et del corpo, la quale e beati dopo la resurrectione de' corpi sentiranno nella celeste vita.</p>
<p>[94-96] <emph>E 'l tuo fratello</emph>: pone el testimonio di Ioanni evangelista fratello di Iacopo, costui nello <emph>Appocalipse</emph> pone una turba grande in bianche veste che seguitava Christo dovunque andava, il che dinota "quod mundi corde Deum videbunt", et nella visione divina è locata la nostra somma beatitudine. Adunque <emph>più digesta</emph>, <emph>i.</emph> meglo ordinata, pone Ioanni in questa revelatione quello che la speranza promette a' buoni.</p>
<p>[97-99] <emph>al fin di queste parole</emph> la spera degli apostoli cantò "Sperent in te omnes qui noverunt nomen tuum", et <emph>tucte le altre carole risposono</emph> al canto; nè potea essere psalmo più conveniente alla speranza.</p></div3>
<div3><head>vv.  100-117</head>
<lg><l>Poscia tra elle un lume si schiarì</l>
<l>tal che se 'l cancro havessi un tal christallo,</l>
<l>lo verno harebbe un mese d'un sol dì.</l></lg>
<lg><l>Et chome surge et va et entra in ballo</l>
<l>vergine lenta, sol per fare honore</l>
<l>alla novitia, non per alchun fallo,</l></lg>
<lg><l>Chosì vid'io lo schiarato splendore</l>
<l>venire a' due che si volgeno ad rota</l>
<l>qual conveniesi al loro ardente amore.</l></lg>
<lg><l>Missesi lì nel canto et nella nota,</l>
<l>et la mia donna in lor tenea l'aspecto</l>
<l>pur chome sposa tacita et inmota.</l></lg>
<lg><l>"Questi è colui che giacque sopra 'l pecto</l>
<l>del nostro pelicano, et questi fue</l>
<l>di su la croce al grande offitio electo".</l></lg>
<lg><l>La donna mia chosì; nè però piùe</l>
<l>mostrò la vista sua di stare attenta</l>
<l>poscia che prima alle parole sue.</l>
</lg>
<p>[100-108] Dopo le parole di Iacopo un altro lume mostrò grande chiarore; et questo fu Ioanni evangelista. Et questo splendore venne a Pietro et a Iacopo con quella gravità, et pudore, et honestà, che si vede in una <emph>vergine</emph> quando <emph>surge</emph> da sedere et <emph>va al ballo et entravi</emph>; nè è sanza cagione che l'agguagli alla vergine, conciosia che lui perseverò in perpetua virginità. <emph>Preterea</emph> dimostra che tanto fu lo splendor suo, che se nel segno del cancro fussi una stella di tale splendore interverrebbe che mentre che el sole è nel capricorno, un mese non harebbe se non un dì, perchè non sarebbe mai tenebre. El cancro è segno opposito al capricorno, et quando el sole entra nel capricorno, che è nel mese di dicembre, mentre che sta sobto terra sempre el cancro è sopra terra, adunque se in quello fussi una stella che lucessi quanto lucea el vangelista, interverrebbe che quel mese che el sole è in capricorno non sarebbe mai nocte perchè el dì ci illumina el sole et la nocte ci illuminerebbe quella stella. Dà questo splendore a questo apostolo per l'admirabile sapientia et doctrina che fu in lui.</p>
<p>[109-111] <emph>Messesi lì</emph>, cioè co' due appostoli, <emph>nel canto et nella nota</emph> che erono loro, quasi dica: s'accordò con loro nel cantare "Sperent in Domino", il che dinota che queste virtù fanno un medesimo concento. Et B. guardava questi tre con silentio et inmobile, perchè invero la sacra theologia non si parte mai dallo intuito et dal conspecto di queste tre virtù.</p>
<p>[112-114] <emph>Questi è colui</emph>: sono parole di Beatrice, la quale volendo dimostrare chostui essere Ioanni evangelista, usa questa circuitione che lui è quello che nella cena <emph>giacque sopra el pecto di Christo</emph>, et dormendo vide le chose della divinità chome lui scrive nello evangelio; et chiama Christo <emph>pellicano</emph>. Questo è uno uccello in Egypto el quale col proprio sangue risucita e morti figluoli. Dicono che e figluoli del pellicano poi che el padre gl'ha nutriti, insurgono contro a llui, et epso difendendosi gl'uccide, et dipoi mosso a pietà col beccho si ferisce et spargendo el sangue suo sopra quegli gli risucita. Così l'huomo peccando insurge contro el suo factore, et la divina maestà l'uccide, perchè lo danna a morte pel peccato; dipoi mosso a pietà, con la sparsione del proprio sangue suo, liberandoci dal peccato ci risucita; <emph>di su la croce al grande ufitio electo</emph>: Christo in croce dixe alla madre che havessi Ioanni in luogho di figluolo, et a Ioanni che havessi lei in luogo di madre. Adunque <emph>fu electo al grande offitio</emph>.</p>
<p>[115-117] Et queste parole dixe la sua Beatrice; et dipoi ella non stette meno attenta inverso quegli sopradecti appostoli <emph>che prima</emph>.</p></div3>
<div3><head>vv.  118-129</head>
<lg><l>Quale è colui ch'adocchia et s'argomenta</l>
<l>di vedere eclypsare el sole um poco,</l>
<l>che per veder non vedente diventa,</l></lg>
<lg><l>Tal mi feci io a quell'ultimo foco</l>
<l>mentre che decto fu: "Perchè t'abbagli</l>
<l>per veder chosa che qui non ha locho?</l></lg>
<lg><l>In terra è terra el mio corpo, et saragli</l>
<l>tanto con gl'altri che 'l numero nostro</l>
<l>con l'etherno proposito s'agguagli.</l></lg>
<lg><l>Con le sue stole nel beato chiostro</l>
<l>son le due luci sole che saliro,</l>
<l>et questo apporterai nel mondo vostro".</l>
</lg>
<p>[118-120] Mirava fiso l'auctore nel vangelista per veder se havea corpo, et nel guardare gl'intervenne chome chi fisamente ragguarda nel <emph>sole per vedere eclypsare</emph>, et abbaglavi in forma che poi niente vede.</p>
<p>[121-123] Et da Giohanni gli <emph>fu decto: "Perchè t'aballi?"</emph>, <emph>i.</emph> abbagli, nel troppo rimirare fiso <emph>per veder chosa che non ha loco qui</emph>, cioè la quale non è qui.</p>
<p>[124-126] Imperò che tu vuoi vedere el corpo mio che non c'è, ma <emph>è terra</emph> giù <emph>in terra, et sarà lì</emph>, <emph>i.</emph> in terra, <emph>tanto che el numero nostro</emph>, cioè el numero de' beati, <emph>s'agguagli</emph> et s'appareggi, <emph>con l'etherno proposito</emph>, <emph>i.</emph> con quello che Iddio ha ordinato, il che è a dire insino alla fine del mondo, imperò che el mondo ha a durar tanto che el numero de' beati riempin le sedie vacanti. Dà adunque queste due sententie ad Ioanni. La prima che lui morì et lasciò el corpo in terra, perchè lui nel suo evangelio scripse: "exiit sermo inter fratres quod discipulus ille non moritur et non dixit Ihesus non moritur sed sic volo eum manere donec veniam". La seconda sententia è che el mondo duri insino che e beati riempino le vacanti sedie. Pone anchora lui nello <emph>Appocalipse</emph>: "et dictum est illis quod requiescent tempus adhuc modicum donec compleatur numerus servorum sive eorum qui interficiendi sunt sicut et illi".</p>
<p>[127-129] Et torna al texto: <emph>Con le sue stole</emph>, <emph>i.</emph> co' proprii corpi, <emph>sono le due luci sole</emph>, cioè Christo et la sua madre Maria.</p></div3>
<div3><head>vv.  130-139</head>
<lg><l>A questa voce lo 'nfiamato gyro</l>
<l>si quietò con esso el dolcie mischio</l>
<l>che si facea nel suono del trino spiro,</l></lg>
<lg><l>Sì chome per cessar faticha o rischio</l>
<l>li remi pria nell'acqua ripercossi</l>
<l>tucti si poson al sonar d'un fischio.</l></lg>
<lg><l>Ah quanto nella mente mi conmossi</l>
<l>quando mi mossi per veder Beatrice,</l>
<l>per non poter vederla, bench'io fossi</l></lg>
<lg><l>Presso di lei et nel mondo felice!</l>
</lg>
<p>[130-132] Finite le parole di Ioanni <emph>lo infiammato giro</emph>, <emph>i.</emph> la spera de' tre appostoli, <emph>si quietò</emph> del gyrarsi et quetossi 'l canto loro ch'era <emph>mischio</emph>, cioè mixtura, <emph>che si facea del suono</emph> et delle voci <emph>del trino spiro</emph>, cioè de' tre appostoli.</p>
<p>[133-135] Et posossi questo gyro a un tracto, chome in galea que' che vogono sentendo 'l <emph>fischio</emph> el quale o perchè la ciurma si posi, o per fuggir pericolo, fa loro tal cenno <emph>si posono</emph>.</p>
<p>[136-139] Alhora io molto <emph>mi conmossi inella mente, per el non poter vedere Beatrice benchè io</emph> mi volgessi a llei et ella fussi presso di me et fussimo in cielo. Non potea veder Beatrice perchè era già salito alla contemplatione di sì alte chose che lo 'ngegno manchava nè poteva interamente vederle. Et invero la doctrina dello evangelista Ioanni per troppa grande luce abbagla ogni acuto intellecto et ingegno.
</p></div3></div2>
<div2><head>XXVI</head>
<argument><p>CANTO .XXVI. DELLA TERTIA CANTICA DI DANTHE</p></argument>
<div3><head>vv.  1-12</head>
<lg><l>Mentre io dubbiava per lo viso spento,</l>
<l>della fulgida fiamma che lo spense</l>
<l>uscì un spiro che mi fece attento</l></lg>
<lg><l>Dicendo: "Intanto che tu ti risense</l>
<l>della vista che hai in me consumpta,</l>
<l>è buon che ragionando la compense.</l></lg>
<lg><l>Comincia adunque, et dì ove s'appuncta</l>
<l>l'anima tua, et fa ragion che sia</l>
<l>la vista in te smarrita et non defuncta;</l></lg>
<lg><l>Perchè la donna che per questa dia</l>
<l>region ti conduce, ha nello sguardo</l>
<l>la virtù che hebbe la man d'Anania".</l>
</lg>
<p>Induce in questo vigesimo sexto capitulo Ioanni evangelista a tractar della carità, tertia virtù theologicha. Prima adunque è l'auctore examinato da llui in questa virtù. Dipoi gli fa un'altra petitione circa la medesima virtù. Nel terzo luogo fa apparire Adam al quale l'auctore muove certi dubii. Et nell'ultimo risponde Adam a' dubii.</p>
<p>[1-3] Tornando adunque l'auctore al principio scrive che <emph>Mentre dubbiava</emph>, cioè stava in dubbio, <emph>per lo viso spento</emph>, <emph>i.</emph> per la sua virtù visiva, la quale era spenta, dalla lucida <emph>fiamma</emph> dello evangelista <emph>uscì uno spiro</emph>, cioè un sermone, et dixe.</p>
<p>[4-6] mentre <emph>che tu ti risense Della vista</emph>, <emph>i.</emph> riacquisti el senso visivo che tu <emph>hai consumato in me</emph>, cioè mentre che mi guardavi, <emph>è buono che lo ricompensi</emph> et ristori <emph>ragionando</emph>.</p>
<p>[7-9] <emph>adunque dove s'appuncta l'anima tua</emph>, cioè a che fine si distende l'animo tuo chome ad ultimo puncto, <emph>et fa ragione che la vista</emph> tua <emph>sia smarrita</emph> ad qualche tempo, ma <emph>non defuncta</emph>, cioè morta et perduta affacto.</p>
<p>[10-12] Imperochè Beatrice, la qual <emph>ti conduce per questa dia</emph>, cioè divina, <emph>regione</emph> de' cieli, <emph>ha nello sguardo</emph>, <emph>i.</emph> nel vedere, <emph>la virtù della mano d'Anania</emph>, el quale baptezando Paulo appostolo gli fece ritornare el vedere, chome Anania a Paolo. È scripto negl'<emph>Acti degl'appostoli</emph> che Saulo dipoi Paulo fu acerbissimo persecutore de' christiani; et con lettere del principe de' sacerdoti, venendo di Hierusalem in Damasco per menare presi quegli che confessavono Christo, disubito circondato di gran luce cadde in terra et udì una voce che dixe: "Saulo Saulo perchè mi perseguiti?"; et rispondendo lui: "Chi se' tu signore?", udì: "Io sono Ihesù el quale tu perseguiti; et duro è a te calcitrare contro allo stimolo". Alhora lui pieno di stupore et di tremore rispose: "Signore che vuoi tu che io faccia?". A chui el Signore dixe: "Va nella città et ivi ti sarà decto". Andò adunque guidato da' compagni perchè era divenuto ciecho, et tre giorni stette sanza cibo in casa di Iuda; et Ihesù apparve a uno de' suoi discepoli, cioè ad Anania, et comandogli che andassi a Saulo chome a vaso d'electione el quale havea a portare el nome suo nel conspecto delle genti, et de' re, et de' figluoli d'Isdrael; andò adunque Anania et posegli le mani adosso; et subito caddon dagl'occhi di Paolo quasi squame et rihebbe la vista; adunque chome l'animo d'Anania rendè la vista a Paolo, chosì Beatrice rendea la vista a Danthe abbaglato per la troppa luce; et certamente la sacra scriptura è quella che conforta l'occhio dello intellecto in forma che può scorgere el lume della divinità el quale prima lo confondeva.</p></div3>
<div3><head>vv.  13-24</head>
<lg><l>Io dixi: "Al suo piacere et tosto et tardo</l>
<l>vegna rimedio agl'occhi, che fur porte</l>
<l>quand'ella entrò col foco onde sempre ardo.</l></lg>
<lg><l>Lo ben che fa contenta questa corte</l>
<l>alpha et o è di quanta scriptura</l>
<l>mi legge amore et lievemente et forte".</l></lg>
<lg><l>Quella medesma voce che paura</l>
<l>tolto m'havea del subito abarbaglo,</l>
<l>di ragionare anchora mi misse in cura,</l></lg>
<lg><l>Et dixe: "Certo a più angusto vaglo</l>
<l>ti conviene schiarire; dicer convienti</l>
<l>chi drizò l'arco tuo a tal berzaglo".</l>
</lg>
<p>Parole sono del poeta per le quali prima risponde al conforto che gli dà Ioanni, dipoi alla domanda sua.</p>
<p>[13-15] Adunque prima havendolo confortatolo Ioanni che Beatrice gli rienpierebbe la vista smarrita per la troppa luce, risponde che rimette nello arbitrio di Beatrice tale rimedio, o <emph>tardo o presto</emph> che ella voli mandarlo a' suoi <emph>occhi</emph> abbaglati, e quali dice che <emph>furon porte</emph> a llei <emph>quando essa entrò</emph> in lui <emph>col foco</emph> pel quale <emph>sempre arde</emph>: Beatrice è la sacra scriptura et la gratia di Dio, la quale ci leva tanto alti nella contemplatione; non pocho della divina luce la quale sanza Beatrice ci abbaglerebbe nè ci si lascierebbe discernere, abbagla el poeta nella luce di Ioanni, cioè si confonde lo intellecto humano nelle gran chose che scrive Ioanni nello evangelio et nelle epistole, et nello <emph>Appocalypse</emph>, ma la theologia l'apre et dichiara, et fanne capace l'huomo.</p>
<p>[16-18] <emph>Lo bene che fa</emph>: risponde alla domanda di Ioanni, et dimostra che el bene che contenta tucta la corte del paradiso, cioè tutti e beati, <emph>è alpha</emph>, <emph>i.</emph> principio, <emph>et o</emph>, cioè fine, <emph>di quanta scriptura Mi legge amore,</emph> i. mi dimostra carità, <emph>o lievemente o forte</emph>, <emph>i.</emph> o facilmente o difficilmente; imperochè tucta la scriptura parla che principalmente Idio si debba amare per se medesimo, et dipoi le creature per amore di lui.</p>
<p>[19-21] <emph>Quella medesima voce</emph>: seguita el poeta et dimostra che <emph>quella medesima voce</emph>, <emph>i.</emph> el medesimo spirito con la sua voce che fu Iohanni, el quale <emph>m'havea tolto la paura del subito barbaglo</emph>, perchè m'havea decto che Beatrice mi liberrebbe dalla subita cecità che m'era venuta, <emph>mi messe in cura</emph> et sollecitudine <emph>di ragionar</emph> più avanti,</p>
<p>[22-24] <emph>Et dixe</emph> e <emph>conviene che tu ti schiarischa a vaglo più angusto</emph>, <emph>i.</emph> più strecto, et è translatione facta dalle biade, le quali si cominciono a purgare et nectare prima con vagli radi, et dipoi con più densi tanto che sieno perfectamente purgate; <emph>dicer convienti Chi dirizò l'archo tuo</emph>, cioè la tua volontà, <emph>a tale berzaglo</emph>, cioè a tale segno; imperò berzaglo è quel segno al quale e balestrieri traggono che in greco si schiama "scopon"; adunque chi fu cholui el quale dirizò la mente tua a questo fine che tu amassi lo etherno Idio per se medesimo et l'altre cose per amore di lui.</p></div3>
<div3><head>vv.  25-45</head>
<lg><l>Et io: "Per philosophici argomenti</l>
<l>et per auctorità che quinci scende</l>
<l>cotale amor convien che 'n me s'imprenti,</l></lg>
<lg><l>Che 'l bene in quanto bene, chome s'intende</l>
<l>chosì accende amore, et tanto maggio</l>
<l>quanto più di bontà in sè comprende.</l></lg>
<lg><l>Dunque all'essentia ov'è tanto vantaggio</l>
<l>che ciascun ben che fuor di lei si truova</l>
<l>altro non è ch'un lume di suo raggio,</l></lg>
<lg><l>Più ch'in altra convien che e' si mova</l>
<l>la mente amando di ciaschun che cerne</l>
<l>il vero in che si fonda questa prova.</l></lg>
<lg><l>Tal vero allo 'ntellecto mio scerne</l>
<l>colui che mi dimostra 'l primo amore</l>
<l>di tucte le substantie sempiterne.</l></lg>
<lg><l>Scernel la voce del verace auctore</l>
<l>che dice a Moysè di sè parlando</l>
<l>"Io ti farò sentire ogni valore".</l></lg>
<lg><l>Scernimel tu anchora, cominciando</l>
<l>l'alto preconio che grida l'arcano</l>
<l>di qui laggiù et sovra ogn'altro bando".</l>
</lg>
<p>[25-27] Dimostra el poeta che due cose maximamente lo inducono all'amore del sommo bene, l'argomentationi philosophice, le quali non solo mostrono essere uno unico factore nel quale ogni creatura si rivolge chome in suo ultimo fine, et sommo bene; ma e platonici molte chose scripsono assai consone al verbo et allo Spirito sancto, chome mostra Augustino nel suo <emph>Della città di Dio</emph>. La seconda è degli apostoli et de' vangelisti, et de' martyri et de' doctori, la quale vale molto più nelle sacre scripture che nelle naturali scientie, perchè sono da infusione divina et da revelation facta a' sancti huomini.</p>
<p>[28-30] <emph>Che 'l bene</emph>: argomenta philosophycamente secondo gl'aristotelici et platonici, appresso e quali è <emph>maxime</emph> che 'l bene <emph>statim</emph> che è conosciuto da noi ci tyri ad amarlo, et quanto maggiore è el bene tanto maggiore è l'amor;</p>
<p>[31-33] adunque essendo Idio sommo bene, et in tanto sommo bene, che nessun'altra chosa è bene se non in quanto participa di quello. Onde el poeta dice <emph>che ciaschun bene che si truova fuori</emph> di Dio <emph>non è altro che lume de' suoi raggi</emph>: seguita che naturalemente siamo inclinati maximamente, et con ardentissima carità, nel suo amore. Et questo è el primo amore; dipoi si distende con certo ordine, nella patria nel padre ne' figluoli et consequentemente negl'altri secondo e gradi.</p>
<p>[37-39] <emph>Tal vero allo intellecto mio scerne</emph>, cioè dimostra, questo vero che Idio debba essere almanco sopra <emph>tucte</emph> le chose, <emph>cholui</emph>, cioè Aristotele, el quale questo in molti luoghi pruova.</p>
<p>[40-42] <emph>Scernel la voce</emph>: imperochè quando Idio parlava a Moysè dixe: "ostendam tibi omne bonum", et certo gli mostrava ogni bene mostrandogli sè.</p>
<p>[43-45] <emph>Scernimel tu</emph>, <emph>i.</emph> dimostrimel tu Ioanni, <emph>cominciando L'alto preconio</emph>: et intende del suo preconio nel qual manifestò in terra <emph>l'arcano</emph>, <emph>i.</emph> e secreti del cibo et <emph>maxime</emph> la incarnatione del verbo divino.</p></div3>
<div3><head>vv.  46-54</head>
<lg><l>Et io udi': "Per intellecto humano</l>
<l>et per auctoritati a llui concorde</l>
<l>de' tuoi amori a Dio guarda 'l sovrano.</l></lg>
<lg><l>Ma dì anchora se tu senti altre corde</l>
<l>tiranti verso lui, sì che tu suone</l>
<l>con quanti denti questo amore ti morde".</l></lg>
<lg><l>Non fu latente la sancta intentione</l>
<l>dell'aquila di Christo, anzi m'accorsi</l>
<l>dove menar volea mia professione.</l>
</lg>
<p>[46-48] Raccogle Ioanni questa conclusione delle parole di Danthe che lui <emph>per humano intellecto</emph>, cioè per philosophiche ragioni le quali apprende l'humano intellecto, <emph>et per auctorità</emph> delle sacre lettere, <emph>guarda</emph> et serba el <emph>sovrano</emph> et primo et maggiore <emph>amore a Dio</emph>.</p>
<p>[49-51] Ma vuol sapere se oltra a queste due chose lui <emph>sente altre corde</emph>, cioè altri incitamenti che lo tirano <emph>inverso lui</emph>, <emph>i.</emph> all'amor suo; adunque vuol <emph>che suoni</emph>, cioè parli, <emph>con quanti denti l'amor</emph> di Dio lo <emph>morde</emph>, <emph>i.</emph> con quanti movimenti Idio lo desti et incitilo ad amarlo.</p>
<p>[52-54] Et poi che Ioanni gl'hebbe decte queste parole, a Danthe <emph>Non fu latente</emph>, cioè non fu nascosta, <emph>la intentione</emph> d'esso Ioanni, <emph>anzi s'accorse</emph> et intese <emph>dove</emph> esso <emph>voleva menar sua professione</emph>, <emph>i.</emph> di che chosa lui gli volesse far fare professione, et dice <emph>aquila</emph>, perchè chome altrove dimostrammo questo evangelista è figurato in forma d'aquila, perchè chome questo uccello vola più alto che gl'altri, et può guardare ne' razi del sole sanza abbaglarvi, chosì Ioanni discrivendo la divinità di Christo s'innalzò più che gl'altri, et più fermamente potè speculare el sole, <emph>i.</emph> la divina essentia; vuole adunque Ioanni, già udite queste universali ragioni che ci tyrano all'amor divino, alchuna più particulare. Il perchè Danthe risponde per satisfargli.</p></div3>
<div3><head>vv.  55-66</head>
<lg><l>Però ricominciai: "Tucti que' morsi</l>
<l>che posson far lo chuore volgere a Dio,</l>
<l>alla mia caritate son concorsi.</l></lg>
<lg><l>Che l'essere del mondo et l'esser mio,</l>
<l>la morte ch'ei sostenne perch'io viva,</l>
<l>et quel che spera ogni fedel chom'io,</l></lg>
<lg><l>Con la predecta cognoscenza viva</l>
<l>tracto m'hanno del mare de l'amor torto,</l>
<l>et del diricto m'han posto alla riva.</l></lg>
<lg><l>Le fronde onde s'infronda tucto l'orto</l>
<l>da l'ortolano etherno am'io cotanto</l>
<l>quanto da llui a llor di bene è porto".</l>
</lg>
<p>[55-57] Enumera el poeta: e rimorsi et incitamenti che possono trarre un chuore ad amare Idio sopra tucte l'altre chose <emph>sono concorsi</emph> in lui insieme con le ragioni philosophiche et l'auctorità delle sacre lettere.</p>
<p>[58-60] Et questi sono <emph>l'esser del mondo</emph>, <emph>i.</emph> la fragilità delle chose mondane, le quali sono momentanee. Onde el Petrarcha: "miser chi speme in cosa mortal pone", <emph>l'esser</emph> suo nel qual si considera l'anima inmortale, la quale è infelice se non si congiugne con Dio. Adunque dobbiamo con somma carità cercarlo; <emph>la morte ch'ei sostenne</emph>: imperochè ingratissimo sarà colui el quale non ama el datore di tanti benifitii; <emph>et quel che spera ogni fedel chom'io</emph>: imperochè considerato el premio che s'aspecta debba fermare in lui ogni suo affecto.</p>
<p>[61-63] Tucte queste cose <emph>con la cognoscenza viva</emph> delle ragioni philosophe <emph>m'hanno tracto del mare del torto amore</emph>, cioè delle miserie et affanni che patisce l'huomo per amar troppo le chose mortali. Et <emph>hannomi posto alla riva</emph> dell'amor <emph>dricto</emph>, perchè chome l'amore mondano sempre ci perchuote in tempestoso mare con varie perturbationi, le quali giorno et nocte tormentono la mente, chosì l'amore divino ci conduce in questo porto d'etherna tranquilità.</p>
<p>[64-66] <emph>Le frondi onde s'infronda tucto l'orto</emph>: havendo dimostro le chagioni che lo fanno amare, Idio dimostra la ragione perchè ama e beati spiriti di Dio, dicendo che gl'ama perchè conosce quegli essere amati da Dio; dice adunque: <emph>io amo tanto le frondi onde s'infronda tucto l'orto dell'ortolano etherno</emph>, cioè le anime de' beati, le quali chosì ornano el paradiso chome le fronde ornano l'orto; et tanto amo l'anime beate di questo luogho <emph>quanto di bene</emph> et di virtù <emph>è porto</emph> da Dio.</p></div3>
<div3><head>vv.  67-78</head>
<lg><l>Sì chom'io tacqui, un dolcissimo canto</l>
<l>risonò per lo cielo, et la mia donna</l>
<l>dicea con gl'altri "Sancto sancto sancto".</l></lg>
<lg><l>Et chome al lume acuto si disonna</l>
<l>per lo spirto visivo che ricorre</l>
<l>allo splendore che va di gonna in gonna,</l></lg>
<lg><l>Et lo sveglato ciò che vede abhorre,</l>
<l>sì nescita è la subita vigilia</l>
<l>finchè la stimativa non soccorre,</l></lg>
<lg><l>Chosì dagl'occhi miei ogni quisquilia</l>
<l>fugò Beatrice col raggio de' suoi,</l>
<l>che rifulgeano più di mille milia.</l>
</lg>
<p>[67-69] Finito el parlare, si sentì <emph>dolcissimo canto da tucti gli spiriti et da Beatrice et cantavono Santo sancto sancto</emph>,</p>
<p>[70-78] et alhora riebbe el poeta la vista, imperò che <emph>Beatrice fugò</emph>, cioè fecie fuggire, <emph>da'</emph> suoi <emph>occhi ogni quisquilia</emph>, <emph>i.</emph> ogni offuscatione et inmonditia; "quisquilia" in latin significa mondigla; <emph>col raggio de' suoi</emph>, e quali risplendeono <emph>più di mille migla</emph> di lontano. Era adunque simile ad uno che <emph>si disonna</emph>, cioè si svegla, a un <emph>lume acuto</emph> et vehemente, perchè <emph>lo spirito visivo</emph>, <emph>i.</emph> la virtù visiva che è naturalmente ne gl'occhi, <emph>allo splendore che va di gonna in gonna</emph>, <emph>i.</emph> entro alla virtù visiva di pelle in pelle, et noi dimostramo nel nostro secondo libro <emph>Dell'anima</emph> di quante membrane, et sottilissime pelli, la natura ha composto l'occhio, et quello che ciaschuna adopera circa el vedere. <emph>Et lo sveglato ciò che vede abhorre</emph>: se vogliamo bene intendere la comparatione pogniamo che uno dorma in luogo obscuro et siegli posto innanzi uno splendidissimo lume el qual di subito 'l desti. Onde advien che tanto lume lo spaventa, tanto lo fa stordito quella repentina et <emph>subita viglia</emph> che è <emph>nescia</emph>, et epso non ha vera cognitione insino a tanto che 'l senso et la virtù extimativa ritorni in sè et rihabbia le sue forze.</p></div3>
<div3><head>vv.  79-90</head>
<lg><l>Onde me' che dinanzi vidi poi,</l>
<l>et quasi stupefacto domandai</l>
<l>d'un quarto lume ch'io vidi con noi.</l></lg>
<lg><l>Et la mia donna: "Drento da que' rai</l>
<l>vaghegia el suo factor l'anima prima</l>
<l>che la prima virtù creassi mai".</l></lg>
<lg><l>Chome la fronde che flecte la cima</l>
<l>nel transito del vento, et poi si leva</l>
<l>per la propria virtù che la sublima,</l></lg>
<lg><l>Fec'io in tanto in quanto ella diceva</l>
<l>stupendo, et poi mi rifecie sicuro</l>
<l>un disio di pensare onde io ardeva.</l>
</lg>
<p>[79-81] Mentre che ricuperò la perduta vista et fecelo miglore, venne Adam primo huomo dove era lui co' due appostoli; ma non se n'accorse se non dopo l'acquistata vista; et però dice <emph>Onde</emph> io <emph>vidi me</emph>, <emph>i.</emph> meglo, <emph>poi che dinanzi</emph>, <emph>i.</emph> prima; et però <emph>stupefacto domandai Del quarto lume</emph>, che era l'anima d'Adam;</p>
<p>[82-84] <emph>Et la mia donna</emph>, cioè Beatrice, mi dixe: <emph>la prima anima che mai creasi la prima virtù</emph>, cioè Idio, <emph>vagheggia el suo factore dentro a que' rai</emph>, cioè dentro a quel quarto lume che tu vedi.</p>
<p>[85-90] <emph>Chome la fronde</emph>: la sententia è questa: <emph>io stupendo in tanto in quanto</emph>, cioè mentre che Beatrice <emph>dicea</emph> le parole già decte, <emph>feci chome la fronde</emph>, <emph>i.</emph> el ramo fronduto, el quale percosso dal vento china <emph>la cima Nel transito</emph> di quello, <emph>et poi</emph> cessato el vento <emph>si leva</emph> et ritorna ritto chome prima s'era <emph>per la virtù</emph> naturale che lo mantien ritto; la sententia è che mentre che Beatrice mi parlò per lo stupore che quella fussi l'anima d'Adam, io mi chinai chome la vergha si china pel vento; dipoi la vogla che haveo di parlargli mi rilevò.</p></div3>
<div3><head>vv.  91-114</head>
<lg><l>Et cominciai: "O pomo che maturo</l>
<l>solo prodocto fusti, o padre anticho</l>
<l>a chui ciaschuna sposa è figla et nuro,</l></lg>
<lg><l>Divoto quanto posso a te suplico</l>
<l>perchè mi parli; tu vedi mie vogla</l>
<l>et per udirti tosto non la dicho".</l></lg>
<lg><l>Tal volta un animal coverto brogla</l>
<l>sì che l'affecto convien che si paia</l>
<l>per lo seguir che face in lui la vogla.</l></lg>
<lg><l>Et similmente l'anima primaia</l>
<l>mi facea trasparer per la coverta</l>
<l>quant'ella a compiacermi venìe gaia.</l></lg>
<lg><l>Indi spirò: "Sanz'essermi proferta,</l>
<l>Danthe, la vogla tua discerno meglo</l>
<l>che tu qualunche chosa t'è più certa;</l></lg>
<lg><l>Perch'io la veggio nel beato speglo</l>
<l>che fa di sè pareglo all'altre chose</l>
<l>et nulla face lui di sè pareglo.</l></lg>
<lg><l>Tu vuoi udire quanto è che Dio mi pose</l>
<l>nell'excelso giardino, ove chostei</l>
<l>ad chosì alta scala ti dispose,</l></lg>
<lg><l>Et quanto fu el dilecto agl'occhi miei,</l>
<l>et la propria cagion del gran disdegno,</l>
<l>et l'idioma ch'io usai et ch'io fei.</l>
</lg>
<p>[91-93] <emph>Et comincia' io</emph>, Danthe, in questa forma volgendo el parlare ad Adam: <emph>O pomo che fusti prodocto maturo</emph>, imperochè gl'altri huomini nascono imperfecti et di quantità et di molte potentie dell'animo, ma Adam fu formato di terra in età d'anni trenta et in statura perfecta et co' sensi perfecti; <emph>o padre anticho</emph>, el quale fusti el primo et ogni <emph>sposa</emph> a te <emph>è figla</emph>, perchè è discesa di te, <emph>et nuro</emph>, <emph>i.</emph> nuora, perchè è maritata a chi è disceso di te.</p>
<p>[97-99] <emph>Tal volta uno animale</emph>: chome uno animale coperto della sua pelle dimostra per lo <emph>broglare</emph>, <emph>i.</emph> pel conmuoversi, <emph>l'affecto</emph> dell'animo suo,</p>
<p>[100-102] chosì Adam pel tremolar della luce la quale gl'era <emph>coverta</emph>, dimostrò la cupidità che havea di parlare al poeta.</p>
<p>[103-105] <emph>Indi spirò</emph>: dimostra Adam che sa la vogla dell'auctor sanza che esso lo dica,</p>
<p>[106-108] perchè la vede in Dio, el quale <emph>fa pareglo</emph>, <emph>idest</emph> ricettaculo, <emph>di sè</emph>, di tucte <emph>le chose</emph>, ma nessuna chosa <emph>fa pareglo di sè allui</emph>, perchè Idio vede et contiene in sè tucte le chose, ma non vice versa, perchè nessun vede Idio perfectamente et da nessuno è contenuto. Nè sanza cagione induce Adam che lo chiami per nome, perchè essendo lui el primo padre de gl'huomini, gli si conviene mostrare che lui conosca tucti e suoi buoni figluoli. Et che el superiore chiami per nome lo inferiore significa familiarità et humana clementia; dipoi dimostra quello che Danthe vuol sapere, quel che lui ha veduto in Dio;</p>
<p>[109-111] et prima vuol sapere <emph>quanto</emph> tempo <emph>è che Idio il pose Nell'excelso giardino</emph>, cioè nello paradiso <emph>delitiarum</emph>, nel quale tu arrivasti quando <emph>chostei</emph>, cioè la sancta theologia, <emph>ti dispose</emph>, cioè ti preparò et feceti habile, <emph>a sì alta scala</emph> del paradiso celeste, imperochè venuto l'huomo alle virtù purgatorie, può passare alla contemplatione per le virtù dell'animo già purgato.</p>
<p>[112-114] <emph>Et quanto fu dilecto agl'occhi miei</emph>: et vuoi sapere quanto durò el mio dilecto nel paradiso terrestre, <emph>et la propria cagione dello sdegno</emph> che Idio prese contro a l'huomo, el quale fu grande et in quanto a Dio, che è grandissimo di tucte le chose, et in quanto a l'humana generatione.</p></div3>
<div3><head>vv.  115-132</head>
<lg><l>Hor figluol mio non lo gustar del legno</l>
<l>fu per sè la cagion di tanto exilio,</l>
<l>ma solamente el trapassar del segno.</l></lg>
<lg><l>Quivi onde mosse tua donna Virgilio,</l>
<l>quatro milia trecento et due volumi</l>
<l>di sol disiderai questo concilio;</l></lg>
<lg><l>Et vidi lui tornare a tucti e lumi</l>
<l>della sua strada novecento trenta</l>
<l>fiate, mentre ch'io in terra fu'mi.</l></lg>
<lg><l>La lingua ch'io parlai fu tucta spenta</l>
<l>inanzi che all'opra inconsumabile</l>
<l>la gente di Nembroth fussi attenta;</l></lg>
<lg><l>Che nullo affecto mai rationabile</l>
<l>per lo piacere human che rinovella</l>
<l>seguendo 'l cielo, sempre fu durabile.</l></lg>
<lg><l>Opera naturale è che huom favella,</l>
<l>ma chosì o chosì natura lascia</l>
<l>poi fare ad voi secondo che v'abella.</l>
</lg>
<p>[115-117] Risponde alle domande facte, et quanto alla prima, che <emph>non el gustare del legno</emph>, cioè del pomo dell'albero della scientia del bene et del male, <emph>fu cagione dello exilio</emph> della humana generatione, <emph>ma el trapassar del segno</emph>. Comandò a Adam Idio che non toccassi el pomo dell'alber già decto, chome a creatura creata in libertà d'arbitrio, acciochè per obedientia acquistassi vita etherna, et havessi non solamente della gratia et misericordia di Dio, ma <emph>etiam</emph> della sua iustitia, et chosì fussi abondante di tutte le virtù, et sentissi di tutto el bene delle virtù di Dio, et egli non gli fu obbediente, ma trapassò el segno datogli; et ha risposto alla parte che domandò della "cagion del grande sdegno".</p>
<p>[118-120] Hora risponde a quella "quanto è che Idio ti pose": <emph>Quivi onde mosse tua donna Virgilio</emph>, cioè nel limbo onde Beatrice mosse Virgilio, stetti io <emph>quattromila trecento due volumi Di sole</emph>, <emph>i.</emph> quattromila trecento due anni, imperochè ogni revolutione di sole è uno anno.</p>
<p>[121-123] <emph>Et vidi lui</emph>, esso sole, <emph>tornare a tucti e lumi Della sua strada</emph>, <emph>i.</emph> tornare novecento trenta fiate pel zodiaco che è la via per la quale del continuo lui passa, el quale ha dodici segni et ciaschuno ha molte stelle; adunque dixe che <emph>fu in terra</emph>, cioè vixe, <emph>novecento trenta</emph> anni.</p>
<p>[124-126] <emph>La lingua ch'io parlai</emph>: la sententia è che la lingua che lui et e discesi da llui usorono, venne meno innanzi che Nembroth cominciassi la torre di Babel la quale fu <emph>opera inconsumabile</emph>, cioè che non si potè finire. Et in quell'opera nacque la divisione della lingua sì che furono molte et diverse lingue. Ma di Nembroth et della confusione delle varie lingue fu facta mentione nella prima cantica.</p>
<p>[127-129] Et non è sanza cagione che la lingua si mutassi, imperochè nessuno <emph>effecto</emph> prodocto dalla ragione humana <emph>fu</emph> mai <emph>durabile seguendo el cielo</emph>: la sententia è che conciosia che gl'huomini mutino proposito secondo varie influentie de' cieli, le quali rinovellano e <emph>piaceri</emph> nostri, mutano anchora et variano cose et arti.</p>
<p>[130-132] Et qui dobbiamo intender che in tucti gl'animali bruti non è altro moto che el naturale. Ma nell'huomo è el naturale et el rationale. El naturale non si muta. Adunque e bruti che privati di ragione sono guidati dalla natura, hanno loro opere inmutabili. Adunque non mutan mai esca nè modo di cercarla. Nè è differente l'uno leone dall'altro, nè cavallo da cavallo nel produrre e figluoli, nel pascergli, et nell'altre chose appartenenti alla conservatione della vita. Tucte le rondine si pascono a un modo. Ma l'huomo non è tracto dallo instincto naturale più che si vogla, ma è signore delle sue operationi; di che seguita che non tucti parlon a un modo. Nè a un modo edificano o vestono. Per tucte queste chose conchiuderemo che el parlare ne l'huomo è <emph>opera naturale</emph>, imperò che havendo la natura dato a l'huomo la ragione, fu necessario che gli desse el parlare per exprimere e concepti rationali. Ma che noi parliamo <emph>o chosì o chosì</emph>, cioè più in una lingua che in una altra, non è opera naturale, ma procede da nostra ragione et arbitrio, et però la <emph>natura lascia</emph> questo <emph>a noi secondo che ci abella</emph>, cioè ci piacia.</p></div3>
<div3><head>vv.  133-142</head>
<lg><l>Pria ch'io scendessi alla 'nfernale</l>
<l>ambascia</l>
<l>un s'appellava in terra el sommo bene</l>
<l>onde vien la letitia che mi fascia.</l></lg>
<lg><l>Ely si chiamò poi, et ciò convene</l>
<l>che l'uso de' mortali è chome fronda</l>
<l>in ramo, che sen va et l'altra vene.</l></lg>
<lg><l>Nel monte che si leva più dall'onda</l>
<l>fu' io, con vita pura et dishonesta,</l>
<l>dalla prima hora a quella che seconda,</l></lg>
<lg><l>Chome sol muta quadra, l'hora sexta".</l>
</lg>
<p> Havea decto che 'l parlare ne l'huomo è chosa naturale, ma usare più un linguagio che un altro vien dalla consuetudine, la quale si muta; onde Horatio: "multa renascentur que iam cecidere, cadentque Que nunc sunt in honore vocabula si volet usus".</p>
<p>[133-138] Et questo pruova dimostrando che inanzi che lui <emph>scendessi all'ambascia infernale</emph> Idio si chiamava Eli, <emph>et ciò convene</emph>, che el nome si mutassi, conciosia che come nel ramo si mutano le fogle perchè ogni anno caggiono et rinascono, chosì l'uso de' mortali assiduamente si muta.</p>
<p>[139-142] <emph>Nel monte</emph>: risponde alla quarta domanda che fu quanto stette nel paradiso terrestre, el quale el poeta finge che sia nell'altro hemisperio in uno monte el quale è altissimo, che esce del mare chome disopra dimostrammo; <emph>con vita pura et dishonesta</emph>: intendi vita <emph>pura</emph> innanzi al peccato, <emph>et dishonesta</emph> quando dopo el peccato si conobbe nudo et vergognossi; <emph>Chome 'l sole muta quadra</emph>: l'horiuolo del sole, che si chiama quadrante, nella prima <emph>quadra</emph> contiene sei hore; dipoi seguita la septima.
</p></div3></div2>
<div2><head>XXVII</head>
<argument><p>CANTO .XXVII. DELLA TERTIA CANTICA DI DANTHE</p></argument>
<div3><head>vv.  1-15</head>
<lg><l>"Al padre al figlo allo spirito sancto</l>
<l>- cominciò - gloria" tucto 'l paradiso</l>
<l>sì che m'inebriava el dolcie canto.</l></lg>
<lg><l>Ciò ch'io udia mi sembiava un riso</l>
<l>dell'universo, per che mia ebreza</l>
<l>m'entrava per l'udito et per lo viso.</l></lg>
<lg><l>O gioia, o ineffabile allegreza,</l>
<l>o vita intera d'amore et di pace,</l>
<l>o senza brama sicura richeza!</l></lg>
<lg><l>Dinanzi agl'occhi miei le quattro face</l>
<l>stavono accese, et quella che pria venne</l>
<l>incominciò a farsi più vivace;</l></lg>
<lg><l>Et tal nella sembianza sua divenne</l>
<l>qual diverrebbe Iove, s'egli et Marte</l>
<l>fussero uccegli et cambiassersi penne.</l>
</lg>
<p>Havea el nostro poeta ne' tre di proximo scripti capitoli introdocto tre apostoli e quali lo examinarono delle tre virtù theologiche. Hora in questo vigesimo septimo Pietro apostolo acerbamente riprende e suoi successori. <emph>Preterea</emph> dimostra chome dall'octava spera fu rapto al primo mobile. Pone adunque prima la invectiva di Pietro contro a' prelati; dipoi descrive l'ascensione di tucto el triomphante exercito al cielo empireo et la reflexione di sè a terra; pone nella terza parte l'entrata sua con Beatrice alla nona spera; pone nella quarta una vehementissima exclamatione contro alla cieca cupidità delle chose terrene.</p>
<p>[1-3] Ma tornando al principio narra l'auctore che dopo l'absolutione de' già scripti dubii tucti e beati cantorono "Gloria patri et filio et spiritui sancto" sì dolciemente <emph>che el canto</emph> lo <emph>inebriava</emph>, <emph>i.</emph> ne veniva in extasi;</p>
<p>[4-9] et pareagli che quella fussi letitia <emph>dell'universo</emph> et di tutta la creatura; nè può fare che in tanto gaudio non usi exclamatione chiamando questa beatitudine <emph>gioia</emph> et <emph>riso dell'universo</emph>, perchè quivi erono ragunati tutti gl'effecti di tucte le spere et di tucti e pianeti et <emph>allegreza ineffabile</emph>, cioè indicibile; ad differentia di questa del nostro mondo, la quale è brieve et mixta con amaritudine, la vita celeste è <emph>intera d'amore et di pace</emph>, intera perchè niente gli manca; <emph>o sanza brama sicura richeza</emph>: due cose sanza le quali nessuna richeza è perfecta, prima che sia <emph>sanza brama</emph>, cioè che niente più si desideri; dipoi la sia <emph>sicura</emph>, cioè sanza alchun timore di perderla o di diminuirla.</p>
<p>[10-12] <emph>Dinanzi agl'occhi miei</emph>: posta la exclamatione ritorna alla sua narratione et dimostra che anchora havea <emph>dinanzi agl'occhi le quattro</emph>, che erono e tre appostoli et Adam. Ma <emph>quella</emph> luce che era venuta prima, cioè Piero, cominciò a diventare più viva et accesa,</p>
<p>[13-15] et era <emph>tale quale</emph> sarebbe <emph>Iove</emph> se piglassi el color di Marte. Pone Pietro simil a Iove, secondo l'influentia di Iove, perchè fu optimo pastore et doctore et giustissimo administratore; et dagli el color di Marte per due rispecti, prima perchè essendo lui stato martyre di Christo ragionevolmente pigla el colore di quel pianeto nel qual pose e martyri di Christo. Dipoi volendo riprendere e suoi successori era conveniente che piglassi vehementia, ardore et iusta iracundia nel riprendere. Il che vien da Marte.</p></div3>
<div3><head>vv.  16-27</head>
<lg><l>La providentia, che quivi comparte</l>
<l>vice et officio, nel beato choro</l>
<l>silentio posto havea da ogni parte</l></lg>
<lg><l>Quando io udi': "Se io mi trascoloro</l>
<l>non ti maraviglar, che dicendo io</l>
<l>vedrai trascolorar tucti costoro.</l></lg>
<lg><l>Quegli che usurpa in terra el locho mio,</l>
<l>el locho mio, el locho mio che vaca</l>
<l>nella presentia del figluol di Dio,</l></lg>
<lg><l>Fact'ha del cymiterio mio cloaca</l>
<l>del sanghue et della puza, onde 'l perverso</l>
<l>che cadde di quassù laggiù si placa".</l>
</lg>
<p>[16-18] Dimostra che <emph>La providentia</emph> divina la quale si distende dalle somme insino alle minime chose, et distribuisce nel divino <emph>choro vice</emph>, cioè vicissitudine, <emph>et offitio</emph>, perchè conmette a ciaschuno l'offitio suo scambiando a vicenda, <emph>havea posto silentio</emph> al canto et allhor cominciò Pietro con queste parole:</p>
<p>[19-21] <emph>non ti maraviglare se io mi trascoloro</emph>, cioè muto colore dal mio argento al focoso di Marte, imperochè quando io mi trascoloro tucti questi altri faranno el simile, et l'allegoria di questo ponemmo disopra. Ma potrebbesi maraviglare alchuno chome Piero pigli colore focoso di Marte, il che è accendersi ad ira, conciosia che nell'animo beato non caggia perturbatione, perchè non vuole el poeta dimostrare ira, ma quella vehementia di severità che è parte di iustitia, la quale tra mortali rade volte è sanza giusta indegnatione et ira.</p>
<p>[22-24] <emph>Quegli</emph>, colui che è el papa, el quale <emph>usurpa</emph>, cioè ingiustamente tiene el pontificato in luogo di me, et nota che dixe tre volte <emph>mio</emph> o per dimostrare extrema indegnatione per tale repetitione, o veramente pose el numero ternario per dimostrare che tale offitio fu conceduto a Pietro, cioè all'ordine sacerdotale, dal trino et vero Idio; <emph>che vaca Nella presentia del figluol di Dio</emph>: non dice absolutamente che vachi, imperochè seguirebbe che non fussi vero et legittimo papa et <emph>per consequens</emph> non varrebbe chosa che facessi, ma <emph>vaca nel conspecto del figluolo di</emph> <emph>Dio</emph> perchè ha pervertito l'offitio suo; et <emph>per consequens</emph> Christo lo ripruova come apostata; non vaca adunque tra gl'huomini, perchè el suo decreto vale, ma quanto a Dio non tiene tal grado di ragione ma lo usurpa.</p>
<p>[25-27] <emph>Ha facto cloaca del mio cymiterio</emph>: <emph>cloaca</emph> significa fogna che riceve le puze et le bructure, et le corruptioni; <emph>cymiterio</emph>, che in greco significa giacitorio, è luogo dove si ripongono e corpi morti. Adunque intende che quel luogho che era receptaculo de sancti martyri pieni d'ogni virtù et degl'altri buoni, hora riceve simoniaci avari raptori luxuriosi e quali bene s'agguaglano al <emph>sangue</emph>, cioè alla crudeltà, et alla <emph>puza</emph>. Et chome Idio si placava per le virtù de' sancti huomini, così l'adversario suo et de l'humana natura, el quale facto ribelle a Dio, <emph>cadde di quassù</emph>, di cielo, <emph>laggiù</emph>, in terra, <emph>placa</emph> el suo malo desiderio con vitii di costoro.</p></div3>
<div3><head>vv.  28-39</head>
<lg><l>Di quel colore che per lo sole adverso</l>
<l>nube dipinge o da sera o da mane,</l>
<l>vid'io alhora tucto 'l ciel consperso.</l></lg>
<lg><l>Et chome donna honesta che permane</l>
<l>di sè sicura, et per l'altrui fallanza</l>
<l>pure ascoltando timida si fane,</l></lg>
<lg><l>Chosì Beatrice trasmutò sembianza;</l>
<l>et tale eclypse credo che 'n ciel fue</l>
<l>quando patì la supprema possanza.</l></lg>
<lg><l>Poi procedettor le parole sue</l>
<l>con voce tanto da sè trasmutata</l>
<l>che la sembianza non si mutò piùe.</l>
</lg>
<p>[28-30] Diventa l'aere rosso o da sera, o da mattina, pel sole opposito alla nube; et di tale colore si feciono tucti gli spiriti infiammati in amor di iustitia contro a' captivi pastori.</p>
<p>[31-33] <emph>Et chome donna</emph>: chosì arrossì Beatrice pura et casta pel fallo di tali pastori, chome arrossisce una casta donna la quale, benchè sia <emph>sicura di sè</emph>, perchè sa che è fuora d'ogni colpa, nientedimeno si vergogna et sta timida udendo dire qualche chosa dishonesta d'una altra.</p>
<p>[34-36] Et arroge che tucte le luci obscurorono in cielo per l'abominatione de' delicti de' pastori, in forma che lui credè che non altrimenti eclipsassi, cioè obscurassi el sole, nella morte di Christo.</p>
<p>[37-39] Dopo questo seguitò Pietro nel parlare con voce tanto trasmutata dalla sua consueta voce, quanto era trasmutato el colore. El senso litterale è manifesto; et l'allegorico facilmente se ne trahe.</p></div3>
<div3><head>vv.  40-54</head>
<lg><l>"Non fu la sposa di Christo allevata</l>
<l>del sangue mio di Lino di quel di Cleto</l>
<l>per esser ad acquisto d'oro usata,</l></lg>
<lg><l>Ma per acquisto d'esto viver lieto</l>
<l>et Pio et Sisto et Calisto et Urbano</l>
<l>sparsor lo sangue dopo molto fleto.</l></lg>
<lg><l>Non fu nostra 'ntentione ch'a dextra mano</l>
<l>de' nostri successor parte sedesse,</l>
<l>parte dall'altra del popol christiano.</l></lg>
<lg><l>Nè che le chiavi che mi fur concesse</l>
<l>divenissor segnacolo in vexillo</l>
<l>che contra a baptezati combattesse.</l></lg>
<lg><l>Nè ch'io fussi figura di sigillo</l>
<l>a privilegi venduti et mendaci,</l>
<l>ond'io sovente arrosso et disfavillo.</l>
</lg>
<p>[40-42] È sanza fallo scelerata abusione usare <emph>la sposa di Christo</emph>, cioè l'apostolicha sedia, in avaritia, la quale fu nutrita da Pietro Lino et Cleto in tanta liberalità che furono contenti per augumentare quella spargere el sangue loro. Adunque che pena che suplicio che morte è conveniente a quel pontefice che usa l'appostolica dignità in acquisto di richeze? <emph>Lino</emph>: primo pontefice dopo Piero sedette anni undici; <emph>Cleto</emph>: secondo pontefice sedette anni dodici.</p>
<p>[43-45] <emph>Pio</emph>: fu el nono pontefice sedette anni dodici. <emph>Sixto</emph>: fu el sexto pontefice regnò anni dieci. <emph>Calisto</emph>: fu el quintodecimo pontefice ne' tempi di M. Aurelio Antonino imperadore, sedecte anni cinque. A costui succedette <emph>Urbano</emph>: sextodecimo pontefice sedette anni nove.</p>
<p>[46-48] <emph>Non fu nostra intentione che parte del popolo christiano sedessi dalla dextra, et parte dalla</emph> sinistra de' pontefici nostri successori, cioè che parte fussi in loro gratia parte in disgratia;</p>
<p>[49-51] <emph>Nè che le chiavi</emph> concedute ad me fussino segno di gonfalone <emph>che combattessi contro a battezati</emph>: è chosa certo horrenda et monstruosa che el pastore diventi lupo.</p>
<p>[52-54] <emph>Nè</emph> anchora fu nostra 'ntentione <emph>che io fussi figura di sigilli</emph>: nelle bolle ponteficali et piombate sono da una parte del piombo le teste di san Piero et di san Paolo. Non fu adunque mia intentione che per prezzo et simonia si facessino privilegi di chose ingiuste et false bollate del nostro segno. Et certo se consideriamo da una parte la reverentia di quel sigillo, et dall'altra quel che in molte bolle si contiene, si può dire "iungentur iam gryphes equis".</p></div3>
<div3><head>vv.  58-78</head>
<lg><l>In vista de pastori lupi rapaci</l>
<l>si veggon di quassù per tucti e paschi;</l>
<l>o difesa di Dio perchè più giaci?</l></lg>
<lg><l>Del sangue nostro Caorsin et Guaschi</l>
<l>s'apparechion di bere; o buon principio</l>
<l>ad che vil fine convien che tu chaschi!</l></lg>
<lg><l>Ma l'alta providentia, che con Iscipio</l>
<l>difese a Roma la gloria del mondo,</l>
<l>soccorrà tosto, sì chom'io concipio;</l></lg>
<lg><l>Et tu figluol che per lo mortal pondo</l>
<l>anchor giù tornerai, apri la boccha</l>
<l>et non nasconder quel ch'io non nascondo".</l></lg>
<lg><l>Sì chome di vapori gelati fioccha</l>
<l>ingiuso l'aer nostro quando 'l corno</l>
<l>della capra del cielo col sol si toccha,</l></lg>
<lg><l>In su vid'io chosì l'ethere adorno</l>
<l>farsi et fiocchar di vapor triomphanti</l>
<l>che facto haven con noi quivi soggiorno.</l></lg>
<lg><l>Lo viso mio seguiva e suoi sembianti,</l>
<l>et seguì fin che 'l mezo per lo molto</l>
<l>gli tolse el trapassar del più avanti.</l></lg>
<lg><l>Onde la donna che mi vide assolto</l>
<l>dall'attender in su, mi dixe: "Adima</l>
<l>el viso et guarda chome tu se' volto".</l>
</lg>
<p>[58-60] Questi versi facilmente s'intendono; <emph>Caorsini et Guaschi</emph>: nota in questo luogho el poeta due rapacissimi pontefici franzesi, Ioanni vigesimo secondo, et Clemente quinto. Ioani fu di Carosa città sempre abbondante di usurai, et Clemente fu di Guascogni; et e Guasconi da gl'altri Franzesi sono riputati rapacissimi; onde è el proverbio che gl'Inghilesi hanno coda di serpe, e Guaschoni hanno coda di lupo. Di questo Clemente tractammo disopra, cioè nella prima canticha.</p>
<p>[61-63] <emph>Ma l'alta</emph>: priegha la divina providentia che come per Scipione difese già lo imperio romano dal barbero et crudele Hanibale, et chosì per uno excellente principe, el quale pronosticò nella prima cantica, difenda la chiesa da questi barberi pontefici.</p>
<p>[67-72] Dopo le parole di Pietro tucto el trionpho de' beati si levò salendo alla nona spera, et erono tanti et sì densi et folti et sì candidi che parevono tali nel salire in su, quale pare la neve in aere quando fiocchando scende in giù. La neve si genera di vapori humidi et freddi. Et per questo dixe <emph>Sì chome di vapori gelati, quando el corno della capra del cielo col sole si toccha</emph>, <emph>i.</emph> quando el sole è in capricorno; della natura et sito del qual segno habbiamo altrove distesamente tractato.</p>
<p>[73-75] <emph>El viso mio seguiva e suoi sembianti</emph>, cioè el veder mio seguiva el loro conspecto. Insomma io gli seguitavo quanto potea portare la vista mia, insino <emph>che el mezo</emph>, cioè lo intervallo che era tra loro et me, <emph>tolse</emph> alla mia vista <emph>el trapassar più avanti per lo molto</emph> spazio.</p>
<p>[76-78] Et alhora Beatrice <emph>che mi vide absolto</emph>, cioè libero, <emph>dello attendere</emph> et guatare <emph>in su</emph>, imperochè non potendo più scorgere non guatono, <emph>mi dixe: "Adimi El viso</emph>, <emph>i.</emph> abbassa gl'occhi, et volgigli in giù, <emph>et guarda chome tu se' volto"</emph>.</p></div3>
<div3><head>vv.  79-96</head>
<lg><l>Da l'hora ch'io haveo guardato prima</l>
<l>io vidi mosso me per tucto l'archo</l>
<l>che fa dal mezo al fine el primo clima.</l></lg>
<lg><l>Sì ch'io vedea di là da Gade el varcho</l>
<l>folle d'Ulixe, et di qua presso al lito</l>
<l>nel qual si fece Europa dolcie carcho.</l></lg>
<lg><l>Et più mi fora discoperto el sito</l>
<l>di questa aiuola, ma 'l sol precedea</l>
<l>sotto e miei piedi un segno più partito.</l></lg>
<lg><l>La mente innamorata, che donnea</l>
<l>con la mia donna sempre, di ridure</l>
<l>ad essa gl'occhi più che mai ardea.</l></lg>
<lg><l>Et se natura o arte fè pasture</l>
<l>da piglare occhi, per haver la mente,</l>
<l>in carne humana o nelle sue picture,</l></lg>
<lg><l>Tucte adunate parrebber niente</l>
<l>ver lo piacer divin che mi rifulse</l>
<l>quando mi volsi al suo viso ridente.</l>
</lg>
<p>[79-81] Poi che 'l poeta non potendo più vedere e beati spiriti perchè erono troppo dilungati non guardava più in su, ma per comandamento di Beatrice cominciò a guardare inverso la terra, lui vide che <emph>Da</emph> quel'<emph>hora che prima havea guardato</emph> in giù, il che fu quando nel vigesimo secondo capitolo dixe "col viso ritornai per tutte quante", insino a questa hora, essersi mosso quanto si muovono gemini in sei hore, perchè havea gyrato una quarta del circulo che fa el zodiacho intorno della terra. Onde dice <emph>io vidi mosso per tucto l'archo Che el primo clima</emph>, el quale è verso el tropico estivale, <emph>dal mezo suo</emph>, ove è el principio del cancro et la fine de' gemini, infino <emph>al fine</emph>, che è all'occidente. Era partito dal coluro meridiano che è finito e gemini, et girato insino all'altro coluro, il perchè non potea vedere tucta la terra habitabile chome quando era nel meridiano.</p>
<p>[82-84] Adunque vedea meno che la meza, cioè da più in qua che Hierusalem, insino a più oltre che l'occidente et a più oltre che l'altra quarta. Imperochè al mezzo delle due quarte vede tutto da oriente ad occidente. Et poi l'altro coluro, che è una quarta, vede el mezo del tutto. Adunque vede <emph>di là da Gade</emph>, <emph>i.</emph> oltra lo hemisperio occidentale. Gade è nell'ultima Hispagna, lontana da Calpe, una delle colonne d'Hercole, circa cento migla. Appresso alla foce di Beti; <emph>el varco folle d'Ulixe</emph>, del quale dicemmo nel vigesimo sexto della prima cantica; <emph>presso al lito</emph> che finisce Asia et è nella regione sidonia che è in Syria. Nel quale <emph>Europa</emph> cavalcando Iove mutato in toro fu <emph>dolcie carico</emph> a Iove che l'amava; et di questa altrove a pieno narramo la favola.</p>
<p>[85-87] Dipoi aggiugne che harebbe veduto tucto <emph>el sito Di questa aiuola</emph>, cioè di questa picciola aia et piaza, et chiamala aiuola a dinotare quanto è pocho la terra habitabile, imperochè tucta la quarta non si habita perchè è inhabitabil quella ch'è sobto la zona fredda septentrionale, et quella che è sobto la zona torrida che sarebbe insino all'equatore della quarta che è a mezo della torrida zona; <emph>ma el sole</emph>, el quale era <emph>sobto e</emph> suoi <emph>piedi</emph>, perchè è nel quarto cielo et Danthe era nello octavo <emph>precedeva</emph>, cioè andava innanzi, <emph>uno segno et più</emph>, imperochè essendo el poeta ne' gemini el sole era innanzi tucto el tauro et parte dell'ariete.</p>
<p>[88-90] <emph>La mente innamorata</emph>, la mente mia innamorata di Beatrice, <emph>che donnea</emph> con Beatrice, che seguita Beatrice chome sua donna <emph>ardea più che mai di ridurre gl'occhi</emph> suoi a llei. Et certo benchè sempre sia degna d'essere amata la sacra doctrina, nientedimeno molto maggiore amore merita quando tracta delle supreme chose.</p>
<p>[91-93] <emph>Et se natura o arte</emph>: molti corpi naturali o facti da arte chome sono sculpti et dipincti per le loro belleze piglono gl'occhi d'altri et aescongli col piacere, in forma che tal piacere entra per gl'ochi nell'animo. Onde el Petrarcha: "occhi piangete accompagnate el core, Che per vostro fallire morte sostiene"; et altrove: "trovommi amore in tutto disarmato Et aperta la via per gl'occhi al core". Et lo elegiaco latino: "si nescis oculi sunt in amore duces". Et Salomone: "mulier ante viri pretiosam animam capit".</p>
<p>[94-96] Adunque se tucte le chose belle, le quali pascendo gl'ochi pel mezo di quegli piglon la mente, si ragunassero insieme, <emph>parrebbon niente</emph> a comparatione del <emph>piacer divino che mi rifulse</emph>, <emph>i.</emph> risplendette agl'occhi miei, <emph>quando</emph> io <emph>mi volsi al viso ridente</emph> di Beatrice.</p></div3>
<div3><head>vv.  97-111</head>
<lg><l>Et la virtù che lo sguardo m'indulse</l>
<l>del bel nido di Leda mi divelse</l>
<l>e nel ciel velocissimo m'inpulse.</l></lg>
<lg><l>Le parte sue vivissime et excelse</l>
<l>sì uniforme sono, ch'io non so dire</l>
<l>qual Beatrice per luogho mi scelse.</l></lg>
<lg><l>Ma ella che vedea el mio desire,</l>
<l>incominciò ridendo tanto lieta</l>
<l>che Dio parea nel suo volto gioire:</l></lg>
<lg><l>"La natura del moto, che quieta</l>
<l>el mezo et tucto l'altro intorno move,</l>
<l>quinci comincia chome da sua meta.</l></lg>
<lg><l>Et questo cielo non ha altro dove</l>
<l>che la mente divina, in che s'accende</l>
<l>l'amor che 'l volge et la virtù ch'ei piove.</l>
</lg>
<p>[97-99] Sale dalla octava spera alla nona, che è el primo mobile, per <emph>la virtù che lo sguardo</emph> di Beatrice gl'<emph>indulse</emph>, cioè con amore gli dette. La sententia è che fu tanta la virtù che uscì dello isguardo di Beatrice, che essa lo <emph>svelse del nido di Leda</emph>, cioè del segno de' gemini, <emph>et impulselo</emph>, cioè spinselo, <emph>nel cielo velocissimo</emph>, che è la nona spera; et chiama e gemini el nido di Leda, perchè Iove amando Leda si convertì in cygno et conobbela et di tale concepto nacquono due huova, et dell'un uscì Polluce et Helena dell'altro Castore et Clytemestra. Polluce et Castore furono chiamati Dioscuri, cioè figluoli di Iove, et trasformati in cielo nel segno de' gemini.</p>
<p>[100-102] <emph>Le parti sue vivissime et excelse</emph>: cioè chiama questo cielo <emph>vivissimo</emph> per la somma sua velocità et grandissima virtù, et <emph>excelso</emph> perchè è el sovrano cielo; <emph>sono sì uniforme</emph>: facte a un modo, et non sono distincte per diverse stelle chome sono nell'octava spera, et tucte le virtù di tucte le spere inferiore unite in questa nona; et per essere uniforme <emph>io non so dire in qual luogho Beatrice mi scelse</emph>.</p>
<p>[103-105] Ma essa vedendo che io desideravo di saperlo, incominciò a parlare con tanta letitia <emph>che parea Idio gioire nel suo volto</emph>.</p>
<p>[106-108] Dipoi pone le parole di Beatrice le quali furono queste: <emph>La natura del moto</emph>, cioè la natura naturata che Idio ha posto in questa spera, la qual natura <emph>quieta El mezo</emph>, <emph>i.</emph> la terra, la quale è el suo centro et è inmobile, <emph>et tucte l'altre</emph> spere chosì degl'elementi chome de' cieli sono mobili. Adunque <emph>la natura quieta El mezo et move tucte l'altre</emph>. Et per questo dice Aristotele che la natura è principio del moto et della quiete; <emph>comincia quinci</emph>, cioè da questa nona spera, <emph>chome da sua meta</emph>, cioè da suo principio.</p>
<p>[109-111] <emph>Et questo cielo non ha altro dove</emph>, cioè non ha altro luogho dove si fermi, <emph>che la mente divina</emph>. Imperochè 'l suo moto si gyra intorno alla mente divina. Onde Boetio: "mentemque profundam circuit et simili convertit imagine celum"; <emph>in che</emph>, <emph>i.</emph> nella qual mente divina, <emph>s'accende L'amor che 'l volge</emph>, cioè la intelligentia che lo volge, imperò che questa intelligentia ha l'amore al suo creatore et ardendo d'amore di lui ritorna a llui; <emph>et la virtù</emph> di questo cielo nono <emph>ch'e' piove</emph>, <emph>i.</emph> infonde nell'altre spere inferiori. Adunque questa virtù s'acende nella mente divina et infondesi nel primo mobile equalmente per tutte le parti, et indi s'infonde nell'altre spere et ne' corpi celesti, et chosì l'uno infonde nell'altro, et chosì si diversifica benchè una virtù sia, et da un principio venga.</p></div3>
<div3><head>vv.  112-120</head>
<lg><l>Luce et amore d'un cerchio lui comprende</l>
<l>sì chome questo gl'altri, et quel procinto</l>
<l>colui che 'l cigne solamente intende.</l></lg>
<lg><l>Non è suo moto per altro distincto,</l>
<l>ma gl'altri sono misurati da questo</l>
<l>sì chome è dieci da mezo et da quinto.</l></lg>
<lg><l>Et chome 'l tempo tenga in cotal texto</l>
<l>le sue radici et nell'altre le fronde,</l>
<l>homai a te può esser manifesto.</l>
</lg>
<p>[112-114] Dimostra che questo nono cielo è compreso dal cielo empyreo che non è se non <emph>luce et amor</emph>, <emph>sì chome questo</emph> nono cielo <emph>comprende gli altri</emph>. Adunque questo luce et amore infonde nella nona spera, che è el primo mobile, et quella comprende. Et concludiamo che gl'elementi et le cose composte da quegli sono mossi da' pianeti, et e pianeti dalla octava spera, et l'octava dalla nona, et la nona da Dio o con mezo o sanza mezo. Ma el cielo empyreo è <emph>inmediate</emph> da Dio et è inmobile; onde è la sententia del poeta vera che <emph>solamente cholui che cigne quel procinto</emph>, <emph>i.</emph> Idio, el quale cigne el cielo empireo procinto da lui, <emph>intende</emph> esso cielo empyreo, et non altri; solo Idio comprende l'empyreo, et quello el nono, et quello l'octavo, et <emph>successive</emph> el superiore sempre comprende lo inferiore.</p>
<p>[115-117] <emph>Non è suo moto per altro distincto</emph>: cioè el moto del primo mobile non è distincto per nessun moto, <emph>ma gl'altri</emph> cieli <emph>sono misurati da questo</emph>, imperochè questo primo mobile fa revolutione in ventiquattro hore, le quali hore si piglano dalla variatione delle sue parti.</p>
<p>[118-120] <emph>Et chome 'l tenga in cotal texto</emph>: la sententia è se el moto della nona spera è misura de gl'altri moti chome è decto, lui è radice del tempo, con ciò sia che el tempo non è altro che misura del moto nelle chose mutabili; et se la radice è in questo, le sua parti si distendono pe' moti degl'altri cieli, imperò che questo sopradecto primo mobile fa la sua revolutione in ventiquattro hore. Onde è la radice de' dì et la radice de' mesi et anni, e quali si distinguono per lo sole.</p></div3>
<div3><head>vv.  121-138</head>
<lg><l>O cupidigia ch'e mortali affonde</l>
<l>sì sotto te, che nessuno ha podere</l>
<l>di ritrar gl'occhi fuori delle tue onde!</l></lg>
<lg><l>Ben fiorisce negl'huomini el volere,</l>
<l>ma la pioggia continua converte</l>
<l>in bozachioni le susine vere.</l></lg>
<lg><l>Fede et innocentia son reperte</l>
<l>solo ne' pargoletti, et poi ciaschuna</l>
<l>pria fugge che le guancie sien coperte.</l></lg>
<lg><l>Tale balbutiendo anchor digiuna,</l>
<l>che poi divora con la boccha sciolta</l>
<l>qualunque cibo per qualunque luna.</l></lg>
<lg><l>Et tal balbutiendo ama et ascolta</l>
<l>la madre sua, che con loquela intera</l>
<l>disia poi di vederla sepolta.</l></lg>
<lg><l>Chosì si fa la pelle biancha nera</l>
<l>nel primo aspecto della bella figla</l>
<l>da quel che porta mane et lascia sera.</l>
</lg>
<p>[121-123] Optima exclamatione per la qual Pietro danna la insatiabile cupidità delle chose terrene, la quale <emph>affonda</emph> et demerge le mente humane nel mare della affectione de' beni momentanei et caduci che non possono alzar gl'occhi ad questa mirabile regione del cielo disposta con sì ineffabile ordine. Adunque con giusta indegnation grida <emph>O cupidigia</emph>, cioè o sfrenata vogla, <emph>che affonde</emph>, <emph>i.</emph> demerge nel suo mare, <emph>sì sotto che nessuno</emph> huomo ha possanza <emph>di trar gl'occhi</emph> suoi <emph>fuori delle</emph> sue <emph>onde</emph>, cioè delle sue perturbatione et affecti.</p>
<p>[124-126] <emph>Ben fiorisce negl'huomini el volere</emph>: è innata ne gl'huomini una volontà del sommo bene, et fiorisce in loro; ma dipoi chome l'assidua piova vieta ch'e susini non producono el vero fructo, ma conversi in bozacchi che sono pieni d'acqua et di vermini, chosì la piova della cupidità delle chose terrene corrompe la sincera volontà; simile a quello d'Ovidio: "cepisti melius quam desinis; ultima primis Cedunt; dissimiles hic vir et ille senex"; et Ysaia: "expectavi ut faceret uvas fecit autem labruscas".</p>
<p>[127-129] Et che sia chosì noi veggiamo che gl'huomini in pueritia hano onesta innocentia vergogna et purità. Dipoi vien l'età più adulta et muta queste virtù in vitii in forma che <emph>prima che le guancie</emph>, cioè le gote, <emph>sien coperte</emph> di barba, sono diventati vitiosi.</p>
<p>[130-132] Et alchuno <emph>balbutiendo</emph>, cioè in prima pueritia, quando el fanciullo non può anchor proferire ogni parola, imperochè balbutire significa scilinguare, <emph>digiuna</emph>, et poi facto adulto <emph>divora</emph>, <emph>proprie</emph> divorare in latino significa inghiottire sanza masticare. Il che è acto di ghiottone et d'ingordo per qualunche tempo.</p>
<p>[133-135] Et alchuno nella medesima età <emph>ama</emph> et riverisce <emph>la madre che</emph> poi <emph>con loquela intera</emph>, <emph>i.</emph> adulto et cresciuto, gli desidera la morte.</p>
<p>[136-138] <emph>Chosì si fa la pelle biancha nera</emph>: la sententia è che la pelle bianca, la quale è nel volto tenero, si fa nera; <emph>nel primo aspecto</emph>, quasi nella prima età, <emph>della bella figla</emph>, <emph>i.</emph> de l'humana natura, la quale è figluola del sole, perchè el sole è padre universale di tucte le chose viventi; <emph>che porta mane</emph>, <emph>i.</emph> produce la luce quando nasce, <emph>et lascia sera</emph>, quando va all'occidente. Fassi adunque di biancha nera, perchè di pura diventa infecta di vitii. Et allegoricamente intendiamo el sole epso Idio di che l'humana anima è figluola.</p></div3>
<div3><head>vv.  139-148</head>
<lg><l>Tu perchè non ti facci maravigla</l>
<l>sappi che 'n terra non è chi governi,</l>
<l>onde si svia l'humana famigla.</l></lg>
<lg><l>Ma prima che gennaio tucto si sverni</l>
<l>per la centesma che è laggiù neglecta,</l>
<l>ruggeran sì questi cerchi superni</l></lg>
<lg><l>Che la fortuna che tanto s'aspecta</l>
<l>le poppe volgerà u' son le prore,</l>
<l>sì che la classe correrà directa;</l></lg>
<lg><l>Et vero fructo verrà dopo el fiore".</l>
</lg>
<p>[139-141] Conchiude che nessuno si maravigli se gli huomini e quali sono la <emph>famigla</emph> che ha in governo el pastore <emph>sì svia</emph>, cioè esce della recta via et delle ragioni imperochè non è chi governi, conciosia che e pastori sono diventati lupi.</p>
<p>[142-144] <emph>Ma pria che gennaio tucto si sverni</emph>, cioè prima che gennaio, el quale è al presente nel verno, comincia dallo introito del sole nel capricorno, et finisce quando esce de' pesci; <emph>per la centesima ch'è laggiù</emph>, cioè nella terra, <emph>neglecta</emph>, <emph>idest</emph> sprezata. Dimostramo nella prima cantica che el corso solare contiene trecento sexantacinque giorni et la quarta parte d'un giorno, et oltre alla quarta d'una centesima; ma la quarta si sbatte ogni quattro anni perchè nel bisexto si fa l'anno di trecento sexansei giorni. Ma della centesima non si fa conto, et per questo lo ingresso del sole in capricorno, che dà principio al verno, s'è appressato quasi quindici giorni a gennaio, et perseverando chosì in processo di tempo sarà di gennaio et dipoi di febbraio, et allora gennaio rimarrà nell'autumno et fuori del verno; <emph>questi cerchi superni</emph>, questi cieli, <emph>ruggiranno</emph>: non fa altro suono el cielo una volta che un'altra. Ma per rugire vuol dinotare crudele influentia. Imperochè rugire è de' leoni chome mugire de' buoi.</p>
<p>[145-148] Adunque sarà tale influxo dalle stelle <emph>Che la fortuna volgerà le poppe</emph> dove <emph>sono le prora</emph>, <emph>idest</emph> l'ordine instituto dalla divina providentia rivolgerà el governo a buona via, el quale al presente va male; <emph>sì che la classe correrà directa</emph>, cioè tucte le navi che sono in questa conserva prenderanno buono viaggio. Classe in latino significa non una nave, ma tucta l'armata; <emph>Et vero fructo verrà dopo el fiore</emph>: cioè tal governo producerà vero fructo che sarà l'etherna salute.
</p></div3></div2>
<div2><head>XXVIII</head>
<argument><p>CANTO .XXVIII. DELLA TERTIA CANTICA DI DANTHE</p></argument>
<div3><head>vv.  1-12</head>
<lg><l>Poscia che contro alla vita presente</l>
<l>de' miseri mortali aperse el vero</l>
<l>quella che 'nparadisa la mia mente,</l></lg>
<lg><l>Chome in ispecchio flamma di doppiero</l>
<l>vede colui che se n'alluma dietro</l>
<l>prima che l'habbia in vista o in pensiero,</l></lg>
<lg><l>Et sè rivolge per veder se 'l vetro</l>
<l>li dice 'l vero, et vede che s'accorda</l>
<l>con esso chome nota con suo metro,</l></lg>
<lg><l>Così la mia memoria si ricorda</l>
<l>ch'io feci riguardando ne' begli ochi</l>
<l>onde a piglarmi fece amor la corda.</l>
</lg>
<p>Perchè nel superiore capitolo ha descripto l'auctore la nona spera conveniente chosa è che in questo vigesimo octavo descriva gl'ordini degl'angeli che sono in quella. Mostragli adunque Beatrice el puncto della divinità et le hierarchie degl'angeli che gli sono intorno, dipoi gli dichiara certi dubii in forma che rimane chiaro.</p>
<p>[1-3] <emph>Poscia che contro</emph>, poi che, <emph>quella che inparadisa</emph>, <emph>i.</emph> mette in paradiso, <emph>la mia mente, aperse</emph> et manifestò <emph>el vero contro alla vita presente</emph> piena di vitii <emph>de' miseri mortali</emph>,</p>
<p>[4-12] <emph>Chome in ispecchio</emph>: la sententia è che l'autore riguardando ne gl'occhi di Beatrice, <emph>onde</emph>, cioè de' quali, <emph>amor fece la chorda a piglarmi</emph>, vide l'ardentissimo lume della divinità, la quale non potea vedere perchè gli volgea le spalle, chome interviene che havendo uno torchio acceso dirieto a sè et non lo vedendo, se raguarda in uno specchio che gli sia dinanzi vi vede la inmagine del torchio et della fiamma, et voltandosi indrieto vede che lo specchio gl'ha rappresentato el vero. Et non sanza cagione riferisce el poeta che lui vide el razo della deità negl'occhi di Beatrice, <emph>i.</emph> nella speculatione della theologia; imperochè chome scrive Gregorio, chome noi non possiamo guardare el sole nel suo corpo, ma guardianlo in ogni altro luogo, chosì anchora noi non possiamo discernere Idio nel suo principale essere, ma noi possiamo ragguardarlo nella scriptura theologica, chome per una certa reflexione.</p></div3>
<div3><head>vv.  13-21</head>
<lg><l>Et chome io mi rivolsi et furon tocchi</l>
<l>li miei a cciò che pare in quel volume,</l>
<l>quandunque nel suo gyro ben s'adocchi,</l></lg>
<lg><l>Un puncto vidi che raggiava lume</l>
<l>acuto sì che 'l viso che li affoca</l>
<l>chiuder conviensi per lo forte acume.</l></lg>
<lg><l>Et quale stella par quinci sì pocha,</l>
<l>parrebbe luna, locata con esso</l>
<l>chome stella con stella si concloca.</l>
</lg>
<p>[13-15] Descrive la chosa vera la chui imagine haveva già veduto negl'occhi di Beatrice. Adunque chome fu rivolto in drieto dove era el lume la chui imagine havea veduto negl'occhi di Beatrice, et <emph>gl'occhi</emph> suoi <emph>furono tocchi da ciò che apparisce in quel volume</emph>, cioè da quel che si vede in quella deità che è inmensa, <emph>quandunque</emph>, <emph>i.</emph> ogni volta che, <emph>ben s'adocchi</emph>, cioè diligentemente si guardi. Imperochè se non si guarda molto bene non si vede.</p>
<p>[16-18] Rivolto adunque vide <emph>un puncto</emph> el qual <emph>raggiava</emph>, cioè razeggiando gittava <emph>un lume sì acuto</emph> et penetrabile <emph>che conviene chiudere el viso</emph>, cioè gl'occhi, <emph>che</emph>, <emph>i.</emph> el qual viso, esso lume <emph>affuoca</emph> et arde. Nè è maravigla imperochè se l'occhio corporale non può sofferire la luce del sole, quanto maggiormente l'occhio dello intellecto non potrà sofferire la luce dello etherno sole che fece questo sole sensibile et la luna.</p>
<p>[19-21] Discrive adunque Idio sobto forma et in figura di puncto fixo et inmobile; et poi descrive gl'ordini degl'angeli in forma di circuli igniti, cioè circuli affocati.</p></div3>
<div3><head>vv.  22-24</head>
<lg><l>Forse cotanto quanto pare appresso</l>
<l>allo cinger la luce che 'l dipigne</l>
<l>quando 'l vapor che 'l porta più è spesso,</l></lg>
<lg><l>Distante intorno al puncto un cerchio d'igne</l>
<l>si girava sì rapto c'havre' vincto</l>
<l>quel moto che più tosto el mondo cigne.</l></lg>
<lg><l>Et questo era d'un altro circoncinto,</l>
<l>et quel del terzo, e 'l terzo poi dal quarto,</l>
<l>dal quinto el quarto, et poi dal sexto 'l quinto.</l></lg>
<lg><l>Sopra seguiva 'l septimo, sì sparto</l>
<l>giù di largheza che 'l messo di Iuno</l>
<l>intero a contenerlo sarebbe arcto.</l></lg>
<lg><l>Chosì l'octavo e 'l nono, et ciascheduno</l>
<l>più tardo si movea secondo ch'era</l>
<l>in numero distante più dall'uno.</l></lg>
<lg><l>Et quello havea la fiamma più sincera</l>
<l>cui men distava la favilla pura,</l>
<l>credo però che più di lei s'invera.</l>
</lg>
<p>Havea già l'auctore descripto el primo principio sobto spetie di puncto inmobile et fixo, hora descrive gl'ordin degl'angeli sotto forma di cerchi di fuocho.</p>
<p>[22-24] Et cominciandosi dal primo dice che si gyra velocissimamente tanto presso al puncto quanto è presso alla luna quel cerchio che si genera intorno alla luna da' vapori grossi et spessi. È certamente ardua et difficile materia et sopra l'humana possibilità constituta exprimere ad pieno la natura angelica; ma noi di molte chose scripte prima da Dionysio Ariopagita, dipoi da molti altri theologi, poche et con brevità ne percorreremo. Et prima diremo che benchè angelo sia proprio nome degli spiriti incorporei dell'ultimo et nono choro, nientedimeno tucti gl'altri spiriti di qualunque choro et hierarchie per universale nome sono decti angeli. Angelo secondo Damasceno et Alberto et tucti altri theologi è substantia intellectuale incorporea. Sempre mobile libera d'arbitrio. A Dio ministrante. Inmortale non per natura, ma per gratia. Et Dionisio nel libro <emph>De divinis nominibus</emph> scrive l'angelo essere immagine di Dio; manifestatione di lume occulto; specchio puro splendidissimo et inmaculato, el quale riceve tucta, se è lecito dire, la belleza della ben formata deiformità, et puramente dichiara in sè quanto è possibile la bontà recondita. È differente l'angelo dell'anima nostra in quattro chose. Imperò che l'anima è unibile al corpo, et non l'angelo. L'anima è rationale, l'angelo è intellectuale, perchè l'anima acquista investigando et conferendo, et l'angelo ragguardando. L'angelo non patisce se non per rispecto de' superiori, et l'anima per rispecto degl'inferiori, perchè può essere mutata da' sensibili. L'anima si può convertire da bene ad male et da male ad bene, ma l'angelo non può, perchè sta fermo in quello ad che una volta si convertì. Sono gl'angeli tucti simili in quanto sono inmortali, invisibili, indissolubili, semplici, separati in persone, incomunicabili ad altra natura. Ma sono dissimili in dono di gratia, et di natura. Arroge Dionysio che in ogni natura spirituale creata, altra chosa è l'essentia, altra la virtù, e altra l'operatione. Le hierarchie celeste sono tre, ciaschuna ha tre ordini, ma la superiore cherubini, seraphini, et throni. E cherubini considerano la bontà di Dio. E seraphini la virtù. E throni l'equità. <emph>Preterea</emph> ne' primi Idio ama chome carità, ne' secondi conosce chome verità, ne' tertii siede chome equità. De' seraphini è proprio ardere nello amore di Dio, et ad tale incendio tirar gl'altri et ordinargli in Dio; questi <emph>inmediate</emph> si congiungono con Dio, et Idio più puramente veggono; nè anchor che sia fuori di Dio si volgono. Ne' cherubini prima, et dipoi et principalmente riluce continuamente el razo del divino lume, perchè più propinqui si congiungono alla divina verità. Questi muovono l'huomo alla divina cognitione, lucono più che gl'altri et trasfondono agli inferiori la plenitudine del lume el quale ricevono. Throni sono decti perchè in loro siede el Signore, et per quegli ditermina e suoi giudicii, et questi anchora trasfondono la verità negl'inferiori. La seconda hierarchia ha dominationi principati et potestà. Le dominationi reggono gl'offitii de gl'angeli. E principati sono presidenti a' capi de' popoli. Le potestà raffrenano le potestà de' demonii. Nelle dominationi Iddio signoreggia chome maestà; ne' principati regge chome principato; nelle potestà difende chome salute. La tertia hierarchia ha virtù, archangeli, et angeli. A' primi s'appartiene l'operationi de' miracoli. A' secondi la denuntiatione delle maggiori chose. A' tertii la cura della humana custodia. Ne' primi Idio opera come virtù; ne' secondi revela chome luce; ne' tertii manda chome inspirante. Questo è l'ordine di Gregorio et di Bernardo; ma Dionysio pon le virtù nel secondo ordine della seconda hierarchia, et e principati nel primo della tertia. Ne gl'angeli è dignitate di creatione; gratia di confermatione; amore del creatore; visione della divinità. Ha subtilità d'essentia, perspicacità d'intelligentia, velocità del moto. E maggiori sono sanza superbia, gl'inferiori obediscon senza superbia, gl'inferiori obediscono sanza vitio. Quegli che sono più excellenti di natura, precedono in gratia et in gloria. E superiori participano d'ogni verità degli inferiori; ma non per l'opposito. Ma perchè è cosa degna di cognitione dimosterremo secondo la doctrina di Dionisio perchè e chori o vero ordini degl'angeli sono nove. Benchè chome scrive Damasceno solo Idio che gli creò conosce la spetie et el termine delle substantie angelice. Ma piglando questo principio diremo che l'amore è el supremo di tucte le chose, et è quello che prima riceve le influentie da Dio, et unisce la mente con Dio. Il perchè questa è la più excellente via sanza la quale niente giova. Et perchè l'anima vacua d'amore è malivola, et nell'anima malivola non entra la vera sapientia, seguita che mediante l'amore possiamo ricevere la vera et quella che mai non gonfia doctrina. Dipoi dello amore et della mente scientia, et non d'altronde, è necessario proceda el giusto et da ogni parte perfecto iudicio; onde già veggiamo tre chori: seraphini nello amore, cherubini nella scientia, et throni nel iudicio. Dopo el iudicio seguita lo imperio acciochè si faccia quello che fare si debba. Et dopo lo imperio una certa virtù la quale sia executrice dello imperio. Nè basta tale executione se non s'aggiugne una certa resistentia et potestà contro all'adversaria potentia, la quale sempre si sforza impedire le buone imperationi. Adunque in questa seconda hierarchia son dominationi, virtù et potestà. Et già habbiamo veduto sei rationi. Hora seguita la doctrina la quale si debba a chi non sa, et questa è di due spetie. Imperochè gl'ignoranti sono eruditi et amaestrati o con parole o con opere. Et più efficace è la doctrina per l'opere che le parole o pronuntiate che sieno o inspirate; et <emph>maxime</emph> è valida la doctrina delle operationi quando quelle sono inusitate et rare et sopra naturali. Adunque la supprema delle operationi appresso a chi non sa è quella de' miracoli, la seconda è l'operatione della contemplatione et apprehensione delle chose facillime et molto appartenentie alla salute nostra, la tertia è la dotrina delle chose active et civili et minori. Queste sono adunque nove operationi le quali con l'ordin già dimostrato seguitano. Adunque e primi della sua amativa potentia sono decti seraphini, el qual nome in hebreo significa incendenti o vero incensori o vero riscaldanti; questa è la potentia del fuocho et el fuocho spiritale non è altro che amore. Et questo è el fuocho che Idio venne a mettere in terra, el quale entrando nell'ossa de' propheti gl'erudì. E secondi dal suo acto del sapere absoluto et profecto sono nominati cherubini, che in hebreo è moltitudine di cognitione o veramente infusione di sapientia. E tertii throni, dalla potentia iudicativa nel suo acto del iudicare decti chosì, perchè "thronos" in greco significa sedia excelsa et elevata dove siede chi giudica. Questi tre acti sono molto più spiritali che gl'altri. Onde Paolo di questo ultimo scrive: "qui omnia iudicat et a nemine iudicatur". El quarto ordine sono le dominationi, perchè hanno acto imperativo el quale <emph>maxime</emph> si conviene alla dominatione. El quinto ordine sono le virtù, perchè intrepidamente et sanza alchuna diminutione mandono ad executione quello che Idio ha imperato, cioè comandato. El sexto sono le potestà, perchè resistono alle potentie de' demonii, et questi secondi tre ordini d'angeli sono meno quieti et più activi che e primi tre. El septimo sono principati, da un potente et principal modo di doctrina operando cose sopra naturali et miracolose ad instructione degli ignoranti. L'octavo sono archangeli, perchè annuntiano chose più principali et maggiori decti chosì, perchè "arche" in greco significa principato, et essendo questo ordine in mezo tra' principati et gl'angeli, ha appreso el nome de' superiori et degli inferiori, perchè reformato da' principati riforma et vivifica gl'angeli in semprice unità. L'ordine negli spiriti beati che è el superiore infonde chome el maestro la doctrina nello inferiore ch'è in discepolo; ma tale doctrina è più chiara nel primo che nel secondo, et nel secondo che nel tertio, et chosì <emph>successive</emph> insino al primo. Per questo Zacharia propheta quando el signore volle liberare el popolo dalla captività di Babylonia vide uno di questi angeli che apparava da Dio, et dipoi lo 'nsegnava allo inferiore, et finalmente lo inferiore lo insegnava a' propheti. L'ordine angelicho perchè è l'ultimo et proximo a noi ci annuntia le chose future. Gl'archangeli ci annuntia pel mezo de gl'angeli et forse alchuna volta sanza mezo. Chome Gabriel archangelo nuntiò ad Maria benchè nello evangelio è sempre nominato angelo; ma di questa annuntiatione se fu facta per mezo d'uno angelo o da llui sanza mezo, non è da giudicarne sanza grandissima consideratione. Gl'ordini inferiori cominciono della virtù de' superiori, ma sempre meno di grado in grado. Adunque observata la proportione participa della sapientia che è ne' cherubini. Molti ricercono el numero grandissimo degl'angeli, et appresso a tanti è manifesto che in tre hierarchie sieno nove chori. Ma quanti sieno gl'angeli non è manifesto. Daniel propheta secondo gli Septanta interpreti dice: "mille millenarii et decies mille decem millenarii" dove pone le miglaia, et le miliare, e quali due numeri sono grandissimi; et perchè gli ricircula in se medesimi, imperochè dice: "mille millenariis et myrias myriadas", <emph>i.</emph> "decies mille decem millenarios", tacitamente dimostra che sieno infiniti, perchè el circulo cominciando in sè et finiendo in sè pare che dimostri numero infinito. <emph>Preterea</emph> l'altra traslatione ha un altro numero, <emph>idest</emph> "milia milium et decies milies centena milium". Ma Alberto Magno nel suo compendio di theologia scrive che ciaschun choro ha in sè semila secento sexansei legioni, et ciaschuna legione ha tanti angeli quante sono le legioni, cioè semila secento sexansei. Adunque ciaschun choro ha in sè quarantaquattro milioni et quattrocento trentacinque miglaia et cinquecento cinquansei angeli. El quale numero multiplicato per nove chori fa la somma di trecento novantanove milioni et novantadua miglaia et quattro angeli. De' quali se ne trarrai el numero d'un choro, perchè tanti ne caddono, resteranno in nove chori trecento cinquantacinque milioni et quattrocento octantaquattro miglaia, et quattrocento quarantocto angeli. Et questo basti al presente degl'angeli, imperochè degli angeli rei et chome brevissima dimoranza fu dalla creatione loro et più altre chose tractammo nell'ultimo canto della prima cantica.</p></div3>
<div3><head>vv.  40-78</head>
<lg><l>La donna mia, che me vedea in cura</l>
<l>forte sospeso, dixe: "Da quel puncto</l>
<l>dipende 'l cielo et tucta la natura.</l></lg>
<lg><l>Mira quel cerchio che gl'è più congiunto,</l>
<l>et sappi che el suo muovere è sì tosto</l>
<l>per l'affocato amore ond'egli è puncto".</l></lg>
<lg><l>Et io a llei: "Se 'l mondo fosse posto</l>
<l>con l'ordine ch'io veggio in quelle rote,</l>
<l>satio m'harebbe ciò che m'è proposto.</l></lg>
<lg><l>Ma nel mondo sensibile si puote</l>
<l>veder le volte tanto più divine</l>
<l>quant'elle son dal centro più rimote.</l></lg>
<lg><l>Onde se 'l mio disio dee haver fine</l>
<l>in questo miro et angelicho templo</l>
<l>che solo amore et luce ha per confine.</l></lg>
<lg><l>Udir conviemmi anchor chome l'exemplo</l>
<l>et l'exemplare non vanno d'un modo,</l>
<l>che io per me indarno ciò contemplo".</l></lg>
<lg><l>"Se li tuo diti non sono ad tal nodo</l>
<l>sofficienti, non è maravigla;</l>
<l>tanto per non tentare è facto sodo!".</l></lg>
<lg><l>Chosì la donna mia; poi dixe: "Pigla</l>
<l>ciò che ti dicerò se vuoi satiarti,</l>
<l>et intorno da esso t'assottigla.</l></lg>
<lg><l>Li cerchi corporali sono ampi et arcti</l>
<l>secondo 'l più e 'l meno della virtute</l>
<l>che si distende per tucte lor parti.</l></lg>
<lg><l>Maggior bontà vuol far maggior salute;</l>
<l>maggior salute maggior corpo cape</l>
<l>se gl'ha le parti equalmente compiute.</l></lg>
<lg><l>Dunque costui che tucto quanto rape</l>
<l>l'altro universo seco, conrisponde</l>
<l>al cerchio che più ama et che più sape;</l></lg>
<lg><l>Perchè se tu alla virtù circonde</l>
<l>la tua misura, non alla parvenzia</l>
<l>delle substantie che t'appaion tonde,</l></lg>
<lg><l>Tu vedrai mirabil consequentia</l>
<l>di maggio al più et di minore al meno,</l>
<l>di ciaschun cielo, a sua intelligentia".</l>
</lg>
<p>[40-42] Vede Beatrice sospeso et anxio l'auctore per non intendere, il perchè gli mostrò chome <emph>dal puncto</emph> già decto, <emph>dipendea tucta la natura</emph> creata, cioè tucto l'universo.</p>
<p>[46-51] Ma dipoi nasce uno dubio a Danthe, chome possa essere che quivi cerchi più presso al puncto faccino più veloce moto circa quello che è più lontano, conciosia che <emph>nel mondo sensibile</emph>, cioè nel mondo et negli elementi, si vegga el contrario, imperò che quanto <emph>le volte</emph>, <emph>i.</emph> e gyri che fanno e cieli, <emph>son più rimote dal centro, tanto sono più divine</emph> et affocate dello amor divino, et <emph>per consequens</emph> più veloci, imperochè più veloce si muove la nona spera che l'octava.</p>
<p>[52-54] Il perchè conchiude che <emph>se</emph> el suo <emph>disio</emph>, cioè el suo desiderio, debba <emph>havere fine</emph>, cioè si debbe quietar <emph>in questo templo</emph> dove habitano gl'angeli, el qual non è incluso in alchuna spera ma <emph>ha per confine amore et luce</emph>, cioè el cielo empireo facto d'amore et di luce, e quali essendo sanza fine fanno anchora el tempio sanza fine,</p>
<p>[55-57] gli conviene intendere perchè <emph>lo exemplo</emph>, cioè el mondo inferiore et sensibile chome sono gl'elementi et e cieli, el quale è facto a similitudine dello intelligibile, <emph>et lo exemplare</emph>, cioè el mondo intelligibile, <emph>non vanno a uno modo</emph>, chome già è decto.</p>
<p>[58-60] <emph>Se li tuoi diti</emph>: risponde Beatrice che <emph>non è maravigla se e</emph> suoi <emph>diti non sono sofficienti</emph> a scioglere <emph>tal nodo</emph> perchè è diventato più <emph>sodo</emph> per essere stato meno tentato. Et per questo significa che e dubii et le difficultà in alchuna scientia quanto meno si tentato d'intendergli tanto diventono più difficili.</p>
<p>[64-66] Dipoi solve el dubbio in questa forma dimostrando che chome e cerchi del mondo intelligibile &lt;...&gt; et hanno più virtù, chosì la prima spera del sensibile perchè è più presso a Dio ha più virtù. Et a questo modo e nove ordini degl'angeli proportionalmente conrispondono a' nove cieli, sempre el più degno al più degno al più degno; <emph>e cerchi corporali</emph>, cioè e cieli che hanno corpo, <emph>sono ampi</emph>, <emph>idest</emph> larghi et grandi, <emph>et arcti</emph>, <emph>i.</emph> piccoli et strecti, <emph>secondo</emph> che hanno <emph>più et meno di virtù</emph>. Imperochè tanto è maggior la nona spera che quella della luna, quanto epsa ha più di virtù.</p>
<p>[67-69] Et <emph>Maggior bontà vuole fare maggior salute</emph>, <emph>i.</emph> quella che ha maggior virtù produce più salutifero effecto, et <emph>maggiore</emph> effecto <emph>cape</emph>, <emph>i.</emph> maggior corpo contiene in sè, maggior virtù <emph>se lui ha le parti compiute</emph> et perfecte <emph>equalmente</emph>.</p>
<p>[70-72] Adunque questa nona spera, la quale è maggior di tucte l'altre et <emph>rape seco</emph> tucte l'altre spere, imperochè volgendosi in ventiquattro hore tira seco nel medesimo tempo tucte le altre spere, chome spera più perfecta <emph>corrisponde, al</emph> primo <emph>cerchio</emph> de gl'agnoli più perfecto in amore et in sapere.</p>
<p>[73-75] <emph>Perchè</emph>: dimostra che la similitudine si debba intendere secondo la virtù, et non secondo la quantità corporale. Onde dice <emph>se tu circondi La tua misura</emph>, cioè poni la tua misura che tu fai de' cerchi de gl'angeli, che sono incorporei, <emph>alla virtù</emph> loro, et <emph>non alla parvenza</emph>, <emph>i.</emph> alla quantità corporale, <emph>i.</emph> alla virtù intensiva, che è spirituale et non appare, et non alla intensiva che è corporale et appare,</p>
<p>[76-78] <emph>Tu vedrai mirabile consequentia</emph> et convenientia <emph>del maggio al più</emph>, <emph>i.</emph> del maggior corpo a più virtù, <emph>et di minor</emph> corpo <emph>a meno</emph> virtù, <emph>di ciaschun cielo</emph>, che sono nove, <emph>a sua intelligentia</emph>, <emph>i.</emph> al suo cerchio de gl'angeli. Adunque la nona spera risponde a' seraphini, l'octava a' cherubini, Saturno a' troni, Iove alle dominationi, Marte alle virtù, Sole alle potestà, Venere a' principati, Mercurio agli arcangioli, Luna agl'angeli.</p></div3>
<div3><head>vv.  79-84</head>
<lg><l>Chome rimane splendido et sereno</l>
<l>l'hemisperio dell'aere quando soffia</l>
<l>borea da quella guancia che è più leno,</l></lg>
<lg><l>Perchè si purga et risolve la roffia</l>
<l>che pria turbava, sì che 'l ciel ne ride</l>
<l>con le belleze d'ogni sua parroffia,</l></lg>
<lg><l>Chosì fec'io poi che mi provide</l>
<l>la donna mia del suo risponder chiaro,</l>
<l>et chome stella in cielo el vero si vide.</l>
</lg>
<p>La comparatione è che chome l'aere rimane sereno quando trahe tramontana, chosì rimase chiaro in me el vero dopo la risposta di Beatrice.</p>
<p>[79-81] Et dice <emph>quando borea</emph>, <emph>i.</emph> el vento septentrionale, <emph>soffia da quella guancia</emph>, cioè parte, perchè e venti si dipingono con la boccha, <emph>onde è più leno</emph>, <emph>i.</emph> di verso occidente, onde viene choro, el qual vento benchè sia septentrionale, nientedimeno perchè viene da quella parte di septentrione, che è più propinqua all'occidente, lui inclina alla suave natura di zephyro.</p>
<p>[82-84] <emph>roffia</emph>: è condensità di vapori humidi, et condensati; <emph>el ciel ne ride</emph>: rimane sereno, et è mutua translatione. Imperochè chome diciamo, che la faccia de l'huomo è serena, quando ride, chosì diciamo, che el cielo ride, quando è sereno; <emph>d'ogni sua parroffia</emph>: d'ogni sua parte; et dixe <emph>parophia</emph> in luogho di parochia; et parochia è in una ciptà quella parte degl'huomini, che sono sobto una medesima chiesa.</p></div3>
<div3><head>vv.  88-96</head>
<lg><l>Et po' che le parole sue restaro,</l>
<l>non altrimenti ferro difavilla</l>
<l>che bolle, chome e cerchi sfavillaro.</l></lg>
<lg><l>Lo 'ncendio loro seguiva ogni scintilla,</l>
<l>et eron tante che nel numer loro</l>
<l>più che 'l doppiar degli scacchi s'imilla.</l></lg>
<lg><l>Io sentia osannare di choro in choro</l>
<l>al puncto fixo che gli tiene all'<emph>ubi</emph></l>
<l>et terrà sempre, nel qual sempre foro.</l>
</lg>
<p>[88-93] Finite le parole <emph>e cerchi</emph> nove degl'angioli <emph>sfavillorono</emph> chome <emph>sfavilla el ferro</emph> bollente, et le faville <emph>seguivano lo 'ncendio</emph>. La sententia è che chome del ferro bollente escono molte faville, chosì di questi cerchi apparivon molti angeli volanti chome favilla. Ma benchè volassino non uscivono dell'ordine loro, ma tutti <emph>seguivono el loro incendio</emph>, <emph>i.</emph> l'ordine del loro circulo; <emph>et eron tanti che 'l numero più s'amilla</emph>, <emph>i.</emph> si multiplica in più miglaia, <emph>che l'addoppiare degli scacchi</emph>. Sono sexantaquattro luoghi nello scacchieri, e quali se s'addoppiassino, che nel primo fussi uno, nel secondo due, nel .iii. sei, nel .iiii. otto, nel v sedici, <emph>et cetera</emph>, farebbon sommo numero.</p>
<p>[94-96] Questi angeli osannavon, <emph>i.</emph> lodavan Idio, <emph>di choro in choro</emph>, <emph>successive</emph> rispondendo l'un all'altro choro; et ordina: <emph>al puncto fixo</emph>, <emph>i.</emph> a Dio, <emph>che, i.</emph> el quale Idio, <emph>gli tiene all'ubi</emph>, <emph>i.</emph> al luogho proprio et fermo, perchè erono confermati in gratia, <emph>et terragli sempre, nel qual sempre furono</emph>: intendi dapoi in qua che gli creò.</p></div3>
<div3><head>vv.  97-129</head>
<lg><l>Et quella che sentia e pensier dubi</l>
<l>nella mie mente, dixe: "E cerchi primi</l>
<l>mostrato t'hanno seraphi et cherubi.</l></lg>
<lg><l>Chosì veloci seguono e suoi vimi,</l>
<l>per simiglarsi al puncto quanto ponno;</l>
<l>et posson quanto a veder son sublimi.</l></lg>
<lg><l>Quegl'altri amori che dintorno gli vonno</l>
<l>si chiaman troni del divino aspecto,</l>
<l>perchè 'l primo ternaro terminonno.</l></lg>
<lg><l>Et dei saper che tutti hanno dilecto</l>
<l>quanto la sua veduta si sprofonda</l>
<l>nel vero in che si cheta ogn'intellecto.</l></lg>
<lg><l>Quinci si può veder chome si fonda</l>
<l>l'esser beato nell'acto che vede,</l>
<l>non in quel ch'ama, che poscia seconda.</l></lg>
<lg><l>Et del vedere è misura mercede</l>
<l>che gratia partorisce et buona vogla,</l>
<l>chosì di grado in grado si procede.</l></lg>
<lg><l>L'altro ternaro, che chosì germogla</l>
<l>in questa primavera sempiterna</l>
<l>che 'l nocturno ariete non dispogla,</l></lg>
<lg><l>Qui perpetuamente "Osanna" sverna</l>
<l>con tre melode, che suonono in tree</l>
<l>ordini di letitia onde s'interna.</l></lg>
<lg><l>In essa hierarchia son le tre dee,</l>
<l>prima dominationi et poi virtudi,</l>
<l>l'ordine terzo di potestadi èe.</l></lg>
<lg><l>Poscia ne' due penultimi tripudi</l>
<l>principati et archangeli si gyrano,</l>
<l>l'ultimo è tutto d'angelici ludi.</l></lg>
<lg><l>Questi ordini di su tutti s'ammirano,</l>
<l>et di giù vincon sì, che 'nverso Dio</l>
<l>tutti tirati sono et tutti tirano.</l>
</lg>
<p>[97-99] Mostra Beatrice a Danthe gl'ordini degl'angeli per levargli e <emph>dubii che vedea</emph> lui haver <emph>nella mente</emph>, acciochè intenda, che la beatitudine de' sancti si cagiona dalla visione. Perchè el vedere et intendere è cagione della beatitudine, imperò che di questo solo si nutrisce la mente, et questo è el suo nectare, et la sua ambrosya; <emph>seraphi, et cherubi</emph>: de' quali habbiamo già decto.</p>
<p>[100-102] <emph>e suoi vimi</emph>: e suoi vincoli et legami, che è Idio, perchè el disiderio di conoscerlo fa, che non s'allontanano da llui, et tanto più possono conoscerlo, quanto più gli sono propinqui, et più s'inalzano a vederlo.</p>
<p>[103-105] <emph>throni del divino aspecto</emph>: perchè chome è decto Idio per quegli ordina e suoi iudici.</p>
<p>[106-108] <emph>si profonda nel vero</emph>: <emph>i.</emph> in Dio, che è somma verità.</p>
<p>[109-111] <emph>Quinci si può vedere</emph>: di qui s'intende che l'esser beato consiste nel <emph>vedere</emph>, <emph>i.</emph> nel conoscere, et non nell'amare, perchè l'amore procede dalla cognitione, et non la cognitione dall'amore.</p>
<p>[112-114] Et tanto più ama la creatura el creatore, quanto più lo conosce, et riceve <emph>mercè</emph> et <emph>gratia</emph> secondo la misura del conoscere. Il perchè <emph>di grado in grado</emph> quanto più vede, più ha di <emph>gratia</emph>, di <emph>buona vogla</emph>, <emph>i.</emph> di volere quello, che vuole Iddio.</p>
<p>[115-117] Seguita el secondo <emph>ternario</emph>, che è dominationi, virtù, et potestati, el quale germina et frondisce nella beatitudine, la quale chiama <emph>primavera sempiterna</emph>, la quale <emph>l'ariete nocturno</emph>, <emph>i.</emph> l'auctunno, <emph>non dispogla</emph>. La primavera nostra frondisce, ma l'auctunno poi fa cadere le frondi. Ma quella di cielo sempre sta verde; et pose l'ariete nocturno per l'auctono, imperochè l'auctonno comincia, quando el sole entra nella libra, et alhora la libra nel nostro hemisperio non è se non di dì. Onde seguita che l'ariete, segno opposito, non sia se non di nocte.</p>
<p>[118-120] <emph>Quivi si sverna</emph>, <emph>i.</emph> canta del continuo, <emph>Osanna Con tre melodie</emph>, imperochè da tre chori procedono tre canti, et pone qui e tre ordini della seconda ierarchia.</p>
<p>[124-126] <emph>Poscia ne' due penultimi tripudii</emph>: ne' due penultimi balli, che sono della terza hierarchia, <emph>principati, et archangeli</emph>, et l'ultimo che sono angeli.</p>
<p>[127-129] <emph>Questi ordini nuovi tutti s'ammirano di su</emph>: imperochè lo inferiore sempre ha in admiratione el superiore, chome chosa maggiore. Adunque e seraphini hanno in admiratione Idio, nel qual guatano, chome in sommo bene, et da quello <emph>sono tirati</emph>, chome da sommo bene, <emph>et tirano</emph> e cherubini, et questi hanno in admiratione Idio, et dipoi e seraphini, et tirano e throni, et e throni le dominationi et chosì gl'altri insino all'ultimo ordine. Et questo tira l'altre creature. Et sempre el superiore ha più virtù che lo 'nferiore. Onde seguita che <emph>tutti s'ammirano di su, Et</emph> tutti <emph>vincono di giù</emph>, et ciaschuno tira lo 'nferiore inverso Idio, et è tirato dal superiore.</p></div3>
<div3><head>vv.  130-139</head>
<lg><l>Et Dionysio con tanto disio</l>
<l>a contemplar questi ordini si mise,</l>
<l>che li nomò et distinse chom'io.</l></lg>
<lg><l>Ma Gregorio da lui poi si divise,</l>
<l>onde sì tosto chome l'occhio aperse</l>
<l>in questo ciel, di se medesmo rise.</l></lg>
<lg><l>Et se tanto secreto ver proferse</l>
<l>mortale in terra, non vollio ch'amiri,</l>
<l>che chi 'l vede quassù glel discoperse</l></lg>
<lg><l>Con altro assai del vero di questi gyri".</l>
</lg>
<p>[130-132] Dimostra che el numero, l'ordine, le distinctioni, et e nomi di questi angeli hebbe <emph>Dionisio</emph>, el quale &lt;...&gt; nel libro <emph>De nominibus</emph>, et <emph>De angelica hierarchia</emph>.</p>
<p>[133-135] Dipoi <emph>Gregorio</emph> si discordò <emph>da llui</emph>. Perchè Dionysio pose e principati nella terza hierarchia, et nel primo ordine, et Gregorio gli pose nel secondo ordine della seconda hierarchia, dove Dionysio pose le virtù. Ma dopo la morte venendo a <emph>questo cielo</emph> vide el suo errore, et <emph>risesi di se medesimo</emph>.</p>
<p>[136-139] Et conchiude Beatrice, che el poeta non si debba maraviglare, che <emph>mortale vero</emph>, <emph>i.</emph> verità d'huomo mortale, profferisse et manifestassi tal <emph>secreto</emph>. Imperochè colui che l'havea veduto <emph>quassù</emph> nel cielo, che fu Paolo apostolo, quando fu rapto al terzo cielo, <emph>gli discoperse</emph> questo, et <emph>assai</emph> chose vere <emph>di questi gyri</emph>, cioè di questi cieli.
</p></div3></div2>
<div2><head>XXIX</head>
<argument><p>CANTO .XXVIIII. DELLA TERTIA CANTICA DI DANTHE</p></argument>
<div3><head>vv.  1-12</head>
<lg><l>Quando ambo dui li figli di Latona</l>
<l>coverti del montone et da la libra</l>
<l>fanno dell'orizonte insieme zona,</l></lg>
<lg><l>Quanto è dal puncto che 'l cinith illibra</l>
<l>infin che l'uno et l'altro di quel cinto</l>
<l>cambiando l'hemisperio si dilibra,</l></lg>
<lg><l>Tanto col volto di riso dipincto</l>
<l>si tacque Beatrice, raguardando</l>
<l>fiso nel puncto che m'havea vincto.</l></lg>
<lg><l>Poi cominciò: "Io dico, et non dimando,</l>
<l>quel che tu vuoi udir, perch'io l'ho visto</l>
<l>ove s'appunta ogni <emph>ubi</emph> et ogni quando.</l>
</lg>
<p>Perchè già ha tractato el poeta della distinctione de' nove ordini degl'angeli, resta in questo .xxviiii. capitolo tractare, dove, et quando, et in che modo la natura angelica fu creata, et che chosa sia angelo, et el numero di quegli. Tracta adunque prima due questioni. Dipoi pone la ruina degl'angeli rei, et toccha alcuni dubbii dello 'ntellecto, memoria, et volontà degl'angeli. Nel terzo luogo riprende chi postpone et preverte la scriptura. Et finalmente ritorna alla principal materia degl'angeli.</p>
<p>[1-3] Nel principio del capitolo dimostra, che Beatrice rivolta a Dio stecte tacita tanto che vide e dubii del poeta, ma brieve tempo stecte chosì. Et questa brevità et momento dichiara per comparatione optima dicendo, che chome interviene, che quando el sole è nell'ariete, et la luna nella libra, segno opposito, in forma che el sole è in oriente, et la luna in occidente, subitamente mutano luogho, perchè l'uno sale al nostro hemisperio, et l'altra scende. <emph>Quando ambe due e figli di latona</emph>, cioè el sole et la luna, chome già habbiamo decto, <emph>coverti</emph> l'uno <emph>dal montone</emph>, et l'altro <emph>dalla libra, Fanno zona</emph>, <emph>i.</emph> cintura, <emph>dell'orizonte</emph>, perchè amendue sono nell'orizonte, ma l'una per salire, et l'altra per scendere. Adunque quando la luna e 'l sole stanno in questa forma,</p>
<p>[4-12] <emph>Tanto si tacque Beatrice, quanto</emph> stanno la lune e 'l sole nel <emph>cincto</emph> de <emph>l'hemisperio ove s'appuncta</emph>, <emph>i.</emph> ove è segnato, chome in puncto, <emph>ogni ubi</emph>, <emph>i.</emph> ogni luogho, <emph>et ogni quando</emph>, <emph>i.</emph> ogni tempo, sì chome in prima cagione. Onde procedono e luoghi et e tempi, benchè in Dio non è luogho, perchè è inmenso, nè tempo, perchè è eterno. Nientedimeno da llui l'uno et l'altro procede.</p></div3>
<div3><head>vv.  13-21</head>
<lg><l>Non per haver ad sè di bene acquisto,</l>
<l>ch'esser non può, ma perchè suo splendore</l>
<l>potesse risplendendo dir "subsisto",</l></lg>
<lg><l>In sua ethernità di tempo fore,</l>
<l>fuor d'ogn'altro comprender, come i piacque</l>
<l>s'aperse in nuovi amori l'etherno amore.</l></lg>
<lg><l>Nè prima quasi torpente si giacque,</l>
<l>che nè prima nè poscia procedecte</l>
<l>lo discorrer di Dio sopra queste acque.</l>
</lg>
<p>Raguardando Beatrice nella divinità vi conobbe tre dubii, che eron in Danthe. Primo se tempo precede la creatione dell'universo. Secondo dove fu facta tal creatione. Tertio chome fu facta o in istante o <emph>successive</emph>.</p>
<p>[13-15] Il perchè prima dimostra che la cagione, che mosse Idio a creare l'universo, non fu per accrescere ad sè beatitudine, perchè niente si può arrogere al perfectissimo; adunque non fu <emph>per havere ad sè acquisto di bene</emph>, perchè non può essere; <emph>ma perchè lo splendore suo</emph>, <emph>i.</emph> la sua bontà, si mostrassi nelle creature, et potessi subsistere nella natura creata, et in essa apparire, et essere forma substantiale d'ogni creatura, perchè ogni chosa creata è buona. Onde nel <emph>Genesi</emph>: "et vidit Deus cuncta que fecerat, et erant valde bona". Et Boetio: "quem non externe pepulerunt fingere cause materie fluitanti opus Verum insita summi forma boni livore carens". Volle Idio comunicare l'essere et bonità sua con le chose da sè create, et per dimostrare la sua perfectione le distinse in tre gradi. Nel primo sono le creature solamente intellectuali, che sono gl'angeli posti sopra e cieli. Nel secondo corporali, semplicemente posti circa el centro del mondo nel basso, che sono gl'elementi. Nel terzo corporale et intellectuale congiunte, che sono huomini et cieli. Et in ciaschuno grado sono maggiori mezani et minori. Nelle intellectuali habbiamo decto esser tre hierarchie, maggiore, mezana, et minore, et in ciaschuna è ordine maggiore, mezano, et minore. Nelle corporali semplicemente è ordine maggiore, che sono e bruti; mezano, che sono e vegetativi, cioè alberi et herbe; et minore, gl'elementi, che hanno solamente l'essere. Le creature congiunte d'animo, et di corpo, sono in due gradi, perchè alchune hanno corpi incorruptibili, et questi sono e motori, che muovono e cieli. Alchune corruptibili, et questi sono gl'huomini; et ne' cieli alchuno non è organato, <emph>i.</emph> non ha distincte membra, ma ha tutte le sue parti simili in natura et in essere. Et però tutto splende, et ha in ogni sua parte simil virtù. Et questa è la nona spera. Ma l'octavo cielo non splende tutto, et ha nelle sue parti diverse virtù, perchè ha diverse stelle. Alchuno ha un solo organo, <emph>i.</emph> stella, et in quella è sua virtù, chome veggiamo ne' septe pianeti; <emph>preterea</emph> è diversità ne' movimenti. Imperochè la nona spera ha un sol moto sopra e suoi poli. Alchuni hanno tre moti, uno sopra e poli della nona spera, l'altro sopra e proprii poli, el terzo per accesso et discesso di dieci gradi. Et questo è l'octavo cielo; per tutti questi moti è necessario venire a un primo inmobile, che è Idio, che cagiona tali moti. Ma gl'huomini non hanno diversità di gradi, perchè sono simili, et da simil forma ricevon suo essere. Ma hanno gradi secondo e graditi, che procedono da loro complexioni, et secondo loro volontà, che procede da libero arbitrio. Imperochè alchuni sono apti a speculatione et scientia, sì chome quegli, che hanno carni molli. Ma quegli di dura carne sono apti ad dilectationi sensitive, et passano in bestialità. Alchuni sono in mezo di questi due gradi, et quegli ragionevolmente riducono in acto, et questi sono apti alla civilità. Ma quanto più con la ragione si risiste alla sensualità, tanto è maggiore la loda.</p>
<p>[16-18] <emph>s'aperse in nuovi amori l'etherno amore</emph>: Idio, che è etherno amorse, <emph>s'aperse</emph> et manifestò <emph>in nuovi amori</emph>, <emph>i.</emph> nelle creature, le quali create di nuovo tutte hanno inclinatione benchè variamente in Dio. Imperochè Idio dixe: "fiat lux et facta est lux", et per questa luce s'intende la natura angelica, et dipoi fece l'altre creature. Et questo fu <emph>in sua ethernità</emph>, <emph>i.</emph> nel suo essere.</p>
<p>[19-21] <emph>Nè prima</emph>: potrebbono molti dubitare se Idio creò el mondo già sono anni semila secento septantanove, perchè innanzi a tale creatione, et dopo quella, lui si stecte otioso. Ad che risponde Beatrice che l'amore divino <emph>nè si giacque</emph> pigro et otioso <emph>prima</emph>, <emph>i.</emph> innanzi a questa creatione, perchè <emph>el trascorrere di Dio</emph>, <emph>i.</emph> el discorso della creatione, <emph>sopra queste acque</emph>, <emph>i.</emph> sopra queste creature. Onde dice nel <emph>Genesi</emph>: "et spiritus Domini ferebatur super aquas"; <emph>nè precedecte prima nè poscia</emph>, <emph>i.</emph> innanzi alla creatione, nè poi. Et non sanza cagione dixe <emph>non procedecte</emph>, perchè procedere dimostra tempo; et similmente prima et poi dinotano tempo. Onde el tempo si diffinisce essere misura di moto secondo prima et poi, chome dice Aristotele nella <emph>Physica</emph>. Et similmente la quiete dinota el tempo. Et però non giacque in pigritia, perchè chome è decto Idio non nel tempo, ma nell'ethernità fece tucte le chose. Onde <emph>ab hetherno</emph> hebbe nella mente el mondo exemplare, el quale dipoi produxe in acto et alhora fece el tempo. Imperochè se 'l tempo è misura di moto, et el moto non può essere sanza corpo, non poteva innanzi che fussi creato el corpo essere el tempo.</p></div3>
<div3><head>vv.  22-36</head>
<lg><l>Forma et materia congiunte et purette</l>
<l>usciro ad esser che non havia fallo,</l>
<l>chome d'archo tricorde tre saette.</l></lg>
<lg><l>Et chome in vetro in ambra et in christallo</l>
<l>raggio risplende sì, che dal venire</l>
<l>all'esser tutto non è intervallo,</l></lg>
<lg><l>Chosì 'l triforme effecto dal suo sire</l>
<l>e ll'esser suo raggiò insieme tutto</l>
<l>sanza distinctione nello exordire.</l></lg>
<lg><l>Concreato fu ordine et constructo</l>
<l>alle substantie, et quelle furon cima</l>
<l>nel mondo in che puro acto fu producto.</l></lg>
<lg><l>Pura potentia tenne la parte ima,</l>
<l>nel mezo strinse potentia con acto</l>
<l>tal vime, che giamai non si disvima.</l>
</lg>
<p>[22-24] Dimostra che la creatione fu facta in istanti sanza successione di tempo. Pone adunque e tre gradi di creature già decti, cioè quelle, che sono incorporee et semplice forma, che sono sopra e cieli; et quelle, che sono semplice materia, et sono circa el centro; et le congiunte di materia et forma. Questi tre gradi <emph>uscirono</emph> per volontà di Dio <emph>ad essere, che non havea fallo</emph>, <emph>i.</emph> ad essere perfecto, perchè da Dio di niente furon create, et <emph>uscirono ad esse</emph> chome escono <emph>tre saecte</emph> ad un tracto <emph>da archo</emph>, che habbia tre corde.</p>
<p>[25-27] <emph>Et chome el raggio</emph> solare penetra per <emph>vetro, o ambra, o cristallo</emph> a un tracto sanza successione, et in quel medesimo instante è nella fine che nel principio, et chosì <emph>non è intervallo dal venire</emph>, <emph>i.</emph> dal principio, et <emph>all'esser tutto</emph>, <emph>i.</emph> alla perfectione,</p>
<p>[28-30] <emph>Chosì l'effecto triforme</emph> del quale già è decto <emph>raggiò dal suo sire</emph>, <emph>i.</emph> signore, che è Idio tutto nel suo essere, <emph>i.</emph> nella sua perfectione. Adunque chome e razi del sole penetrano per que' tre corpi a un tracto sanza successione di tempo, o di luogho, chosì e razi dell'etherno sole Idio penetrano in questi tre gradi di creature <emph>sanza distinctione nello exordire</emph>, <emph>i.</emph> sì in uno instante, che <emph>lo exordire</emph>, <emph>i.</emph> el cominciare, non si può distinguere dalla perfectione.</p>
<p>[31-33] Et finalmente conchiude dicendo che Dio concreò <emph>ordine</emph>, <emph>i.</emph> in un medesimo instante produxe le creature o voglamo dire <emph>substantie</emph>, et l'ordine di questi tre gradi, el quale fu, che quelle, nelle quali è <emph>puro acto</emph>, <emph>i.</emph> sola actione, perchè sono semplice intellecto, tenessino la <emph>cima</emph>, <emph>i.</emph> la sommità del mondo, et fussino sopra e cieli. Et queste sono le tre hierarchie degl'angeli.</p>
<p>[34-36] Et quelle in che è semplice potentia, et non acto, perchè sono sola materia, tenessino <emph>la parte ima</emph> et bassa intorno al centro chome più ignobili. Et quelle, che sono congiuncte d'<emph>acto</emph> et di <emph>potentia, strinse</emph> Idio <emph>nel mezo</emph> con <emph>tal vime</emph>, <emph>i.</emph> con tale legame, <emph>che mai non si disvima</emph>, <emph>i.</emph> non si disciogle. Imperochè e cieli sempre staranno congiunti co' suoi motori. Et l'anime nostre benchè si partino dal corpo, nientedimeno si ricongiugneranno, et staranno congiuncte in etherno.</p></div3>
<div3><head>vv.  37-54</head>
<lg><l>Hieronymo ne scripse lungo tracto</l>
<l>de secoli degl'angeli creati</l>
<l>anzi che l'altro mondo fussi facto.</l></lg>
<lg><l>Ma questo vero è scripto in molti lati</l>
<l>dallo scriptore dello Spirito sancto,</l>
<l>et tu lo vederai se ben ne guati.</l></lg>
<lg><l>Et ancho la ragione el vede alquanto</l>
<l>che non concederebbe ch'e motori</l>
<l>sanza sua perfection fusser cotanto.</l></lg>
<lg><l>Hor sai tu dove et quando questi amori</l>
<l>furon creati et chome, sì che spenti</l>
<l>nel tuo disio son già li tre ardori.</l></lg>
<lg><l>Nè giugneriesi numerando al venti</l>
<l>sì tosto, chome degl'angeli parte</l>
<l>mutò 'l subiecto de' vostri elementi.</l></lg>
<lg><l>L'altra rimase, et cominciò quest'arte</l>
<l>che tu discerni con tanto dilecto</l>
<l>che mai dal circuir non si diparte.</l>
</lg>
<p>[37-39] Scrive Hyeronimo ad Tito: "sex milium non dum nostri temporis completur annorum numerus, Et quanta tempora a seculorum origine fluxisse arbitrandum est. In quibus angeli, throni et dominationes, ceterique ordines Deo deserviunt". Il perchè vuole Hieronymo, che lungho ordine di seculi sieno stati dalla creatione degl'angeli alla creatione del resto del mondo. Ma Thomaso d'Aquino lo scusa dicendo che parla secondo l'oppinione de' Greci. Ma lui et tutti gl'altri doctori voglono, che in uno instante fussino creati gl'angeli et l'altre creature.</p>
<p>[40-42] Et però dice che <emph>questo vero è scripto in molti</emph> luoghi <emph>dagli scriptori dello Spirito sancto</emph>.</p>
<p>[43-45] <emph>Preterea</emph> si può dimostrare per ragione naturale, la quale si forma. Chosì gl'angeli furon creati da Dio per muovere e cieli. Et se fussino stati creati molti secoli innanzi a' cieli, sarebbe stata l'angelica natura invano, conciosia che e motori sarebbono stati sanza perfectione, perchè non harebbono havuto che muovere non essendo e cieli.</p>
<p>[46-48] <emph>Hor tu sai</emph>: conchiude Beatrice che ha spento già e <emph>tre ardori</emph>, <emph>i.</emph> ha soluto e tre dubbii a Danthe. Il perchè intende <emph>dove questi amori</emph>, e tre gradi delle creature, <emph>furon create</emph>, cioè nell'ethernità di Dio, <emph>et quando</emph> piacque a Dio fuor d'ogni comprensione di tempo, <emph>et chome</emph>, perchè in uno instante.</p>
<p>[49-51] <emph>Nè giugneriesi numerando al venti</emph>: poi che ha dimostro dove et quando et chome fu facto el mondo, dimostra che subito, et con meno intervallo, che non si giugnerebbe <emph>numerando al venti, parte degl'angeli</emph> si ribellò da Dio, et cadendo <emph>mutò el subiecto degl'elementi</emph>, imperochè con la loro malitia feciono, che la terra et l'aria prima pura diventò infecta.</p>
<p>[52-54] <emph>L'altra</emph> parte degl'angeli già confermata in gratia <emph>rimase, et cominciò questa arte</emph> del circuire Idio, et contemplare in lui tutte le chose, nè <emph>mai si diparte dal circuire</emph>.</p></div3>
<div3><head>vv.  55-69</head>
<lg><l>Principio del cader fu 'l maladecto</l>
<l>superbir di colui che tu vedesti</l>
<l>da tutti e pesi del mondo constrecto.</l></lg>
<lg><l>Quegli che vedi qui furon modesti</l>
<l>a riconoscer sè dalla bontade</l>
<l>che gl'havea facto a tanto intender presti.</l></lg>
<lg><l>Perchè le viste lor furo exaltate</l>
<l>con gratia illuminante et con lor merto,</l>
<l>sì che hanno ferma et piena volontate.</l></lg>
<lg><l>Et non voglo che dubbi, ma sia certo</l>
<l>che ricever la gratia è meritorio</l>
<l>secondo che l'affecto gl'è aperto.</l></lg>
<lg><l>Homai dintorno a questo consistorio</l>
<l>puoi contemplare assai, se le parole</l>
<l>mie son ricolte, sanz'altro aiutorio.</l>
</lg>
<p>[55-57] Dichiara Beatrice la cagione della ruina degl'angeli ribelli, et la confermatione de' buoni. Fu adunque l'origine <emph>del cadere</emph> la superbia di Lucifero, el quale el poeta havea veduto nel centro della terra, al quale chome a luogho più basso caggion tutte le chose gravi. Chostui ingratissimo d'i benefitii ricevuti dal suo creatore, et superbissimo, dixe: "disponam sedem meam ab aquilone, et ero similis altissimo". Il perchè et lui et e persuasi da llui caddono.</p>
<p>[58-60] <emph>Quegli che vedi qui</emph>, intorno a Dio, <emph>furono modesti</emph> et non superbi <emph>a riconoscere sè dalla bontà</emph> divina, <emph>i.</emph> conobbono essere creatura di Dio, et da llui creati, non per loro meriti, ma per sua bontà. Questa modestia fu merito.</p>
<p>[61-63] Et per questo <emph>furono le lor viste exaltate con gratia illuminante</emph>, et fu merito anchora che acceptorono la gratia illuminante, et seguitoronla, onde viene poi la gratia cooperante, confirmante et consumante. Et queste gratie fanno in loro <emph>volontà piena</emph> et perfecta, perchè voglono quanto bisogna. Et è <emph>ferma</emph>, perchè non si può mutare.</p>
<p>[64-66] Et finalmente conchiude, che è chosa <emph>meritoria ricevere la gratia, secondo che l'effecto</emph>, <emph>i.</emph> la volontà, <emph>è aperta</emph> da Dio. La sententia è che la gratia illuminante genera in te volontà di bene. Il perchè se tu non ripugni, ma l'accepti, tu meriti.</p>
<p>[67-69] Per la qual chosa <emph>puoi</emph> facilmente <emph>contemplare dintorno a questo consistorio</emph>, <emph>i.</emph> puoi conoscere per te medesimo per qual cagione questi agnoli hanno meritato, se tu intendi <emph>le mie parole</emph> sanza altra interpetratione. Consistorio è congregatione di cardinali intorno al sommo pontefice. Et da questa similitudine chiama consistorio gl'angeli congregati intorno a Dio.</p></div3>
<div3><head>vv.  70-81</head>
<lg><l>Ma perchè in terra per le vostre schuole</l>
<l>si legge che l'angelica natura</l>
<l>è tal che 'ntende si ricorda et vuole,</l></lg>
<lg><l>Anchor dirò perchè tu veggi pura</l>
<l>la verità che laggiù si confonde,</l>
<l>equivocando in sì facta lectura.</l></lg>
<lg><l>Queste substantie, poi che fur ioconde</l>
<l>della faccia di Dio, non volser viso</l>
<l>da essa, da chui nulla si nasconde.</l></lg>
<lg><l>Però non hanno vedere interciso</l>
<l>da nuovo obiecto, et però non bisogna</l>
<l>rimemorar per concepto diviso.</l>
</lg>
<p>[70-75] È intentione di Beatrice di dimostrare, che benchè noi diciamo essere nell'angelo intellecto, memoria et volontà, nientedimeno è altra chosa. Ma nelle schuole de' philosophi si chiamano chosì <emph>equivocando</emph>. Imperochè nell'angelo non è intellecto agente nè possibile, e quali sono nell'anima humana, nella quale è lo 'ntendere alchuna volta in potentia, et alchuna volta in acto. Adunque non si può dire intellecto nell'angelo, se non equivocando et per similitudine.</p>
<p>[76-78] Gl'angeli subito <emph>che fur giocondi</emph>, <emph>i.</emph> beati, <emph>della faccia di Dio, i.</emph> della visione di Dio, <emph>non volser viso Da essa</emph>, <emph>i.</emph> non cessò mai la loro intelligentia; nè altro è el viso dell'angelo, che 'l suo intendere, nè si vede Idio altrimenti che intendendo. Et niente è nascoso alla faccia di Dio, <emph>i.</emph> alla sua intelligentia.</p>
<p>[79-81] Et per questo gl'angeli <emph>non hanno vedere interciso</emph>, <emph>i.</emph> intendere interropto da alchuna chosa; l'huomo discorrendo spesso s'intoppa in qualche chosa nuova et non bene intesa, che interrompe el discurso. Ma l'agnolo vedendo in Dio ogni chosa, niente gli può essere nuovo, <emph>et però non</emph> gli <emph>bisogna Rimemorare per concepto diviso</emph>. Non intende l'agnolo per le spetie, le quali abstrahe dalle chose. Nè componendo et dividendo, nè per discorso chome fa l'huomo, ma intende per spetie innante. <emph>Preterea</emph> non è nell'angelo quella volontà che è ne l'huomo, benchè ciaschuna si chiami volontà. Imperochè l'huomo vuole el bene per discorso di ragione. Et l'angelo in uno instante. Adunque chome intende più excellentemente che l'huomo, chosì ha più excellente volontà. Memoria similmente non si può dire nell'angelo se non equivoca. Imperò che la memoria in noi è fondata in organo corporale, et l'agnolo non ha corpo. <emph>Item</emph> è delle chose preterite, et l'angelo vede in Dio ogni chosa presente.</p></div3>
<div3><head>vv.  82-93</head>
<lg><l>Sì che laggiù non dormendo si sogna,</l>
<l>credendo et non credendo, dicer vero,</l>
<l>ma nell'uno è più colpa et più vergogna.</l></lg>
<lg><l>Voi non andate giù per un sentero</l>
<l>philosophando, tanto vi trasporta</l>
<l>l'amor dell'apparenza e 'l suo pensero.</l></lg>
<lg><l>Et anchor questo quassù si comporta</l>
<l>con men disdegno che quando è posposta</l>
<l>la divina scriptura et quando è torta.</l></lg>
<lg><l>Non vi si pensa quanto sangue costa</l>
<l>seminarla nel mondo, et quanto piace</l>
<l>chi humilmente con epsa s'accosta.</l>
</lg>
<p>[82-84] Riprende e philosophi et theologi moderni e quali sognano <emph>non dormendo</emph>. Imperò che chome a chi sogna pare vedere quel che non è, chosì interviene ad chostoro che si voglono diviare da gl'antichi; ma l'errore loro è di due spetie. Imperochè alchuni credono in queste sue opinioni dire el vero benchè nol dichino, et peccon per ignorantia. Altri s'accorgono che non dicono el vero, et nientedimeno per parer più docti che gl'altri s'ingegnono di difendere el falso; et questi perchè peccono per malitia commettono maggior peccato, et è maggior vergogna la loro.</p>
<p>[85-87] Onde soggiugne: <emph>Voi non andate giù</emph>, nel mondo, <emph>philosophando per un sentiero</emph>, perchè per malitia v'ingegnate pervertere le scientie, perchè in voi non è vero amore di conoscere el vero. Ma ogni vostro pensiero è di parere.</p>
<p>[88-90] Il che benchè sia grande errore, nientedimeno <emph>quassù</emph> in cielo <emph>si comporta Con minore sdegno</emph> che non si sopporta, che voi christiani theologi postpognate la cristiana scriptura, et vergognandovi allegare Marco Luca Ioanni et Mattheo, sempre insistiate con Aristotele et Platone. O veramente la torciate in diversi sensi et alieni da' doctori che l'hebbono dallo Spirito sancto.</p>
<p>[91-93] Et non pensate <emph>quanto sangue</emph>, prima di Christo et poi de' sancti martiri, si sparse a constituire questa religione, <emph>et quanto piace</emph> a Dio <emph>chi humilmente</emph>, sanza cercare pompa, ci accostiamo a questa cristiana doctrina.</p></div3>
<div3><head>vv.  94-108</head>
<lg><l>Per apparere ciaschun s'ingegna et face</l>
<l>sue inventioni, et quelle son trascorse</l>
<l>da' predicanti e 'l vangelio si tace.</l></lg>
<lg><l>L'un dice che la luna si ritorse</l>
<l>nella passion di Christo et s'interpose,</l>
<l>perchè 'l lume del sole giù non si porse;</l></lg>
<lg><l>Et altri che la luce si nascose</l>
<l>da sè, però agl'Hispani et a gl'Indi</l>
<l>chome a' Iudei tale eclipsi ripose.</l></lg>
<lg><l>Non ha Firenze tanti Lapi o Bindi</l>
<l>quante sì facte favole per anno</l>
<l>in pergamo si gridon quinci et quindi;</l></lg>
<lg><l>Sì che le pecorelle, che non sanno,</l>
<l>tornan dal pasto pasciute di vento</l>
<l>et non le scusa non veder lor danno.</l>
</lg>
<p>[94-96] Riprende assai Beatrice e predicanti, e quali dovendo exporre el vangelio, et in quello dimostrare qual sia la salute, et quale la dannatione dell'huomo, exortare alle virtù et sconfortare da' vitii, lasciano tal doctrina, et per parer docti fanno <emph>inventioni</emph> inutili,</p>
<p>[97-99] chome <emph>verbi gratia</emph>, narrando el vangelio che 'l sole obscurò <emph>nella passione di Christo</emph>. Il che è contro a natura conciosia che 'l sole non perda mai el suo lume, ma nascondesi a noi quando la luna s'interpone tra noi et quello; et questo non può essere se non nella coniunctione la quale allhora non era. Adunque e predicanti per parere astrologi narrano tutte queste difficultà; et poi solvono chi dicendo che disubito la luna si partì dalla oppositione, et corse per sei segni et congiunsesi nella linea eclyptica.</p>
<p>[100-102] Altri dice che Dio volle <emph>che la luce</emph> nel sole si nascondessi per se medesima, sì che tale defecto di lume fu comune chosì <emph>a gl'Indi</emph>, <emph>i.</emph> alle parte orientali, et <emph>a gl'Hispani</emph>, <emph>i.</emph> alle parti occidentali, <emph>chome a' Iudei</emph>, che sono in mezo della terra. Il che naturalmente non può essere, perchè la eclypse solare è per interpositione della luna tra noi e 'l sole. Nè mai si può interporre in forma che in un medesimo tempo tolga el sole a tutte le parti del mondo.</p>
<p>[103-105] Et concludendo dimostra che <emph>Firenze non ha tanti Lapi et Bindi</emph>, e quali nomi ne' tempi del poeta erono molto frequenti nella nostra rep., et molti cittadini erono chiamati per questi due nomi, <emph>quante favole</emph> et chose inutili dicono e predicanti lasciando indrieto le cose utili.</p>
<p>[106-108] Onde <emph>le pecorelle</emph>, <emph>i.</emph> gl'huomini e quali son come pecore, et e doctori e quali le debbono admaestrare sono chome pastori, <emph>che non sanno</emph>, et per questo cercono d'essere admaestrati nella religione christiana, <emph>tornano dal pasto</emph>, <emph>i.</emph> dalla predicatione, la quale è cibo che nutrisce l'anime, <emph>pasciute di vento</emph>, <emph>i.</emph> di vana doctrina, <emph>et non le scusa non saper lor danno</emph>: perchè tale ignorantia è crassa, et non excusabile.</p></div3>
<div3><head>vv.  109-117</head>
<lg><l>Non dixe Christo al suo primo convento</l>
<l>"Andate et predicate al mondo ciance",</l>
<l>ma diede lor verace fondamento.</l></lg>
<lg><l>El qual tanto sonò nelle sue guancie,</l>
<l>sì che a pugnar per accender la fede</l>
<l>dell'evangelo fero scudi et lance.</l></lg>
<lg><l>Hora si va con motti et con iscede</l>
<l>a predicare, et pur che ben si rida,</l>
<l>gonfia 'l cappuccio et più non si richiede.</l>
</lg>
<p>[109-111] <emph>Christo</emph> dopo la sua resurrexione <emph>non dixe "Predicate ciance". Ma dando loro vero fondamento</emph>, che fu la doctrina, la quale infuse in loro lo Spirito sancto, <emph>dixe al suo primo convento</emph>, cioè a gl'apostoli, "Andate et predicate lo evangelio a ogni creatura".</p>
<p>[112-114] <emph>El quale tanto sonò</emph>, <emph>i.</emph> solamente sonò, <emph>nelle guancie</emph>, <emph>i.</emph> nella bocca di Christo, <emph>sì che</emph> gl'apostoli <emph>feciono dello evangelio scudo et lancia</emph>, <emph>i.</emph> con quello chome con saldo scudo difendevono la fede, et col medesimo come con forte lancia impugnavono la falsa religione de' gentili.</p>
<p>[115-117] Ma al presente lasciata la via del predicare de gl'apostoli, attendono a dire <emph>motti</emph>, cioè parole giocose, <emph>et scede</emph>; et quando co' motti et con le scede hanno facto ridere gl'auditori, <emph>gonfia</emph> loro <emph>el cappuccio</emph>, <emph>i.</emph> el capo, per la vanagloria che ne piglono, <emph>et più non si richiede</emph>, <emph>i.</emph> altro non cercano che piacere al popolo.</p></div3>
<div3><head>vv.  118-129</head>
<lg><l>Ma tal uccel nel becchecto s'annida</l>
<l>che se 'l vulgo 'l vedessi, vederebbe</l>
<l>la perdonanza di che ei si confida;</l></lg>
<lg><l>Per cui tanta stultitia in terra crebbe</l>
<l>che, sanza pruova d'alchun testimonio,</l>
<l>ad ogni promession si correrebbe.</l></lg>
<lg><l>Di questo ingrassa 'l porco sancto Antonio,</l>
<l>et altri assai che son peggio che porci,</l>
<l>pagando di moneta sanza conio.</l></lg>
<lg><l>Ma perchè siam digressi assai, ritorci</l>
<l>gl'occhi horamai verso la dricta strada,</l>
<l>sì che la via col tempo si raccorci.</l>
</lg>
<p>[118-120] Sequita che predicando questi tali non per zelo di Dio ma per boria, di che gonfia loro el cappuccio, interviene che <emph>nel becchetto</emph> del cappuccio <emph>s'annida tale uccello</emph>, et intende el diavolo, el quale è dipincto con l'ale, <emph>che se 'l vulgo</emph> che ode la predica <emph>lo vedessi</emph>, lui <emph>vederebbe La perdonanza</emph>, <emph>i.</emph> la indulgentia che promettono loro e predicanti.</p>
<p>[121-123] La sententia è <emph>Per cui</emph>, per la quale confidenza che 'l vulgo ha in ogni predicatore, è cresciuto <emph>tanto la stultitia in terra</emph>, tra gl'huomini, che loro corrono ad ogni impromessa che fanno d'indulgentia benchè non habbino nè privilegii nè bolle che sieno <emph>testimonii</emph> di tale indulgentia.</p>
<p>[124-126] Et <emph>di questo</emph> promettere falso delle indulgentie, le quali non possono dare <emph>sancto Antonio</emph>, <emph>i.</emph> e frati di sancto Antonio, <emph>ingrassa el porco</emph> con le chose che hanno da gl'huomini creduli et semplici, <emph>et altri che sono peggio che porci</emph>, chome meretrici et simili, <emph>pagando</emph> quegli da chi ricevono le limosine <emph>di moneta sanza conio</emph>, <emph>i.</emph> d'indulgentie false che niente vaglono chome non vale la moneta non coniata.</p>
<p>[127-129] <emph>Ma perchè siamo digressi</emph>: mentre che B. dimostrava a Danthe la natura angelica, accadde uscire di preposito per dannare quegli che non procedono rectamente in non dare vera doctrina. Hora volendo tornare a proposito l'admonisce che <emph>ritorcha gl'ochi verso la diricta strada</emph>, et ritorni alla prima speculatione.</p></div3>
<div3><head>vv.  130-145</head>
<lg><l>Questa natura sì oltre s'ingrada</l>
<l>in numero, che mai non fu loquela</l>
<l>nè concepto mortal che tanto vada.</l></lg>
<lg><l>Et se tu guardi quel che si rivela</l>
<l>per Daniel, vedrai che in sua miglaia</l>
<l>diterminato numero si cela.</l></lg>
<lg><l>La prima luce, che tutta la raia,</l>
<l>per tanti modi in epsa si ricepe</l>
<l>quanti son gli splendori ad che s'appaia.</l></lg>
<lg><l>Onde però con l'acto che concepe</l>
<l>segue l'affecto, d'amar la dolceza</l>
<l>diversamente in epsa ferve et tepe.</l></lg>
<lg><l>Vedi l'excesso homai et la largheza</l>
<l>dell'eterno valor, poscia che tanti</l>
<l>speculi facti s'ha in che si speza,</l></lg>
<lg><l>Uno manendo in sè chome davanti".</l>
</lg>
<p>[130-132] Ritorna B. onde haveva facto sua digressione, sequita nella natura angelica et dimonstra che epsa <emph>s'ingrada Di numero</emph>, <emph>i.</emph> discende in tanto numero che non fu mai huomo che lo potessi o exprimere con le parole, o concepere con la mente.</p>
<p>[133-135] Onde Daniel propheta nell'octavo capitolo scrive: "mille millia ministrabant ei et decies centena milia assistebant ei". Ove manifesto si vede che lui pone numero finito per infinito. Ma di questo habbiamo decto più distesamente.</p>
<p>[136-138] <emph>La prima luce</emph>, che è epso Dio, <emph>la quale raia</emph>, <emph>i.</emph> inraza et illumina tutta questa natura angelica, <emph>si riceve Per tanti modi in epsa</emph>, natura, <emph>quanti sono gli splendori</emph>, <emph>i.</emph> gl'angeli. Imperochè tanto si dà a ciaschuno quanto lui può ricevere.</p>
<p>[139-141] <emph>Onde la dolceza</emph> dell'amore, <emph>i.</emph> di Dio, la quale è ricevuta, <emph>ferve et tepe</emph>, <emph>i.</emph> bolle et intepidisce. Imperochè lui chome ho decto equalmente s'infunde, ma non equalmente è ricevuto; ma riceve ciaschuno la visione divina più et meno secondo la sua capacità, et quanto ne riceve tanto ama.</p>
<p>[142-145] <emph>Vedi l'excesso</emph>, <emph>i.</emph> la 'nfinita altitudine, <emph>et la largheza</emph>, <emph>i.</emph> la latitudine. Conchiude la immensa magnitudine di Dio, et della sua bonità, poichè ha tanti angeli, ne' quali chome in specchi si riflecte, <emph>Uno manendo in sè chome davanti</emph>, <emph>i.</emph> chome innanzi che creassi el mondo.
</p></div3></div2>
<div2><head>XXX</head>
<argument><p>CANTO .XXX. DELLA TERTIA CANTICA DI DANTHE</p></argument>
<div3><head>vv.  1-15</head>
<lg><l>Forse semila migla di lontano</l>
<l>ci ferve l'hora sexta, et questo mondo</l>
<l>china già l'ombra quasi al lecto piano,</l></lg>
<lg><l>Quando 'l mezo del cielo ad noi profondo,</l>
<l>comincia ad farsi tale ch'alchuna stella</l>
<l>perde 'l parere insino ad questo fondo;</l></lg>
<lg><l>Et chome vien la chiarissima ancella</l>
<l>del sol più oltre, chosì 'l ciel si chiude</l>
<l>di vista in vista insino alla più bella.</l></lg>
<lg><l>Non altrimenti el triumpho che lude</l>
<l>sempre dintorno al puncto che mi vinse,</l>
<l>parendo inchiuso da quel che gl'inchiude,</l></lg>
<lg><l>A poco a poco el mio veder distinse;</l>
<l>perchè tornar cogl'occhi a Beatrice</l>
<l>nulla vedere et amor mi constrinse.</l>
</lg>
<p>Perchè sempre ogni hora più assottigla la vista del poeta, et più diviene capace delle chose incorporee, et già ha percorso l'angelica natura, richiede l'ordine che in questo .xxx. ca. exprima l'essentia et l'effecto del cielo empyreo; et similmente dimostra chome si trasmutò, et trasmutato potè vedere la suprema gloria del paradiso. Discrive adunque prima l'apparitione degl'angeli et la suprema excellentia della belleza di B. Dipoi dimostra el suo ascenso allo empyreo cielo. Nel terzo luogo lo scrive in propria forma. Et finalmente pone una sedia vacua.</p>
<p>[1-3] Ma tornando al principio et a' versi già scripti, chome in tutte le spere ha voluto che si rappresentono l'anime, le quali secondo lo 'nfluxo di tal cielo sono beate, chosì in questa nona si sono rappresentati gl'angeli; et hora partendosi da tale spera, chosì a poco a poco gli spariva la veduta de gl'angeli come a noi spariscono le stelle quando el sole arriva all'oriente et l'alba chiarisce. Ma discrive questo tempo dell'alba con ragione mathematica, la quale si manifesta chosì. El globo della terra secondo loco gyra ventiquattro miglaia di migla. Et el sole lo circuisce in ventiquattro hore. Il perchè adviene che el sole in ciaschuna hora passi mille migla di quella. Adunque quando el sole è in levante <emph>l'hora sexta</emph>, che è quando lui è sopra e nostri capi a mezo el cielo, è <emph>sei miglaia di migla</emph> dilungi; et allhora <emph>questo mondo</emph>, cioè questo hemisperio, <emph>china l'ombra al lecto piano</emph>, quasi dica l'abbatte giù, perchè quando el sole è nell'oriente la nocte, che non è altro che ombra della terra, a poco a poco scende tanto che s'appiana con la terra et diventa niente.</p>
<p>[4-6] Et allhora <emph>el mezo del cielo profondo</emph>, cioè alto, cioè quella parte del cielo che è nel nostro hemisperio, et è sopra di noi, <emph>comincia a farsi tale</emph>, per la venuta dell'alba, <emph>che alchuna stella Perde el parere</emph>, <emph>i.</emph> non si vede, <emph>insino a questo fondo</emph>, <emph>i.</emph> insino quagiù alla terra.</p>
<p>[7-9] <emph>Et come viene la chiarissima ancella</emph>: e poeti fingono che l'aurora sia ancella del sole, et che gli vada innanzi a preparare el viaggio. Adunque quanto più procede avanti el chiarore dell'alba tanto più <emph>si chiude el cielo</emph>. Non perchè 'l cielo si chiugga et ricuopra le stelle, ma pare che si chiugga perchè la luce del sole, la quale è maggiore, offusca la luce delle stelle che è minore; et per questo pare che 'l cielo si chiugga et ricuopra le sue stelle, di parte in parte <emph>infino alla più bella</emph>, perchè sempre le maggiori sono quelle che spariscono più tardi.</p>
<p>[10-12] <emph>Non altrimenti el triompho</emph> de gl'angeli, el quale <emph>lude</emph> et gyra <emph>sempre intorno al puncto</emph> che è Idio, el quale <emph>mi vinse</emph>, <emph>i.</emph> vinse la mia viltà. Imperochè mi parve <emph>inchiuso</emph> et accerchiato dalle hierarchie, et lui <emph>inchiude</emph> quelle dentro da sè nella sua potentia sapientia et bontà,</p>
<p>[13-15] <emph>distinse</emph>, <emph>i.</emph> divise et seperò, <emph>el mio vedere</emph>, et la mia vista, <emph>a poco a poco</emph>, secondo ch'io m'allontanavo. Onde et il non vedere io più, et l'amore che io portavo a B., mi fece volgere gl'occhi a B. Et meritamente havendo a tractare della divinità, fu mestiero che ritornassi a B., <emph>i.</emph> alle scripture, nelle quali sole habbiamo tanta cognitione quanta può ricevere la natura humana.</p></div3>
<div3><head>vv.  16-27</head>
<lg><l>Se quanto infine a qui di lei si dice</l>
<l>fussi conchiuso tutto in una loda,</l>
<l>poco sarebbe a fornir questa vice.</l></lg>
<lg><l>La belleza ch'io vidi si trasmoda</l>
<l>non pur di là da noi, ma certo io credo</l>
<l>che solo el suo factor tutta la goda</l></lg>
<lg><l>Da questo passo vincto mi concedo</l>
<l>più che già mai da puncto di suo thema</l>
<l>soprato fussi o comedo o tragedo;</l></lg>
<lg><l>Che come sole in viso che più trema,</l>
<l>chosì lo rimembrar del dolce riso</l>
<l>la mente mia da me medesmo scema.</l>
</lg>
<p>[16-18] Ha dimostro el poeta insino <emph>a qui</emph> che quanto più è salita B. di cielo in cielo tanto sempre s'è facta più bella, a dinotare che quanto più si sale nella materia della theologia, tanto più belle chose si truovono. Ma quando arriva al sommo della sua speculatione, dove è el fonte della potentia sapientia et bonità, dove si discrive la divina essentia in trinità et unità, in divinità et humanità, tanta è la belleza di quella, che <emph>se quanto di lei</emph> s'è decto in diversi luoghi si conchiudessi in uno, <emph>sarebbe poco</emph> a satisfare a questa volta;</p>
<p>[19-21] et questo è perchè <emph>La belleza</emph> di B. in questo <emph>si trasmoda Non pure di là da noi</emph>, <emph>i.</emph> non solamente passa el modo et la misura dello 'ntellecto humano, <emph>ma certo crede</emph> che passa lo 'ntellecto de' più alti angeli, in forma che nessuna creatura la possi comprehendere tutta, ma solamente epso Idio.</p>
<p>[22-24] Il perchè conchiude esser più <emph>vinto da questo passo</emph>, di potere discrivere o con la mente comprendere la beleza della theologia, <emph>che mai</emph> poeta <emph>o comico o tragico fussi superato</emph> et vinto con alchun passo <emph>del suo thema</emph>.</p>
<p>[25-27] Et per questo chosì el ricordarmi del suo <emph>riso scema la mente mia</emph>, <emph>i.</emph> la virtù memorativa, <emph>chome el sole</emph> scema per la sua excessiva luce la vista <emph>che più triema</emph>, perchè non lo può patire.</p></div3>
<div3><head>vv.  28-45</head>
<lg><l>Dal primo giorno ch'io vidi el suo viso</l>
<l>in questa vita, infino a questa vista,</l>
<l>non è el sequire al mio cantar preciso.</l></lg>
<lg><l>Ma hor convien che 'l mio seguir desista</l>
<l>più drieto a sua belleza poetando</l>
<l>chom'all'ultimo suo ciaschuno artista.</l></lg>
<lg><l>Cotal qual io la lascio ad maggior bando</l>
<l>che quel della mia tuba, che deduce</l>
<l>l'ardua sua materia terminando,</l></lg>
<lg><l>Con apto et voce d'expedito duce</l>
<l>ricominciò: "Noi siamo usciti fore</l>
<l>del maggior corpo al ciel ch'è pura luce.</l></lg>
<lg><l>Luce intellectual, piena d'amore;</l>
<l>amor di vero ben, pien di letitia;</l>
<l>letitia che trascende ogni dolciore.</l></lg>
<lg><l>Qui tu vedrai l'una et l'altra militia</l>
<l>di paradiso, et l'una in quegli aspecti</l>
<l>che tu vedrai all'ultima iustitia".</l>
</lg>
<p>[28-30] <emph>Dal primo</emph> dì che el poeta vide Beatrice <emph>insino a questo</emph>, benchè epsa sia cresciuta in belleza ogni dì più, nientedimeno ha potuto con lo stile suo seguire le sue belleze. Ma hora è divenuta sì admirabile et sì indicibile che al tutto gl'è <emph>preciso</emph> et taglato <emph>el seguitare</emph> in quelle.</p>
<p>[31-33] Il perchè bisogna che desista di narrarle, chome conviene che ogni artefice desista et fermisi nella sua arte quando è insino dove può arrivare.</p>
<p>[34-36] Non exprime adunque sua belleza, perchè non può. Ma lasciale <emph>ad maggior bando Che</emph> non è <emph>quello della</emph> sua tromba, la quale <emph>deduce la sua</emph> difficile <emph>materia</emph> al termine, perchè già vuole salire al cielo empyreo che è el termine del suo camino.</p>
<p>[37-39] <emph>Con acto et voce d'expedito duce</emph>: non può narrare qual fussi B., ma narra quello che dixe. Imperò che <emph>in acto et in voce d'expedito duce</emph> dixe <emph>noi siamo usciti fuori Del maggior corpo</emph>, <emph>i.</emph> del nono cielo che è primo mobile et è corporeo et maggiore perchè abraccia tutti gl'altri, et venuti <emph>al cielo</emph> empyreo <emph>che è pura luce</emph>, perchè è luce formale di tutte l'altre luci.</p>
<p>[40-42] Et dice che è <emph>luce intellectuale</emph> ad differentia della corporale; et <emph>piena di</emph> vero <emph>amore</emph>, et <emph>amore di vero</emph> et sommo <emph>bene</emph>; el qual bene arreca somma <emph>letitia</emph> che trapassa ogni dolceza. Nè altro è questa luce che epso Dio. Onde Ioanni evangelista: "erat lux vera que illuminat omnem hominem venientem in hunc mundum".</p>
<p>[43-45] Et in questo luogo <emph>vedrai l'una et l'altra militia Del paradiso</emph>, <emph>i.</emph> l'angelica et l'humana natura. È adunque la militia de gl'angeli, et quella dell'anime beate. Gl'angeli militorono in cielo contra a gl'angeli rei, chome l'anime beate militorono in terra contro alla carne et contro all'adversario, et al presente triomphano nella eterna et beata vita. Ma <emph>l'una</emph>, cioè l'humana, sarà <emph>in quegli aspecti</emph>, quasi dica in quegli splendori et belleze, le quali <emph>tu vedrai all'ultima iustitia</emph>. Non è dubbio che gl'angeli sono in sua perfectione. Imperochè tutti quegli che non assentirono a Lucifero subito furono confermati in gratia et hanno sua beatitudine perfecta. Ma perchè l'huomo in cielo non ha seco el corpo, non ha sua perfectione, ma haralla dopo el gran iudicio, perchè haranno riassumpti e corpi glorificati; <emph>ultima iustitia</emph>: intendi correptiva, perchè et e premii de' buoni, et le pene de' rei, saranno in eterno.</p></div3>
<div3><head>vv.  46-54</head>
<lg><l>Chome subito lampo che discepti</l>
<l>gli spiriti visivi, sì che priva</l>
<l>dall'acto l'occhio di più forti obiecti,</l></lg>
<lg><l>Così mi circonfulse luce viva</l>
<l>et lasciommi fasciato di tal velo</l>
<l>del suo fulgor, che nulla m'appariva.</l></lg>
<lg><l>"Sempre l'amor che quieta questo cielo</l>
<l>accogle in sè così facta salute</l>
<l>per far disposto a sua fiamm'el candelo".</l>
</lg>
<p>[46-48] La sententia di questi versi è che chome interviene che un subito splendore <emph>discepa</emph>, cioè disgrega, la virtù visiva, in forma che priva l'occhio del vedere,</p>
<p>[49-51] <emph>Così la luce viva</emph> di quel cielo l'abbaglò et offuscò col suo fulgore in forma che niente altro vedeva.</p>
<p>[52-54] Et questo fu perchè <emph>l'amore che quieta</emph> et contenta <emph>quel cielo</emph>, <emph>i.</emph> el sommo Dio che fa contente l'anime beate. O veramente <emph>quieta questo cielo</emph>, cioè fa che non sente moto chome tutti gl'altri non sentono quiete, <emph>accogle</emph>, et tira <emph>ad sè chon sì facta salute</emph> l'huomo chome ha facto l'auctore <emph>per fare disposto el candelo ad sua fiamma</emph>, <emph>i.</emph> per disporlo a potere concepere lo splendore di quella gloria.</p></div3>
<div3><head>vv.  55-69</head>
<lg><l>Non fur più tosto drieto ad me venute</l>
<l>queste parole brievi, ch'io compresi</l>
<l>me sormontar disopra a mia virtute,</l></lg>
<lg><l>Et di novella vista mi raccesi</l>
<l>tale che nulla luce è tanto mera</l>
<l>che gl'occhi miei non si fussor difesi.</l></lg>
<lg><l>Et vidi lume in forma di rivera</l>
<l>fulvido di fulgori, intra due rive</l>
<l>dipinte di mirabil primavera.</l></lg>
<lg><l>Di tal fiumara uscien faville vive</l>
<l>et d'ogni parte si mettean ne' fiori</l>
<l>quasi rubin che oro circunscrive.</l></lg>
<lg><l>Poi chome inebriate da gl'odori</l>
<l>riprofondevon sè nel miro gurge,</l>
<l>et s'una entrava un'altra uscia fori.</l>
</lg>
<p>[55-57] Mirabil fictione et degna dello 'ngegno del poeta. Nella quale prima dimostra che dopo le brievi parole decte da B. s'accorse essere tanto <emph>sormontato sopra la</emph> tua <emph>virtù</emph> humana,</p>
<p>[58-60] et essere tanto di nuova virtù visiva, che benchè la luce quanto più <emph>è mera</emph> et pura tanto più abbagla et togle la vista, nientedimeno nessuna luce poteva esser sì pura che gl'ochi suoi non l'havessino sofferta;</p>
<p>[61-63] et allhora <emph>vide un lume in forma di riviera</emph>, cioè di fiume, el quale era <emph>fulvido</emph>, <emph>i.</emph> lucido, <emph>di fulgori</emph>, <emph>i.</emph> di splendori, <emph>infra due ripe Dipinte di mirabil primavera</emph>, <emph>i.</emph> ornate di tali herbe et fiori quali soglono essere in una mirabile primavera.</p>
<p>[64-66] Di quel fiume <emph>usciano</emph> del continuo <emph>faville</emph>, et in amendue le ripe entravano <emph>ne' fiori</emph>, in forma che pareano <emph>rubini</emph> legati in <emph>oro</emph>.</p>
<p>[67-69] Dipoi quasi <emph>inebriate</emph> nell'odore di quegli fiori <emph>riprofondevon sè</emph>, <emph>i.</emph> si rituffavono, <emph>nel miro gurge</emph>, <emph>i.</emph> nel maravigloso fiume; et del continuo se quelle entravono nel fiume molte altre uscivono et entravono ne' fiori. Questo fiume è la gratia illuminante, la quale è <emph>imediate</emph> da Dio, et però la pone qui quasi influentia di questo cielo. È indeficiente chome el fiume, et par che vogla che questo fiume sia per quello di che parla el cantico: "benedicite aque que super celos sunt Domino"; <emph>le ripe</emph>: chome el fiume viene dal monte et scende nella valle, chosì la gratia da Dio scende nell'huomo. Per le ripe intendi quegli del vecchio et del nuovo testamento, perchè l'uno et l'altro è irrigato et bagnato da tal gratia. L'herbe sono l'operationi virtuose. E fiori l'anime beate. Le faville gl'angeli.</p></div3>
<div3><head>vv.  70-81</head>
<lg><l>"L'alto disio che mo t'infiamma et urge</l>
<l>d'haver notitia di ciò che tu vei,</l>
<l>tanto mi piace più quanto più t'urge.</l></lg>
<lg><l>Ma di questa acqua convien che tu bei</l>
<l>prima che tanta sete in te si satii";</l>
<l>chosì mi disse el sole de gl'occhi miei.</l></lg>
<lg><l>Ancho soggiunse: "El fiume et li topatii</l>
<l>ch'entrono et escon et lo rider de l'herbe</l>
<l>son di loro ombriferi prefatii.</l></lg>
<lg><l>Non che da sè sien queste cose acerbe,</l>
<l>ma è difecto dalla parte tua</l>
<l>che non hai viste anchor tanto superbe".</l>
</lg>
<p>[70-72] Beatrice chome nell'altre chose chosì in questa per se medesima conosce l'animo, et la volontà, del poeta. Et però gli dice che <emph>tanto più</emph> gli <emph>piace el disio</emph>, <emph>i.</emph> el desiderio el quale lo <emph>'nfiamma, et urge</emph>, <emph>i.</emph> constringe, <emph>d'haver notitia di</emph> quel <emph>che vede</emph>, <emph>i.</emph> del fiume et delle faville, <emph>quanto più t'urge</emph>, <emph>i.</emph> rigonfia et crescie;</p>
<p>[73-75] et aggiugne che bisogna <emph>che prima bea</emph> di quel fiume <emph>che satii la sete</emph>, et la vogla sua d'intendere che chosa sia questo fiume.</p>
<p>[76-78] <emph>Preterea</emph> dice che <emph>'l fiume et e topatii</emph>, <emph>i.</emph> le faville <emph>che escono</emph> di quello, <emph>et el rider dell'herbe</emph>, non sono anchora a llui vere, <emph>i.</emph> primavera, cioè beatitudine, ma sono <emph>prefatii ombriferi</emph>, <emph>i.</emph> annuntii d'ombra, <emph>i.</emph> di decta primavera.</p>
<p>[79-81] Et questo non è perchè in cielo non sia perfecta beatitudine, ma el <emph>difecto</emph> viene dal poeta <emph>che non ha anchora le viste</emph>, <emph>i.</emph> gl'occhi, <emph>tanto superbi</emph>, <emph>i.</emph> tanto nobili. Non sanza cagione chiama Beatrice el sole de' suoi occhi, perchè la theologia è quella che veramente illumina lo 'ntellecto. <emph>Preterea</emph> dixe <emph>topatii</emph> a dinotare la vita intera et incorropta dell'anime beate, perchè el topatio dinota castità.</p></div3>
<div3><head>vv.  82-96</head>
<lg><l>Non è fantin che sì subito rua</l>
<l>col volto verso 'l lacte, se si svegli</l>
<l>molto tardato dall'usanza sua,</l></lg>
<lg><l>Chome feci io, per far migliori spegli</l>
<l>anchor de gl'occhi, chinandomi all'onda</l>
<l>che si diriva perchè vi s'inmegli.</l></lg>
<lg><l>Et sì come di lei bevve la gronda</l>
<l>delle palpebre mie, così mi parve</l>
<l>di sua lungheza divenuta tonda.</l></lg>
<lg><l>Poi chome gente stata sobto larve</l>
<l>che pare altro che prima, se si sveste</l>
<l>la sembianza non sua in che disparve,</l></lg>
<lg><l>Chosì mi si cambioro in maggior feste</l>
<l>e fiori et le faville, sì ch'io vidi</l>
<l>ambo le corti del ciel manifeste.</l>
</lg>
<p>[82-84] Havea el poeta inteso da Beatrice quanto a giovare gl'havessi a bere dell'acqua di quel fiume. Il perchè si chinò più di <emph>subito</emph> verso el fiume che non fa un fantino verso le poppe della nutrice, quando è sveglato più tardi che non suole, onde viene haver maggior fame;</p>
<p>[85-87] et questo <emph>fece per fare miglori spegli, i.</emph> specchi, <emph>de'</emph> suoi <emph>occhi</emph>. Già chome è decto havea facto miglor vista, ma hora l'havea a fare optima. Adunque si chinò al fiume, <emph>i.</emph> humilmente domandò la gratia la quale <emph>si diriva</emph> da Dio nelle creature, acciochè <emph>vi s'immegli</emph>, <emph>i.</emph> in quella si diventi miglore;</p>
<p>[88-90] et subito che <emph>la gronda delle palpebre</emph>, <emph>i.</emph> la extremità de' labri de' coperchi degl'occhi, bevve di questa acqua, el fiume che prima mi parea lungo mi parve tondo. Per questo dimostra che gl'huomin che non sono anchora ripieni di gratia illuminante veggono solamente che queste cose procedono et dirivono da Dio, ma non s'accorgono che ritornino a Dio. Adunque per la lungheza si dinota el progresso da Dio alla cosa creata. Ma pel circulo è facile a intendere el ritorno a Dio.</p>
<p>[91-93] <emph>Poi chome gente</emph>: poi che gl'ochi suoi hebbon beuto l'acqua, vide e fiori et l'herbe et le faville in vera forma et parvongli cose molto più maraviglose, et intervene chome di gente che sia <emph>in larve</emph>, <emph>i.</emph> in maschere, non belle, che dipoi levate le maschere rimane nella sua forma.</p>
<p>[94-96] Adunque <emph>e fiori</emph> si dimostrorono anime humane, <emph>et le faville</emph> angeli; et per questo lui <emph>vide Ambo due le corti del cielo</emph>. Imperochè in cielo appresso a Dio non v'è se non angeli et anime humane.</p></div3>
<div3><head>vv.  97-108</head>
<lg><l>O splendore di Dio, per cui io vidi</l>
<l>l'alto triumpho del mondo verace,</l>
<l>dammi virtù a dir com'io 'l vidi.</l></lg>
<lg><l>Lume è lassù che visibile face</l>
<l>lo creatore a quella creatura</l>
<l>che solo in lui vedere ha la sua pace.</l></lg>
<lg><l>Et sè distende in circular figura</l>
<l>in tanto che la sua circonferenza</l>
<l>sarebbe al sol troppo larga cintura.</l></lg>
<lg><l>Fassi di raggio tutta sua presenza</l>
<l>reflexo al sommo del mobile primo,</l>
<l>che prende quivi vivere et potenza.</l>
</lg>
<p>[97-99] Meritamente volendo exprimere quello che vide della triomphante corte del cielo, invoca lo splendore per la gratia del quale lui la vide. Adunque <emph>O splendore di Dio</emph>, o sancto Spirito, <emph>per cui io vidi</emph>, et sanza el quale non potea vedere. Imperochè sanza la gratia illuminante non può l'animo humano transcendere a queste speculationi; <emph>l'alto triompho</emph>: della chiesa triomphante; et certo facile è conoscere la chiesa militante, perchè l'opere di quella sono in gran parte poste nelle operationi active, et nelle virtù morali. Ma comprender con la mente la triomphante, perchè è posta nella contemplatione che è cosa incorporea, è molto difficile; <emph>del</emph> regno <emph>verace</emph>: perchè questo è vero regno, et chi in questo serve regna; et gl'altri regni sono servitù.</p>
<p>[100-102] <emph>Lume</emph> dello Spirito sancto, el qual lume <emph>fa visibile el creatore</emph>. Imperochè chome el sole materiale riflectendo e razi suoi in terra ci fa visibili le chose di questo mondo, chosì questo lume fa visibile Idio non a ogni creatura, ma a quella che <emph>ha la sua pace</emph>, <emph>i.</emph> el suo sommo bene, collocato <emph>solo</emph> in Dio; nè altro pensa, perchè ha l'animo puro da ogni contagione.</p>
<p>[103-105] Questo lume <emph>si distende in figura circulare</emph> et sperica, et fa sì gran <emph>circunferenza che Sarebbe troppo larga</emph> a cignere <emph>el sole</emph>.</p>
<p>[106-108] Nè è altra che un <emph>razo</emph> che viene dalla somma luce che è Idio et riflecte <emph>al sommo mobile</emph>, <emph>i.</emph> alla somma parte del nono cielo che è <emph>primo mobile</emph>, el qual nono cielo riceve da quella riflexione <emph>vivere</emph>, <emph>i.</emph> moto, che è segno di vita, <emph>et potentia</emph>, <emph>i.</emph> virtù di dare la influentia sua ad tutti e cieli.</p></div3>
<div3><head>vv.  109-129</head>
<lg><l>Et chome clivo in acqua di su' imo</l>
<l>si specchia quasi per vedersi adorno</l>
<l>quando è nel verde et ne' fioretti opimo,</l></lg>
<lg><l>Sì soprastando al lume intorno intorno</l>
<l>vidi specchiarsi in più di mille sogle</l>
<l>quanto di noi lassù facto ha ritorno.</l></lg>
<lg><l>Et se l'infimo grado in sè ricogle</l>
<l>sì grande lume, quanto è la largheza</l>
<l>di questa rosa nell'extreme fogle!</l></lg>
<lg><l>La vista mia nell'ampio et nell'alteza</l>
<l>non si smarriva, ma tucto prendea</l>
<l>el quanto e 'l quale di quella allegreza.</l></lg>
<lg><l>Presso et lontano lì nè pon nè leva,</l>
<l>che dove Idio sanza mezo governa</l>
<l>la legge naturale nulla rileva.</l></lg>
<lg><l>Nel giallo della rosa sempiterna</l>
<l>che si dilata et digrada et redole</l>
<l>odor di lode al sol che sempre verna,</l></lg>
<lg><l>Quale è colui che tace et dicer vole,</l>
<l>mi trasse Beatrice, et dixe: "Mira</l>
<l>quant'è 'l convento delle bianche stole!</l>
</lg>
<p>[109-111] Chome interverebbe che se un monte fussi in mezo dell'acque si vederebbe <emph>di su' imo</emph>, <emph>i.</emph> dalla parte di sopra, insino a quella di sobto,</p>
<p>[112-114] chosì l'anime beate <emph>soprastando el lume intorno intorno</emph>, si specchiavono intorno intorno nel decto lume, le quali anime finge che fussino <emph>in più di mille</emph> sedie, <emph>i.</emph> in infinite sedie. Et dice <emph>quanto di noi ha facto ritorno lassù</emph>, <emph>i.</emph> tutte quelle anime che venute da Dio per creatione per loro meriti sono ritornate a Dio per beatitudine.</p>
<p>[118-120] <emph>La vista mia nell'amplo et nell'alteza</emph>: era diventato el poeta di sì nobile vista che epsa <emph>non si smarriva</emph>, et non mancava, nè <emph>nell'amplo</emph>, cioè nella latitudine, nè <emph>nell'alteza</emph>, benchè ciaschuna fussi immensa. Ma comprendea et discernea el <emph>tutto</emph> et in quello la quantità et la qualità.</p>
<p>[121-123] La vista humana può discernere infra un certo spatio tutte queste chose, et passato quello si confonde la vista. Ma in cielo nè il <emph>presso</emph> nè el di lungi <emph>nè pone nè leva</emph>, <emph>i.</emph> non fa che la chosa cresca o sciemi; nè presso fa veder meglo, nè lontano peggio, ma appare apunto quale è; <emph>che dove Dio sanza mezo governa</emph>: potrebbe dire alchuno esser verisimile che tanto vegga chi è lontano quanto chi è proximano; et tanto chi è alto quanto chi è basso. A che risponde che nelle chose governate da Dio, ma con mezo delle seconde cause chome sono e cieli et gl'elementi et tutte le chose terrene, non patisce la legge naturale quello che è decto disopra. Ma nel cielo empyreo, nel quale Dio opera <emph>immediate</emph>, et sanza le seconde cause, la legge naturale niente vi può.</p>
<p>[124-129] Dipoi sequita che <emph>B.</emph> lo <emph>traxe</emph> tale <emph>quale è colui</emph> che per la cupidità del sapere <emph>vuol dire</emph>, et per lo stupore <emph>tace</emph>; et traxelo <emph>Nel giallo della rosa</emph>, <emph>i.</emph> nel centro di quella spera, chome nella rosa el giallo è nel centro, la qual rosa <emph>si dilata</emph>, perchè l'ambito et la circunferentia di questo cielo è grandissima <emph>et digrada</emph>, <emph>i.</emph> si distingue pe' suoi gradi, <emph>et redole Odore</emph>, <emph>i.</emph> getta odore, <emph>di lode al sole</emph>, <emph>i.</emph> allo eterno Idio che illumina quel cielo, el qual sole <emph>sempre verna</emph>, <emph>i.</emph> sempre vi fa primavera; <emph>et dixe: "Mira Quanto</emph> grande <emph>è el convento</emph>, et el numero dell'anime beate le quali chome pone Ioanni nello <emph>Appocalipse</emph> sono in <emph>bianche stole</emph>; stola è veste lungha per insino a' piedi.</p></div3>
<div3><head>vv.  130-138</head>
<lg><l>Vedi nostra città quant'ella gira;</l>
<l>vedi li nostri scanni sì ripieni</l>
<l>che poca gente più ci si disira.</l></lg>
<lg><l>Et quel gran seggio a che tu gl'occhi tieni</l>
<l>per la corona che v'è già su posta,</l>
<l>prima che tu a queste noze cieni,</l></lg>
<lg><l>Sederà l'alma che fia giù augosta</l>
<l>dell'altro Enrico, ch'a dirizare Italia</l>
<l>verrà in prima ch'ella sia disposta.</l>
</lg>
<p>[130-132] Conchiude Beatrice che le sedie celesti che vacorono per la ruina de gl'angeli ribelli, et haveansi a riempiere dell'anime beate, son quasi <emph>ripiene</emph>.</p>
<p>[133-138] Dipoi dimostra una sedia vota ornata di <emph>corona</emph>, et quella dice essere apparecchiata per <emph>Henrico</emph> di Luzimborgo quarto imperadore; et in quella <emph>Sederà prima che</emph> Danthe <emph>ceni a</emph> quelle <emph>noze</emph>, <emph>i.</emph> venga da quella beatitudine. Chostui regnò al tempo del poeta, sedente Clemente di Guascogna. Et tacitamente dinota che noi siamo nell'ultima età et vicini al fine; et è opinione secondo alchuni che tante habbino a essere l'anime beate quanti furono gl'angeli ribegli. Altri dicono che habbino a essere tante quanti sono gl'angeli che vi rimasono, acciochè el numero nostro sia pari con quello de gl'angeli. O veramente diciamo, secondo l'Aquinate, che Dio solo sa el numero de gl'angeli.</p></div3>
<div3><head>vv.  139-148</head>
<lg><l>La cieca cupidigia che v'amalia</l>
<l>simili facto v'ha al fantolino</l>
<l>che muor per fame et caccia via la balia.</l></lg>
<lg><l>Et fia prefecto nel foro divino</l>
<l>allor tale, che in palese et in coverto</l>
<l>non anderà con lui con un cammino.</l></lg>
<lg><l>Ma pocho poi sarà da Dio soferto</l>
<l>nel sancto officio, che ei sarà detruso</l>
<l>là dove Simon mago è per suo merto,</l></lg>
<lg><l>Et farà quello d'Anagna andar giuso".</l>
</lg>
<p>[139-141] Danna la cieca cupidità de gl'Italiani, e quali per avaritia et per l'ambitione scacciorono da sè Henrico el quale voleva ridurgli alla via recta, et alla libertà, et fagli <emph>simili al fantolino</emph>, el quale benchè habbi fame, per cruccio caccia via la balia.</p>
<p>[142-144] Et aggiugne che in quel tempo sarà sommo pontefice <emph>tale che nè di palese</emph> nè di nascosto <emph>non anderà pel camino</emph> dello 'mperadore. Imperochè cercherà di corrompere Italia et di tenerla in discordia. Questi è Clemente.</p>
<p>[145-148] <emph>Ma Dio poco</emph> tempo patirà che sia <emph>nel santo offitio</emph> del pontificato, perchè morrà et sarà pinto giù allo 'nferno dove sono puniti Simon mago et e suoi sequaci. Questo luogo è descripto nel decimonono capitolo dello 'nferno dove mette e simoniaci in certi pozi strecti col capo di sobto et con le gambe di fuori, insino a tanto che non viene un altro condennato al medesimo pozo, et allhora chi v'era prima cade al fondo, et chi vien di nuovo rimane con le gambe di fuori. Adunque verrà Clemente al pozo dove nello 'nferno monstrò che era Bonifatio d'Anagna suo antecessore.
</p></div3></div2>
<div2><head>XXXI</head>
<argument><p>CANTO .XXXI. DELLA TERTIA CANTICA DI DANTHE</p></argument>
<div3><head>vv.  1-12</head>
<lg><l>In forma adunque di candida rosa</l>
<l>mi si mostrava la militia sancta</l>
<l>che nel suo sanghue Christo fece sposa.</l></lg>
<lg><l>Ma l'altra che volando vede et canta</l>
<l>la gloria di colui che lla 'nnamora</l>
<l>et la bontà che la fece cotanta,</l></lg>
<lg><l>Sì come schiera d'ape che s'infiora</l>
<l>una fiata et una si ritorna</l>
<l>là dove suo labor si rinsapora,</l></lg>
<lg><l>Nel gran fior discendeva che s'adorna</l>
<l>di tante fogle, et quindi risaliva</l>
<l>là dove el suo amor sempre soggiorna.</l>
</lg>
<p>Havendo già tractato el nostro poeta della celestial corte in universale, in questo trigesimo primo capitolo la discrive distintamente et in particulare. Adunque nel principio discrive l'acto et l'habito dell'anime beate et degl'angeli. Dipoi invoca la trinità et pone la sua felicissima contemplatione. Nel terzo luogo pone sancto Bernardo et Beatrice ritornare alla sua sedia. Nell'ultimo Bernardo gli mostra l'anime beate, et <emph>maxime</emph> Maria vergine.</p>
<p>[1-3] Ma in questi primi versi epilogando quello che è decto nel precedente capitolo, dice che <emph>la militia sancta</emph>, <emph>i.</emph> l'anime de' beati, e quali havendo militato nel mondo triomphavono in cielo, erono in forma di <emph>candida rosa</emph>, la quale militia <emph>Christo</emph> con la sua morte ricomperò et unilla a sè, onde fu sua <emph>sposa</emph>.</p>
<p>[4-6] <emph>L'altra militia</emph>, <emph>i.</emph> l'angelica, la quale <emph>vede</emph> et intende <emph>la gloria</emph> di Dio <emph>che la 'nnamora, Et la</emph> sua <emph>bontà</emph>, la quale <emph>fece</emph> decti angeli <emph>cotanti</emph>, <emph>i.</emph> sì grandi, et sì nobili, et vedendo la <emph>canta</emph>, <emph>i.</emph> la loda.</p>
<p>[7-12] Questi angeli <emph>discendevono nel gran fiore</emph>, cioè nella rosa, che chosì chiama le sedie de' beati, el quale fiore <emph>s'adorna di tante fogle</emph> quante sono epse sedie. Et da queste fogle <emph>risaliva</emph> a Dio nel quale l'<emph>amore</emph> loro <emph>sempre</emph> dimora, come fanno l'<emph>ape</emph> overo pecchie, le quali dalle loro cassette escono ne' fiori, et quindi ritornono alle cassette, <emph>dove el suo labore</emph>, <emph>i.</emph> la sua fatica, <emph>s'insapora</emph> perchè produce el mele. Et certamente optima comparatione tra gl'angeli et le pecchie, perchè chome le pecchie sono prompte et preste nel loro officio intorno al re, così gl'angeli nell'obsequio di Dio; le pecchie si dilectono dell'odore de' fiori et concepono el mele, chosì gl'angeli si dilectono dell'odore delle buone opere de' sancti huomini, et quella suavità ne portano a Dio; et chome le pecchie cacciono dalle cassette le pigre et inutili, chosì gl'angeli cacciano da cielo e pigri che non hanno exercitato le buone opere.</p></div3>
<div3><head>vv.  13-24</head>
<lg><l>Le faccie tutte havien di fiamma viva</l>
<l>et l'ali d'oro, et l'altro tanto biancho</l>
<l>che nulla neve a quel termine arriva.</l></lg>
<lg><l>Quando scenden del fior, di bianco in bianco</l>
<l>porgean della pace et dell'ardore</l>
<l>che gl'acquistavon ventillando el fianco.</l></lg>
<lg><l>Nè l'interporsi tra 'l disopra e 'l fiore</l>
<l>di tanta moltitudine volante</l>
<l>impediva la vista et lo splendore,</l></lg>
<lg><l>Che la luce divina è penetrante</l>
<l>per l'universo secondo che è degno,</l>
<l>sì che nulla li puote essere obstante.</l>
</lg>
<p>[13-15] Erono <emph>Le faccie</emph> de gl'angeli rosse in forma <emph>di fiamma</emph> a dinotare l'ardentissima carità. L'<emph>ale</emph> con le quali volavano erono <emph>d'oro</emph>, perchè l'opera loro è pretiosissima et risplende chome oro fine. L'altre parti candide dimostrano somma purità et netteza; o veramente la perfecta sapientia. Possiamo anchora porre l'oro per la incorruptibile natura de gl'angeli, la quale confermata in gratia non può più peccare. El bianco dinota la somma purità dell'agnolo, perchè mai non peccò.</p>
<p>[16-18] <emph>Quando</emph> gl'angioli <emph>scendeano in biancho</emph>, <emph>i.</emph> di sedia in sedia, <emph>porgevono</emph> all'anime di quelle sedie <emph>della pace</emph>, che è la beatitudine, et della carità, la quale loro acquistano da Dio <emph>ventillando el fianco</emph>, <emph>i.</emph> battendo l'ale. Il che significa le sue operationi.</p>
<p>[19-21] Era adunque maraviglosa <emph>multitudine</emph> d'agnoli volanti, e quali interponendosi tra 'l poeta et l'anime beate parea ragionevole che dovessino torgli <emph>la vista</emph> dell'anime, et anchora fare ombra in forma che non ricevessi la luce;</p>
<p>[22-24] ma nè l'uno nè l'altro era, perchè <emph>la luce</emph> di Dio penetra <emph>per</emph> tutto <emph>l'universo</emph> in un medesimo modo in quanto a Dio, ma non in quanto a chi la riceve. Imperochè la luce divina penetra più et meno in diverse creature secondo che epse sono più et meno capaci di quelle.</p></div3>
<div3><head>vv.  25-42</head>
<lg><l>Questo sicuro et gaudioso regno</l>
<l>frequente in gente antica et in novella</l>
<l>viso et amore havea tucto ad un segno.</l></lg>
<lg><l>O trina luce che 'n unica stella</l>
<l>scintillando a lhor vista sì gl'appaga,</l>
<l>ghuardi quagiuso alla nostra procella!</l></lg>
<lg><l>S'e barbari venendo di tal plaga</l>
<l>che ciaschun giorno d'Helice si chuopra</l>
<l>rotante col suo figlo ond'ell'è vaga,</l></lg>
<lg><l>Veggendo Roma et l'ardua sua opra</l>
<l>stupefacensi, quando Laterano</l>
<l>alle cose mortali andò disopra,</l></lg>
<lg><l>Io che al divino da l'humano,</l>
<l>all'eterno dal tempo era venuto,</l>
<l>et di Firenze al popol giusto et sano,</l></lg>
<lg><l>Di che stupor dovevo esser compiuto!</l>
<l>Certo tra epso e 'l gaudio mi facea</l>
<l>libito non a dire et starmi muto.</l>
</lg>
<p>[25-27] <emph>Questo regno sicuro</emph> da ogni pericolo, <emph>et gaudioso</emph>, <emph>i.</emph> pieno di gaudio, le quali due proprietà non sono ne' regni mortali dove sempre sono pericoli, et spesso vi manca letitia; <emph>frequente in gente antica et in novella</emph>, <emph>i.</emph> el quale è ripieno di gente antica cominciando da Adam et da gl'altri, e quali Christo cavò del limbo, et dipoi de gl'apostoli et de gl'altri fedeli della primitiva chiesa, et dipoi de gl'altri virtuosi et fedeli e quali insino a questo dì, questi tutti beati così antichi chome novegli, <emph>haveano el viso et l'amore</emph>, <emph>i.</emph> el viso contemplante et la volontà ardente di carità, volti <emph>a un segno</emph>, <emph>i.</emph> a epso Dio, el quale e beati intendono et amano.</p>
<p>[28-30] Invoca adunque Dio che come cura el cielo, chosì si degni di riguardar questo basso et mortal mondo, et dice: <emph>O trina luce</emph>, o trinità, che sei luce onde ogni cosa riceve lume; et benchè sia in tre persone, nientedimeno è una <emph>stella</emph> sola perchè è una substantia, et da questa stella scintillano le faville che appagono et contentono l'anime in cielo; <emph>guardi qua giù alla nostra procella</emph>, <emph>i.</emph> tempesta per che la vita humana del continuo è in maggiore perturbatione che nave in tempestoso mare.</p>
<p>[31-33] <emph>S'e barberi</emph>: questa è optima similitudine a dimostrare quanto fu lo stupore suo in contemplare el regno de' beati, et è comperatione dal minore a maggiore in questo modo. Se le genti barbere et strane, le quali vengono delle parti septentrionali, le quali <emph>Elice</emph>, <emph>i.</emph> l'orsa maggiore chiamata tramontana, <emph>cuopre</emph> ogni <emph>giorno, col suo figlo</emph>, cioè con l'orsa minore,</p>
<p>[34-36] giunte a Roma stupivono vedendo le mirabili chose di quella città, <emph>quando Laterano</emph>, <emph>i.</emph> epsa Roma, ponendo la parte pel tutto, <emph>andò disopra alle chose mortali</emph>, cioè vinse di magnificentia et di potentia tutte l'altre città,</p>
<p>[37-42] quanto maggiormente dovevo stupire io che ero venuto <emph>dell'humano</emph> et mortal mondo <emph>al divino</emph> et immortale cielo. Ero venuto <emph>dal tempo</emph> che è extensiva successione di vita terminabile alla eternità, la quale è tutta insieme perfecta possessione della vita senza termine, <emph>et di Firenze al popol iusto et sano</emph>, <emph>i.</emph> da gl'huomini e quali nella vita spesso errono ad Hierusalem superna, e cui cittadini confermati in gratia non possono peccare. Onde conclude che <emph>tra epso stupore et el gaudio mi facea</emph> piacere <emph>non dire</emph> ma star cheto.</p></div3>
<div3><head>vv.  43-57</head>
<lg><l>Et quasi peregrin che si ricrea</l>
<l>nel tempio di suo voto riguardando</l>
<l>et spera già ridir chom'ella stea,</l></lg>
<lg><l>Su per la viva luce passeggiando</l>
<l>io menavo gl'occhi per li gradi</l>
<l>mo su mo giù et hor ricirculando.</l></lg>
<lg><l>Vedea visi di carità suadi,</l>
<l>d'altrui lumi fregiati et di suo riso,</l>
<l>et d'acti ornati di tutte honestadi.</l></lg>
<lg><l>La forma general di paradiso</l>
<l>già tutto 'l mio sguardo havea compresa,</l>
<l>in nulla parte ancor fermato fiso.</l></lg>
<lg><l>Et volgeami con vogla riaccesa</l>
<l>in domandar la mia donna di chose</l>
<l>di che la mente mia era sospesa.</l>
</lg>
<p>[43-48] Era già giunto al sommo fine el poeta et ad quella beatitudine per la quale havea facto sì lungo viaggio. Il perchè non gli restava se non ad contemplare el gran tempio di Dio, nel quale tutte l'anime de' beati posandosi fruiscono el sommo gaudio. Adunque andava con gl'occhi ricercandol tutto hor su hor giù et hora in circuito ricreandosi in quello chome el <emph>peregrino</emph> giunto al <emph>tempio</emph>, o di Roma o del sepolcro o di san Iacopo, dove per <emph>voto</emph> era venuto, <emph>si ricrea riguardando</emph> et la forma, et gl'ornamenti, et le chose che vi son dentro, <emph>et già spera</emph> el suo ritorno, et tornato potere <emph>ridire</emph> a' suoi <emph>chome</emph> quel tempio <emph>stia</emph>.</p>
<p>[49-51] Quivi vedea el poeta e <emph>visi</emph> et le faccie ardenti <emph>suadi di carità</emph>, ne' quali erono tanto infiammati di carità che persuadevono a quella quegli che gli vedevono, et erono <emph>fregiati</emph> et ornati <emph>del lume altrui</emph>, cioè del lume della divina luce, <emph>et di suo riso</emph>, <emph>i.</emph> et della propria allegreza, <emph>et d'acti</emph> pieni <emph>di tutte honestadi</emph>, <emph>i.</emph> di tutte le virtù.</p>
<p>[52-54] Et <emph>già ha compresa tutta la forma del paradiso in genere</emph>, ma non anchora in particulare, perchè non havea fermo lo sguardo più in uno che in un altro luogo.</p>
<p>[55-57] Dipoi si volse per domandare Beatrice di molti dubii, che tenean <emph>sospesa la mente</emph> sua.</p></div3>
<div3><head>vv.  58-69</head>
<lg><l>Uno intendea, et altro mi rispose;</l>
<l>credea veder Beatrice et vidi un sene</l>
<l>vestito con le genti gloriose.</l></lg>
<lg><l>Diffuso era per gl'ochi et per le gene</l>
<l>di benigna letitia, in acto pio</l>
<l>quale a tenero padre si conviene.</l></lg>
<lg><l>Et: "Ove è ella?", subito dix'io.</l>
<l>Ond'egli: "A terminare el tuo disiro</l>
<l>mosse Beatrice me dal loco mio.</l></lg>
<lg><l>Et se riguardi su nel terzo giro</l>
<l>del sommo grado, tu la rivedrai</l>
<l>nel throno che e suoi merti gli sortiro".</l>
</lg>
<p>[58-63] Quando Danthe si volse per domandare B. de' suoi dubii epsa era già tornata nella sua sedia. Onde bene dice che una chosa <emph>intendea</emph>, cioè di parlare con Beatrice, <emph>et altro</emph> gli <emph>rispose</emph>, perchè già era venuto sancto Bernardo, el qual finge <emph>sene</emph>, cioè vecchio, benigno, lieto, et pio, chome <emph>si conviene</emph> essere <emph>a tenero padre</emph> desideroso della salute del figluolo, et descrivelo tale qual fu nel governo de' suoi monaci.</p>
<p>[64-69] Qui dicea Danthe <emph>Ove è ella?</emph>, il che significa che cercava nella sacra theologia intendere quello che poco dopo dirà; et Bernardo gli rispose perchè la doctrina di questo vecchio gl'aperse questo luogo. Adunque rispose Bernardo lei essere tornata alla sua sedia, la quale dice essere <emph>nel terzo</emph> cerchio cominciandosi dal puncto, et a llui haver commesso che venissi a Danthe <emph>a terminare</emph>, et adempiere, <emph>el</emph> suo <emph>desiderio</emph>.</p></div3>
<div3><head>vv.  70-78</head>
<lg><l>Sanza risponder gl'occhi su levai,</l>
<l>et vidi lei che si facea corona</l>
<l>riflectendo da sè gl'eterni rai.</l></lg>
<lg><l>Da quella region che più su tona</l>
<l>occhio mortale alchun tanto non dista,</l>
<l>qualunque in mare più giù s'abbandona,</l></lg>
<lg><l>Quanto da Beatrice la sua vista;</l>
<l>ma nulla mi facea, che sua effigie</l>
<l>non discendea a me per mezo mista.</l>
</lg>
<p>[70-72] Era tanto avido di Beatrice l'auctore che non rispose a Bernardo, ma disubito alzò gl'ochi ricercando di lei. <emph>Preterea</emph> dinota l'habito del contemplare, el quale sempre alza gl'occhi dello 'ntellecto alle chose superiori et celesti. Onde nel psalmo: "levavi oculos meos in montem". Et Hisaias: "sedebit solitarius et tacebit quia levavit se supra se". Discendevono e razi dell'eterna luce sopra el capo di Beatrice, et epsa gli reflecteva da ogni parte, et così se ne <emph>faceva corona</emph>. Questo significa che el razo dello Spirito sancto discende sopra el theologo et illuminalo, et lui ha la doctrina gratia ricevuta riflecte in altri et admaestra et illumina.</p>
<p>[73-75] Et era Beatrice tanto più alta che 'l poeta quanto sarebbe distante dalla regione dove nascono e tuoni uno che fussi nel fondo del mare.</p>
<p>[76-78] Nientedimeno questa distantia non gli facea impedimento, perchè la <emph>effigie</emph> di B. <emph>non discendea</emph> a llui <emph>mixta per</emph> alchun <emph>mezo</emph>. Non era adunque chome tra noi mortali dove gl'occhi nostri veggono per mezo diaphano, <emph>i.</emph> trasparente, chome è aria et vetro et simil chose. Il perchè non può la nostra vista distendersi oltra alla proportione del senso o dell'obiecto overo del mezo che è l'aria. Ma in cielo è altrimenti.</p></div3>
<div3><head>vv.  79-93</head>
<lg><l>"O donna in cui la tua speranza vige</l>
<l>et che soffristi per la mia salute</l>
<l>in inferno lasciar le tue vestigie,</l></lg>
<lg><l>Di tante chose quante io ho vedute</l>
<l>dal tuo poter et dalla tua bontate</l>
<l>riconosco la gratia et la virtute.</l></lg>
<lg><l>Tu m'hai di servo tracto a libertate</l>
<l>per tutte quelle vie, per tutti e modi</l>
<l>che di ciò fare havieno potestate.</l></lg>
<lg><l>La tua magnificentia in me custodi</l>
<l>sì che l'anima mia, che facta hai sana,</l>
<l>piacente a te dal corpo si disnodi".</l></lg>
<lg><l>Chosì orai, et quella, sì lontana</l>
<l>chome parea, sorrise et riguardommi;</l>
<l>poi si tornò all'eterna fontana.</l>
</lg>
<p>[79-81] Fa oratione a Beatrice, per la quale dice che <emph>la</emph> sua <emph>speranza vige</emph>, <emph>i.</emph> dura et conservasi. Imperochè la theologia accompagnata dalla gratia cooperante et consumante, riduce l'huomo a tale perfectione che sempre spera vera beatitudine; considerato <emph>maxime</emph> che lei <emph>per la</emph> sua <emph>salute</emph> discese <emph>nello 'nferno</emph> quando confortò Virgilio che lo soccorressi nella selva dove era smarrito,</p>
<p>[85-87] et finalmente l'ha facto <emph>di servo</emph> libero infondendogli la scientia, et la virtù. Onde "virtutes et scientie liberaverunt animam a captivitate nature"; <emph>per tutte quelle vie</emph> et <emph>per tutti</emph> que' <emph>modi</emph>: quasi dica: con paura delle pene et con exortatione de' premii che haveano potestate di ciò fare, cioè di ritrarre dalla servitù de' vitii alla libertà delle virtù. Chon queste parole adunque havea ringratiato el poeta B. de' beneficii ricevuti.</p>
<p>[88-90] Dipoi la priegha che chome ha usato insino a qui clementia et somma liberalità inverso di lui concedendogli sì gran doni, chosì gli piaccia per l'advenire custodire et conservare in lui tale sua <emph>magnificentia</emph>, et chome l'ha facto libero con scientia et con virtù, onde l'anima prima inferma pe' vitii et per la ignorantia, è <emph>facta sana</emph> chome è decto, chosì la conservi in questo stato tanto, che <emph>disnodi</emph> et sciolga <emph>dal corpo</emph>.</p>
<p>[91-93] Dopo quella oratione B. chosì <emph>lontana Chome parea sorrise</emph>: il che fu segno che l'havea exaudito; et non sanza cagione dixe <emph>lontana chome parea</emph>, et non dixe chome era. Imperochè benchè la divina grandeza sia rimotissima dalla conditione humana, nientedimeno la gratia sua per sua misericordia ci s'appressa. Onde è scripto: "Deus prope est invocantibus se"; <emph>et riguardollo</emph>: quasi lo confermò et constabilì in quella vera via; <emph>poi si tornò all'eterna fontana</emph>: il che dinota che tal gratia da Dio viene et a Dio ritorna, chome a fontana indeficiente.</p></div3>
<div3><head>vv.  94-99</head>
<lg><l>E 'l sancto sene: "Acciochè tu assommi</l>
<l>perfectamente - dixe - el tuo camino,</l>
<l>ad che priego et amor sancto mandommi,</l></lg>
<lg><l>Vola co gl'occhi per questo giardino,</l>
<l>che veder lui t'acconcerà lo sguardo</l>
<l>più ad montar per lo regno divino.</l></lg>
<lg><l>Et la regina del cielo, ond'io ardo</l>
<l>tutto d'amor, ne farà ogni gratia</l>
<l>però ch'io sono el suo fedel Bernardo".</l>
</lg>
<p>[94-96] Qui Bernardo conforta el poeta che <emph>assommi</emph>, cioè perduca al sommo, et alla fine, el suo <emph>camino</emph>, el quale allhora sarà finito quando sarà arrivato al sommo Dio.</p>
<p>[97-99] Che <emph>voli con gl'occhi per questo giardino</emph>, <emph>i.</emph> discorra con la vista per tutto el concilio dell'anime beate; et dixe <emph>giardino</emph> interpretando el vocabolo greco. Imperochè paradiso in greco significa giardino. Et aggiugne che risguardando questo giardino lui <emph>acconcerà</emph> et farà apta et idonea la faccia sua a poter <emph>montare per raggio divino</emph>. Imperochè conciosia che 'l progresso del conoscere nell'huomo "non sit a principiis sed ad principia", è conveniente che cominciando dalle chose infime et rimotissime et di grado in grado salendo alle propinque alla divinità quanto più s'inalza più diventi apto a contemplare quella.</p></div3>
<div3><head>vv.  103-111</head>
<lg><l>Quale è colui che forse di Cloatia</l>
<l>viene a veder la Veronica nostra</l>
<l>che per l'antica fama non si satia,</l></lg>
<lg><l>Ma dice nel pensier, fin che si mostra:</l>
<l>"Signor mio Iesù Christo, Dio verace,</l>
<l>hor fu sì facta la sembianza vostra?",</l></lg>
<lg><l>Tale er'io mirando la vivace</l>
<l>carità di colui che in questo mondo</l>
<l>contemplando gustò di quella pace.</l>
</lg>
<p>[103-105] Non con altra cupidità guarda <emph>la Veronica</emph>, che è l'effigie di Christo, uno che per <emph>vederla viene</emph> a Roma insino <emph>di Cloatia</emph>, parte septentrionale et molto lontana,</p>
<p>[106-108] et mentre che quella <emph>si mostra</emph>, lui stupefacto <emph>dice</emph>: "O <emph>Signor Hiesù Christo, fu chosì facta la vostra</emph> effigie?"</p>
<p>[109-111] chome diventò stupefacto el poeta vedendo la effigie di san Bernardo disiderando sapere se in questo mondo era sì facta; perchè impossibile appare all'humana fragilità potere comprendere la divinità sanza la intercessione di Maria, però induce che Beatrice gli mandassi Bernardo sì perchè lui fu theologo molto contemplativo; sì anchora molto divoto di Maria. Il perchè è conveniente che per sua intercessione el poeta possi persuadere a Maria che per lui interceda apresso al sommo Dio.</p></div3>
<div3><head>vv.  112-142</head>
<lg><l>"Figluol di gratia, questo esser iocondo</l>
<l>- cominciò egli - non ti sarà noto</l>
<l>tenendo gl'occhi pur qua giù al fondo.</l></lg>
<lg><l>Ma guarda e cerchi infino al più remoto,</l>
<l>tanto che veggi seder la regina</l>
<l>cui questo regno è subdito et devoto".</l></lg>
<lg><l>Io levai gl'occhi, et chome da mattina</l>
<l>la parte oriental dell'orizonte</l>
<l>soverchia quella dove 'l sol declina,</l></lg>
<lg><l>Chosì quasi di valle andando al monte</l>
<l>cogl'occhi, vidi parte nell'extremo</l>
<l>vincer di lume tutta l'altra fronte.</l></lg>
<lg><l>Et chome quivi ove s'aspecta el temo</l>
<l>che mal guidò Phetonte, più s'infiamma,</l>
<l>et quinci et quindi el lume si fa scemo,</l></lg>
<lg><l>Chosì quella pacific'oriafiamma</l>
<l>nel mezo s'avvivava, et d'ogni parte</l>
<l>per equal modo allentava la fiamma.</l></lg>
<lg><l>Et in quel mezo, con le penne sparte,</l>
<l>vid'io più di mille angeli festanti,</l>
<l>ciaschun distincto di fulgore et arte.</l></lg>
<lg><l>Vidi a' lor giuochi quivi et a' lor canti</l>
<l>ridere una belleza, che letitia</l>
<l>era ne gl'occhi a tutti gl'altri sancti.</l></lg>
<lg><l>Et se io havessi in dir tanta divitia</l>
<l>quanta in imaginar, non ardirei</l>
<l>lo minimo tentar di sua delitia.</l></lg>
<lg><l>Bernardo come vide gl'occhi miei</l>
<l>nel caldo suo calor fissi et attenti,</l>
<l>e suoi con tanto affecto volse a llei,</l></lg>
<lg><l>Ch'e miei di rimirar fè più attenti.</l>
</lg>
<p>[112-114] <emph>Figluol di gratia</emph>: et rectamente, imperò che non da' nostri meriti siamo per la morte del peccato rigenerati, ma per la divina gratia. Adunque siamo figluoli di gratia; <emph>questo esser iocondo</emph>, questo sommo bene celestiale, <emph>non ti sarà noto tenendo gl'occhi al fondo</emph>: quasi dica: se non ti spicchi dal terrestre limo, et chome aquila voli inverso el divino sole.</p>
<p>[118-120] <emph>Io levai gl'occhi</emph>: che questo significhi già disopra è sposto; <emph>et come da mattina</emph>: dimostra per comparatione che chome la mattina la parte orientale è più chiara che l'occidentale, perchè il sole comincia a illuminarla, chosì quella parte più supprema del paradiso era più lucida che l'altre parti.</p>
<p>[124-126] <emph>Et come quivi</emph>, cioè in quella parte del cielo, <emph>dove s'aspecta et temo</emph>, <emph>i.</emph> el carro del sole, ponendo el temone che è parte del carro per tutto el carro; et la favola di <emph>Phethonte</emph> fu narrata nel canto .xvii. della prima cantica; <emph>più s'infiamma</emph>: <emph>i.</emph> più s'allumina, perchè sempre ivi apparisce più chiarore dove poco dopo ha a essere el sole.</p>
<p>[127-129] <emph>Chosì quella pacifica oriafiamma</emph>: <emph>i.</emph> pacifica fiamma, perchè l'ardentissima carità di Maria fu mediatrice a riconciliare l'huomo a Dio.</p>
<p>[130-132] <emph>Et in quel mezo chon le penne sparte</emph>: le penne sparse de gl'angeli significano la gratia et la cognitione che si dilata per tutte l'anime, ma quelle erono distincte perchè secondo e meriti sono più et meno illuminate, le faccie, <emph>di fulgore</emph>, cioè di splendore, che significa carità, <emph>et d'arte</emph>, cioè d'exercitio, perchè chome dixi hanno distinctione et nell'offitio secondo l'adversità della gratia, et della gloria.</p>
<p>[133-135] <emph>una belleza</emph>, che era Maria vergine, ridea <emph>a' giuochi et a' canti</emph> de gl'angeli; et questo facea <emph>letitia</emph> ne gl'occhi a tutti e sancti.</p>
<p>[136-138] <emph>Et se io havessi in dir tanta divitia</emph>: molto più et meglo può imaginare l'huomo, che non può exprimere quello che imagina; et nientedimeno dimostra el poeta che benchè <emph>havessi tanta divitia</emph>, cioè tanta facultà, <emph>nel dire, quanto</emph> ha <emph>nello imaginare, non ardirebbe tentare el minimo</emph> della sua gloria.</p>
<p>[139-142] Et quando <emph>Bernardo</emph> quando <emph>vide gl'occhi miei attenti nel suo caldo calore, volse e suoi a llei</emph>, <emph>i.</emph> a Maria, <emph>con tanto affecto che fece e miei più ardenti di rimirare</emph>: conchiude che el furore col quale Bernardo scripse le sue contemplationi di Maria fece lui più fervente a contemplarla.
</p></div3></div2>
<div2><head>XXXII</head>
<argument><p>CANTO .XXXII. DELLA TERTIA CANTICA DI DANTHE</p></argument>
<div3><head>vv.  1-12</head>
<lg><l>Affecto al suo piacer, quel contemplante</l>
<l>libero officio di doctore assumpse,</l>
<l>et cominciò queste parole sancte:</l></lg>
<lg><l>"La piaga che Maria richiuse et unse,</l>
<l>quella ch'è tanto bella da' suoi piedi</l>
<l>è quella che l'aperse et che la punse.</l></lg>
<lg><l>Nell'ordine che fanno e terzi sedi,</l>
<l>siede Rachel disobto da costei</l>
<l>con Beatrice, sì chome tu vedi.</l></lg>
<lg><l>Sarah Rebech Iudith et colei</l>
<l>che fu bisava al cantor che con dogla</l>
<l>del fallo dixe "Miserere mei",</l></lg>
<lg><l>Puoi tu veder chosì di sogla in sogla</l>
<l>giù digradar, chom'io ch'a proprio nome</l>
<l>vo per la rosa giù di fogla in fogla.</l>
</lg>
<p>Havendo già l'auctore descripto el paradiso in generale, vuole in questo trigesimo secondo capitolo discriverlo in particulare. Adunque nella prima parte discrive l'ordine de' gradi de' beati del vecchio et del nuovo testamento. Nella seconda rimuove un dubio circa e piccoli fanciugli. Nella terza narra la beatitudine di nostra Madonna, et dimostra l'angelo Gabriel. Nell'ultima dimostra e principali patritii di questa corte.</p>
<p>[1-3] Hora tornando a' primi versi ordina chosì el texto: <emph>quel contemplante</emph>, <emph>i.</emph> Bernardo, <emph>affecto</emph>, <emph>i.</emph> facto affectuoso, <emph>i.</emph> ripieno d'affectione, <emph>assumpse</emph> et prese <emph>libero officio di doctore</emph>, perchè diliberò esser mio doctore et dimostrarmi tutti e gradi di paradiso; <emph>et cominciò</emph> chosì:</p>
<p>[4-6] <emph>quella che è tanto bella</emph>, cioè Eva prima femina, <emph>da' piedi</emph> di Maria, perchè è nel secondo seggio, dopo Maria, <emph>è quella che aperse et punse La piagha che Maria richiuse et unse</emph>: questa è la piaga dell'humana natura che cagionò el peccato d'Adam, el qual fece tutti gl'huomini inhabili a potere havere vita eterna, della quale Eva fu cagione inductiva, et però <emph>punse et aperse questa piagha</emph>, et Maria per la sua obedientia et purità fu cagione inductica che Dio padre mandassi el suo figluolo a prendere carne di lei, et ricomperare l'huomo dalla servitù del peccato. Onde è scripto: "mulier dannavit que sanavit". Eva, interveniente l'angelo reo in forma di serpente, ferì l'humana generatione; et Maria, interveniente l'angelo beato, la risanò. Dalla superbissima Eva nacque el morbo, et dall'humilissima Maria nacque la medicina. Onde dixe che <emph>Maria richiuse et unse</emph>, <emph>i.</emph> mitigò et sanò, questa <emph>piaga</emph>.</p>
<p>[7-9] Nel terzo ordine pone <emph>Rhachel</emph> et <emph>Beatrice</emph>. <emph>Rhachel</emph> fu mogle di Iacob, et figura la vita contemplativa, chome già in diversi luoghi habbiamo dimostro.</p>
<p>[10-12] <emph>Sarra</emph>: mogle d'Abraham, della quale già vecchia generò Isach. <emph>Rhebeccha</emph>: fu mogle d'Isach, della quale generò Iacob et Esaù. Queste tre sono in grande existimatione nel testamento vecchio. Rhachel nella dilectione del marito. Rebeccha nella prudentia; et Sarra nella fedelità. <emph>Iudith</emph>: sanctissima femina per sua grandeza d'animo liberò e Bethuliani da Olopherne; et di costei disopra narrammo la historia. La <emph>bisava del cantore</emph>, <emph>i.</emph> di David, el quale correpto dal furor dello Spirito sancto cantava e psalmi. Chostui innamorato di Bersabè mogle d'Uria suo cavalieri, per haverla fece uccidere el marito. Onde commisse adulterio homicidio et tradimento. Poi pentendosi dell'errore cantò el psalmo "<emph>Miserere mei</emph> Deus". <emph>Bisava</emph> di David fu Ruth mogle di Booz, et Booz generò Obed; et chostui fu padre di Iesse, del quale nacque David. Queste sono septe sedie, la prima di Maria regina del cielo. Seconda d'Eva. Tertia di Rhachel. Et Beatrice quarta. Quinta di Rhebeccha. Sexta di Iudith. Septima di Ruth. Adunque nella seconda sedia eron quelle che erono vixute secondo la legge naturale più in contemplatione.</p></div3>
<div3><head>vv.  16-27</head>
<lg><l>Et dal septimo grado in giù, sì chome</l>
<l>insino apresso, succedenno hebree</l>
<l>dirimendo del fiore tutte le chiome;</l></lg>
<lg><l>Perchè secondo lo sguardo che fèe</l>
<l>la fede in Christo, queste son el muro</l>
<l>ad che si parton le sacre scalee.</l></lg>
<lg><l>Da questa parte onde 'l fiore è maturo</l>
<l>di tutte le sue foglie sono ascisi</l>
<l>quei che credectono in Christo venturo;</l></lg>
<lg><l>Dall'altra parte onde sono intercisi</l>
<l>di voto e semicirculi, si stanno</l>
<l>que' che a Christo venuto hebbono e visi.</l>
</lg>
<p>[16-18] <emph>Et dal septimo</emph>, dove siede Rhuth, <emph>in giù</emph>, cioè discendendo insino al fiore della rosa, <emph>sì chome Infino ad esso</emph>, <emph>i.</emph> sì chome dal primo di nostra donna insino al septimo di Rhuth, <emph>succedono hebree Dirimendo</emph>, <emph>i.</emph> dividendo, <emph>tutte le chiome</emph>, cioè tutte le fogle del fiore. Insomma intendi che sobto nostra donna insino al fior della rosa sono anime del testamento vecchio, dividendo sempre per septe gradi chome sono divisi e primi. Il perchè chi ha più meritato è nel grado che se gli conviene del primo septenario, et chi è stato di minore è nel grado che se gli conviene del secondo septenario infino al mezo della lungheza della rosa. Et da indi in giù sono e parvuli salvati nella fede de' padri divisi similmente in septe gradi. Imagina adunque essere nel fondo d'una rosa, et vederla divisa pel mezo, per lo lungo, et quella parte sopra la quale siede Maria habbia e suoi semicirculi tutti pieni, et nella metà della parte disopra di questi semicirculi sieno le femine hebree, et da indi in giù le pargolette morte innanzi che habbino havuto cognitione di male et di bene;</p>
<p>[22-24] et similmente dalla sinistra di Maria regina imagina Adam, et appresso a llui Moysè et gl'altri che meritorono quel grado, et ne' gradi sequenti di septe in septe sieno e maschi <emph>che credectono in Christo venturo</emph>, et dal mezo in giù li parvoletti chome è detto.</p>
<p>[25-27] Et dipoi a man dextra sia Piero et Ioanni et gl'altri apostoli; et sobto san Piero servato el medesimo ordine sieno quegli che credectono in Christo presente. Sobto Moysè che è da sinistra sia Anna, et sobto lei servati e gradi sieno le femine che si salvorono in Christo presente, et dipoi le parvole, et tutte queste sedie sono piene. Allo 'ncontro di nostra donna è Ioanni baptista, sobto del quale nel secondo grado è Francescho Benedecto Augustino, et ciaschuno sobto a sè ne' gradi discendenti dividendo chome disopra sono loro frati et monaci et altri secondo e meriti, et dal mezo in giù e parvuli salvati pel baptesimo secondo e meriti de' padri. Il perchè in mezo tra gl'huomini del vecchio testamento che credectono <emph>in Christo venturo</emph>, et gl'huomini del nuovo che credectono in <emph>Christo venuto</emph>, sono le femmine che credectono in Christo presente, chome <emph>muro</emph> che gli divida, et tra le femmine che credectono in Cristo venturo et quelle che credettono nel venuto sono e maschi che credectono nel presente. Adunque per dimostrare che ogni beato è salvato per la fede divide l'anime de' salvati prima in tre spetie, in quegli che credectono in Christo venturo, et quegli che credectono in Christo presente, et quegli che credectono nel venuto; et ciaschuna si divide in maschi et femine. Onde sono sei differentie, et ciaschuna ha provecti et parvuli che fanno dodici. Ma le sei de' provecti sono dal mezo in su della rosa, et e parvuli dal mezo in giù; <emph>item</emph> quella parte della rosa divisa per lo lungo dove siede la nostra regina è sobto tutti gli scanni pieni, perchè vi sono quegli che credectono in Christo venturo o nel presente, et però el fiore è maturo. Ma quegli credectono in Christo venuto non sono pieni, ma di giorno in giorno vi vanno tutti quegli che si salvano.</p></div3>
<div3><head>vv.  28-75</head>
<lg><l>Et chome quinci el glorioso scanno</l>
<l>della donna del cielo et gl'altri scanni</l>
<l>disobto lui cotanta cerna fanno,</l></lg>
<lg><l>Chosì dincontro quel di san Giovanni,</l>
<l>che sempre sancto el diserto e 'l martiro</l>
<l>et lo 'nferno sofferse da due anni;</l></lg>
<lg><l>Et sobto lui chosì cerner sortiro</l>
<l>Francesco Benedecto et Augustino</l>
<l>et altri fin qua giù di gyro in gyro.</l></lg>
<lg><l>Hor mira l'alto proveder divino,</l>
<l>che l'uno et l'altro aspecto della fede</l>
<l>equalmente empierà questo giardino.</l></lg>
<lg><l>Et sappi che dal grado giù che siede</l>
<l>a mezo 'l tracto le due discretioni,</l>
<l>per nullo proprio merito si siede,</l></lg>
<lg><l>Ma per gl'altrui, con certe discretioni,</l>
<l>che tutti questi son spiriti absolti</l>
<l>prima che havesser vere electioni.</l></lg>
<lg><l>Ben te ne puoi accorger per li volti</l>
<l>et ancho per le voci puerili,</l>
<l>se tu riguardi bene et se gl'ascolti.</l></lg>
<lg><l>Hor dubbi tu et dubitando sili,</l>
<l>ma io ti solverò forte legame</l>
<l>in che ti stringon e pensier sobtili.</l></lg>
<lg><l>Dentro all'ampieza di questo reame</l>
<l>casual puncto non puote haver sito</l>
<l>se non come tristitia sete et fame,</l></lg>
<lg><l>Che per eterna legge è stabilito</l>
<l>quantunche vedi, sì che giustamente</l>
<l>ci si risponde dall'anello al dito.</l></lg>
<lg><l>Et però questa festinata gente</l>
<l>ad vera vita non è <emph>sine causa</emph>,</l>
<l>entrasi qui più et meno excellente.</l></lg>
<lg><l>Lo rege per cui questo regno pausa</l>
<l>in tanto amore et in tanto dilecto</l>
<l>che nulla volontà è di più ausa,</l></lg>
<lg><l>Le menti tutte nel suo lieto aspecto</l>
<l>creando, a suo piacer di gratia dota</l>
<l>diversamente, et qui basti l'effecto.</l></lg>
<lg><l>Et ciò expresso et chiaro vi si nota</l>
<l>nella scriptura sancta in que' gemelli</l>
<l>che nella matre hebbor l'ira commota.</l></lg>
<lg><l>Però secondo e color de' capelli</l>
<l>di cotal gratia l'altissimo lume</l>
<l>degnamente convien che s'incappelli.</l></lg>
<lg><l>Dunque sanza mercè di lor chostume</l>
<l>locati son per gradi differenti,</l>
<l>sol differendo nel primiero acume.</l>
</lg>
<p>[28-30] Questo ordine et distinctione habbiamo dimostro poco di sopra; et dimostro chi è sobto lo scanno della gran regina,</p>
<p>[31-33] et chi sobto quello di san Ioanni, el quale fu sanctificato nel ventre della madre, et habitò el diserto, et fu martire decollato da Herode. Et perchè morì due anni innanzi a Christo stette quel tempo nel limbo.</p>
<p>[37-39] <emph>l'uno et l'altro aspecto della fede</emph>: cioè la fede di coloro che credectono in Christo venturo, et di coloro che credectono in Christo già venuto.</p>
<p>[40-42] <emph>Et sappi che dal grado che scede</emph>, <emph>i.</emph> divide, <emph>le due discretioni</emph>, <emph>i.</emph> distinctioni et divisioni. In tutti gl'ordini dal mezo in giù sono e parvuli salvati non per proprio merito, ma pel baptesimo, et per la fede de' parenti.</p>
<p>[49-51] <emph>Hor dubbi tu</emph>: conobbe Bernardo Danthe dubitare se a' beati parvuli eron date quelle sedie a caso o no, et però promette chiarirlo.</p>
<p>[52-54] Et prima dimostra che nell'<emph>ampieza</emph>, <emph>i.</emph> nella grandeza, del celeste regno niente può essere a caso come non vi può esser <emph>tristitia fame et sete</emph>. Queste non vi possono essere perchè tristitia è mancamento di letitia, fame et sete sono manchamento di cibo et di poto. Ma in cielo è perfecta letitia, et niente vi manca.</p>
<p>[55-57] Non vi può essere el caso, perchè ciò che vi si <emph>vede è stabilito per</emph> divina <emph>legge</emph>, et <emph>iustamente risponde l'anello al dito</emph>, <emph>i.</emph> dal luogo allocato, <emph>i.</emph> sono collocati in luogo conveniente a lloro chome l'anello si fa conveniente al dito.</p>
<p>[58-60] Il perchè <emph>questa gente festinata Ad vera vita</emph>, <emph>i.</emph> questi parvuli e quali furon <emph>festinati</emph>, <emph>i.</emph> assettati, <emph>ad vera vita, non è sanza causa più et meno excellente intra sè</emph>, <emph>i.</emph> tra se medesimo.</p>
<p>[61-63] <emph>Lo rege cui per questo regno pausa</emph>, <emph>i.</emph> Idio re pel quale el reame celeste pausa, cioè si posa, <emph>in tanta</emph> carità et letitia <emph>che nulla volontà</emph> d'alchun beato <emph>è ausa</emph>, cioè ha ardire, <emph>di più</emph>, <emph>i.</emph> ha tanto dilecto quanto disidera.</p>
<p>[64-66] <emph>dota le menti</emph> humane <emph>di</emph> tanta <emph>gratia</emph> quanto piace a llui, et dotale <emph>diversamente</emph> dando a chi più et a chi meno. Et non è da cercare perchè più a questo che a quello, perchè non si può intendere la cagione; ma <emph>basti</emph> cognoscere <emph>l'effecto</emph>.</p>
<p>[67-69] Questo si pruova nella sacra scriptura per due frategli nati a un portato, Esaù et Iacob. De' quali dixe Idio innanzi che nascessino: "Esaù odio habui Iacob autem dilexi". Questi furono figluoli di Isach et di Rhebeccha, e quali subito che furono conceputi nel ventre della madre facean movimento et turbatione in tra loro; et rivelò Idio al padre che di questi due haveano a discendere due popoli, et che el popolo disceso del maggiore haveva a servire el popolo disceso dal minore. Dipoi al tempo del parto uscì prima Exaù di colore rosso, et dopo lui Iacob piccolo et nero, el qual tenea con mano el piede d'Exaù chome se dicessi "Tu non uscirai sanza me". Non si può adunque rendere cagione, perchè Dio dotassi più Iacob che Esaù di gratia, se non perchè chosì gli piacque. Ma questo si conosce che chi ha più gratia meglo adopera, et chi meglo adopera più merita, et per questo più gloria acquista.</p>
<p>[70-72] Adunque <emph>secondo el colore de' capegli</emph>, cioè chome a Dio piacque che Esaù havessi el colore et e capegli rossi, et Iacob neri, chosì gli piacque dare <emph>gratia</emph> più a Iacob che a Esaù. Imperochè amando Isach più Esaù, et Rhebeccha più Iacob fu volontà di Dio che Rhebeccha potessi ingannare Hisach. Il perchè <emph>l'altissimo lume</emph> di paradiso che beatifica l'anime <emph>degnamente convien che s'incappelli</emph>, cioè s'incoroni, <emph>secondo el color de' capegli</emph>.</p>
<p>[73-75] Et finalmente conchiude che e parvuli beati <emph>sanza mercè</emph> et meriti <emph>di loro costume</emph>, cioè di lor virtù, <emph>son collocati per differenti gradi</emph> ove hanno più et meno beatitudine, et questo interviene perchè sono differenti nel primo lume, <emph>i.</emph> perchè hanno havuto diversamente la gratia che Dio dona quando gli crea; chome quando creò gl'angioli diè più gratia a uno che a un altro, et per quella hebbe maggior grado, et per l'obbedientia dipoi fu ciaschuno confermato nel suo grado in tal gratia; chosì quando crea l'anime dà più et men di gratia a una che a un'altra. Dipoi el nostro bene operare è cagione che non perdiamo la gratia per la quale meritiamo la beatitudine. Et come a maggior gratia maggior merito risponde, chosì maggior beatitudine. Il perchè si conchiude che la cagion della differentia non sta nelle proprie opere, ma nella gratia donata da Dio.</p></div3>
<div3><head>vv.  76-84</head>
<lg><l>Bastavasi ne' secoli recenti</l>
<l>con l'innocentia, per haver salute,</l>
<l>solamente la fede de' parenti;</l></lg>
<lg><l>Poi che le prime etati fur compiute,</l>
<l>convenne a' maschi con l'innocenti penne</l>
<l>per circuncidere acquistar virtute.</l></lg>
<lg><l>Ma poi che 'l tempo della gratia venne,</l>
<l>sanza 'l baptesmo perfecto di Christo</l>
<l>tale innocentia laggiù si ritenne.</l>
</lg>
<p>[76-78] Havendo dimostro el luogo de' parvuli, et come sanza lor merito si salvano, conchiude che <emph>ne' secoli recenti</emph>, <emph>i.</emph> freschi et primi, <emph>bastava la fede de' padri</emph> loro insieme <emph>con la innocentia</emph> a salvargli.</p>
<p>[79-81] La fede della prima età fu ferma speranza che vivendo puramente Dio havessi misericordia di loro, et manderebbe chi loro liberrebbe; et queste due età furono la prima da Adam a Noè, et la seconda da Noè ad Abraham. Dopo queste venne la terza da Abraam a David, nella quale cresciuta la iniquità de gl'huomini et l'idolatria et la concupiscentia, comandò Idio ad Abraam che si circuncidessi co' suoi in segno della fede che haveano in Dio. Et allhora nella <emph>fede de' parenti</emph>, et nella circuncisione, si salvorono.</p>
<p>[82-84] <emph>Ma poi che venne</emph> Christo, che fu <emph>el tempo della gratia</emph>, non bastò la innocentia o la circuncisione o fede de' padri. Imperochè <emph>sanza el baptesimo</emph> gl'innocenti parvuli <emph>si ritennono laggiù</emph>, nel limbo, et non uscirono.</p></div3>
<div3><head>vv.  85-99</head>
<lg><l>Ragguarda homai nella faccia che a</l>
<l>Christo</l>
<l>più s'assomigla, che la sua chiareza</l>
<l>sola ti può disporre a veder Christo".</l></lg>
<lg><l>Io vidi sopra lei tanta allegreza</l>
<l>piover, portata nelle menti sancte</l>
<l>create a transvolar per quella alteza,</l></lg>
<lg><l>Che quantunch'io havea visto davante</l>
<l>di tanta admiration non mi sospese,</l>
<l>nè mi mostrò di Dio tanto sembiante.</l></lg>
<lg><l>Et quello amor che prima lì discese</l>
<l>cantando "Ave Maria gratia plena",</l>
<l>dinanzi a llei le sue ale distese.</l></lg>
<lg><l>Rispose alla divina cantilena</l>
<l>da tutte parti la beata corte,</l>
<l>sì ch'ogni vista sen fè più serena.</l>
</lg>
<p>[85-87] Conforta Danthe che <emph>ragguardi la faccia</emph> di Maria, la quale perchè <emph>somigla più a Christo</emph> che l'altre, potrà con <emph>la sua chiareza</emph> disporlo <emph>a vedere Christo</emph>.</p>
<p>[88-90] Et lui guardando vide <emph>piovere sopra di lei allegreza</emph> infinita, la quale portavono le <emph>menti sancte</emph> de gl'angeli, le quali Idio creò per volare <emph>per quella alteza</emph> del cielo, et per essere messaggieri della sua volontà. Onde sono decti angeli, perchè in greco "angelos" significa messaggiero.</p>
<p>[94-96] <emph>Et quello amore</emph>, cioè quello angelo pieno di carità, el quale fu el primo, che venissi in quel luogho, <emph>distese l'ale sue innanzi a</emph> Maria <emph>cantando "Ave Maria gratia plena"</emph>: et questo è l'angelo Gabriello, el quale discese a Maria quando gli portò la 'mbasciata della incarnation del verbo.</p>
<p>[97-99] Et <emph>alla cantilena</emph>, cioè alle parole che cantava Gabriello, <emph>rispose la beata corte</emph>, cioè tutti gl'altri angeli. Et per questo <emph>ogni vista</emph> diventò <emph>più serena</emph> et più lucente.</p></div3>
<div3><head>vv.  99-151</head>
<lg><l>"O sancto padre che per me comporte</l>
<l>l'esser qua giù, lasciando 'l dolce loco</l>
<l>nel qual tu siedi per etherna sorte,</l></lg>
<lg><l>Quale è quel angel che con tanto gioco</l>
<l>guarda ne gl'occhi la nostra regina</l>
<l>innamorato sì che par di foco?".</l></lg>
<lg><l>Chosì ricorsi ancora alla doctrina</l>
<l>di colui che abelliva di Maria,</l>
<l>chome del sole la stella mattutina.</l></lg>
<lg><l>Et egli ad me: "Baldeza et lezadria</l>
<l>quant'esser può in angelo o in alma</l>
<l>tutta è in lui, et sì voglan che sia,</l></lg>
<lg><l>Perchè egli è quello che portò la palma</l>
<l>giuso ad Maria, quando 'l figluol di Dio</l>
<l>carcar si volle della nostra salma.</l></lg>
<lg><l>Ma vieni homai co gl'occhi sì chom'io</l>
<l>andrò parlando, et nota e gran patrici</l>
<l>di questo imperio giustissimo et pio.</l></lg>
<lg><l>Que' due che seggon lassù più felici</l>
<l>per esser propinquissimi ad Augusta</l>
<l>son della rosa quasi due radici.</l></lg>
<lg><l>Colui che da sinistra gli s'aiusta</l>
<l>è el padre per lo cui ardito gusto</l>
<l>l'humana spetie tanto amaro gusta;</l></lg>
<lg><l>Dal dextro vedi quel padre vetusto</l>
<l>di sancta chiesa, cui Christo le chiavi</l>
<l>raccomandò di questo fior vetusto.</l></lg>
<lg><l>Et quei che vide tutti e tempi gravi,</l>
<l>pria che morissi, della bella sposa</l>
<l>che s'acquistò con la lancia et con clavi,</l></lg>
<lg><l>Siede lungh'esso, et lungo l'altro posa</l>
<l>quel duca sobto cui vixe di manna</l>
<l>la gente ingrata, mobile et ritrosa.</l></lg>
<lg><l>Dicontro a Pietro vedi sedere Anna,</l>
<l>tanto contenta di mirar sua figla</l>
<l>che non muove occhio per cantare "Osanna".</l></lg>
<lg><l>Et contro al maggior padre di famigla</l>
<l>siede Lucia, che mosse la tua donna</l>
<l>quando chinavi, a ruinar, le cigla.</l></lg>
<lg><l>Ma perchè 'l tempo fugge che t'assonna,</l>
<l>qui faren puncto, chome buon sartore</l>
<l>che come gl'ha del panno fa la gonna;</l></lg>
<lg><l>Et drizeren gl'occhi al primo amore</l>
<l>sì che guardando verso lui penetri</l>
<l>quant'è possibil per lo suo fulgore.</l></lg>
<lg><l>Veramente non forse tu t'arretri</l>
<l>movendo l'ale tue, credendo oltrarti,</l>
<l>orando gratia convien che s'impetri</l></lg>
<lg><l>Gratia da quello che puote aiutarti;</l>
<l>et tu mi segui coll'affectione</l>
<l>sì che dal dicer mio el cuor non parti".</l></lg>
<lg><l>Et cominciò questa sancta oratione.</l>
</lg>
<p>[100-102] L'auctore priega Bernardo, el quale era disceso dalla sedia a llui in eterno concessa per monstrargli la celeste corte,</p>
<p>[103-105] che gli dica <emph>Quale è quello angelo che pare più innamorato</emph> che gl'altri;</p>
<p>[112-114] et lui risponde ch'è Gabriel, el quale annuntiò Maria <emph>quando el figluol di Dio volle</emph> incarnare.</p>
<p>[115-117] <emph>Ma vieni homai cho gl'occhi sì chom'io</emph>: vieni con gl'occhi <emph>chome io andrò parlando</emph>, <emph>i.</emph> guarda quello che io ti mostro con le parole, <emph>ad Augusta</emph>, <emph>i.</emph> alla imperatrice, cioè ad Maria.</p>
<p>[121-123] <emph>gli s'aiuxta</emph>, <emph>i.</emph> gli s'appressa, perchè in latino "iuxta" significa appresso; <emph>è el padre</emph>, <emph>i.</emph> Adam, <emph>per lo cui ardito gusto</emph>, <emph>i.</emph> pel gusto ardito del quale. Imperochè fu grande audacia gustare el pome vietatogli, <emph>l'humana spetie tanto amaro gusta</emph>, imperochè gusta la morte et la faticha.</p>
<p>[127-129] <emph>Et quei che vide tutti e tempi gravi</emph>: colui el quale <emph>prima che morisse vide</emph>, <emph>i.</emph> previde, <emph>tutti e tempi gravi</emph> et adversi che havevano ad intervenire alla chiesa, che è la sposa, la quale Christo <emph>acquistò</emph> quando fu <emph>co' clavi</emph> conficto in croce et <emph>con la lancia</emph> feritogli el costato, è Ioanni evangelista, el quale scripse l'<emph>Appocalipse</emph>, nel qual predixe tutti e mali che havevano a intervenire alla chiesa, et le persecutioni de' principi et le simonie.</p>
<p>[130-132] <emph>Siede lungh'esso</emph>, <emph>i.</emph> appresso a Pietro, <emph>et lungo l'altro</emph>, <emph>i.</emph> appresso all'altro che è Adam, siede Moysè, el quale nel diserto cibò di manna el popolo iudeo <emph>ingrato mobile et ritroso. Ingrata</emph>, perchè non obstante che ogni giorno ricevessi innumeri beneficii da Dio, sempre si ribellava dal divino culto. <emph>Mobile</emph>, perchè a ogni hora si mutava dal preposito. Et <emph>ritrosa</emph>, perchè sempre s'adirava col suo duca Moysè, nè di chosa alchuna si contentava.</p>
<p>[133-135] <emph>Di contro a Pietro vedi sedere Anna</emph>: la discription sua è che dall'un lato tra Maria et Ioanni evangelista è Pietro, et sobto lui et Ioanni sequitano di grado in grado gl'huomini che credectono in Christo presente, et questi erono in mezo tra le donne ebree che credectono in Christo venturo, et le christiane, che credectono in Christo venuto. Et dal lato di Moyses pone Anna madre di Maria allo 'ncontro di Pietro, et sobto a llei le femine ebree et gentili che credectono in Christo presente; et queste sono in mezo tra gl'huomini hebrei, che credectono in Christo venturo, che erono sobto Adam et Moysè, et e christiani che sono sobto el Baptista. Anna adunque era tanto attenta di guardare <emph>sua figla</emph>, che benchè cantassi <emph>Osanna</emph>, che significa "Idio fa salvi", nientedimeno per quello non moveva gl'occhi da Maria.</p>
<p>[136-138] <emph>Et contra al magior padre di famigla</emph>, che è Adam, <emph>sedea Lucia</emph>, che significa gratia illuminante, della quale dicemmo nel secondo capitolo della prima comedia. Adunque pone questa tra le donne christiane. Questa <emph>mosse</emph> Beatrice <emph>quando</emph> Danthe <emph>chinava le cigla a rovinare</emph>.</p>
<p>[139-141] <emph>Ma perchè 'l tempo fugge che t'assonna</emph>: intende el poeta fare puncto finitivo nella contemplatione della beatitudine dell'anime non perchè non resti assai che dire, ma perchè fuggie el tempo che l'assonna, perchè doppo sì lungha et laboriosa opera disidera quiete et riposo. Et <emph>faremo chome buon sartore</emph> che trae el miglor taglo che si può del panno postogli innanzi. Dice adunque Bernardo: lasceremo questa contemplatione, benchè molte più chose ne potessimo dire;</p>
<p>[142-144] <emph>Et dirizeremo gl'occhi</emph>, <emph>i.</emph> volgeremo lo 'ntellecto, <emph>al primo amore</emph>, <emph>i.</emph> alla contemplatione ultima et somma sì che penetriamo a tal cognitione <emph>quanto è possibile</emph> all'humano intellecto, el quale è chome debole vista a un grande splendore.</p>
<p>[145-151] Ma se tu Danthe credessi <emph>oltrarti</emph>, <emph>i.</emph> penetrare più avanti nella cognitione di Dio, <emph>movendo l'ale</emph>, <emph>i.</emph> operando secondo el tuo ingegno, <emph>tu t'arretri</emph>, <emph>i.</emph> tu torni in drieto, et questo è <emph>veramente</emph> et <emph>non</emph> è <emph>forse</emph>, <emph>i.</emph> non è dubio. Perlaqualcosa se lo 'ngegno humano non basta a tale investigatione et cognitione, è necessario <emph>orando impetrare gratia</emph> da Dio la quale t'illumini pel mezo di Maria <emph>che può aiutarti</emph>. Il perchè io Bernardo volgerò l'oratione a Maria, <emph>et tu mi sequirai</emph> non con le parole, ma con tale <emph>affectione</emph> di mente, che <emph>el cuore</emph> tuo <emph>non si partirà dal mio dire</emph>. Et dopo queste parole Bernardo si volse ad Maria l'<emph>oratione</emph>, la quale sequita nel sequente capitolo dicendo "Vergine madre".
</p></div3></div2>
<div2><head>XXXIII</head>
<argument><p>CANTO .XXXIII. DELLA TERTIA CANTICA DI DANTHE</p></argument>
<div3><head>vv.  1-18</head>
<lg><l>"Vergine madre, figla del tuo figlo,</l>
<l>humile et alta più che creatura,</l>
<l>termine fixo d'etherno consiglo,</l></lg>
<lg><l>Tu sei colei che l'humana natura</l>
<l>nobilitasti sì che 'l tuo factore</l>
<l>non si sdegnò di farsi tua factura.</l></lg>
<lg><l>Nel ventre tuo si raccese l'amore</l>
<l>per lo cui caldo nell'etherna pace</l>
<l>chosì è germinato questo fiore.</l></lg>
<lg><l>Qui sei ad noi meridiana face</l>
<l>di carità, et giuso tra' mortali</l>
<l>se' di speranza fontana vivace.</l></lg>
<lg><l>Donna sei tanto grande et tanto vali</l>
<l>che qual vuol gratia et ad te non ricorre</l>
<l>sua disianza vuol volar sanza ali.</l></lg>
<lg><l>La tua benignità non pur soccorre</l>
<l>a chi domanda, ma molte fiate</l>
<l>liberamente el dimandar precorre.</l></lg>
<lg><l>In te misericordia, in te pietate,</l>
<l>in te magnificentia, in te s'aduna</l>
<l>quantunque in creatura è di bontate.</l>
</lg>
<p>Quattro chose contiene questo ultimo capitolo. In prima per sua oratione impetra Bernardo da Maria che conduca Danthe a contemplare la divinità. Dipoi dimostra el poeta chome per opera di Maria pervenne all'ultima salute. Nella terza parte Danthe priega el sommo Dio che gli conceda che possi dimostrare qualche parte di sua gloria, et chosì dimostra. Nell'ultima pone come vide la divinità nella humanità. L'oratione di Bernardo è composta con sommo artificio, et prima nel proemio capta somma benivolentia et attentione et docilità, et certo può excitare somma attentione inverso l'auditore attribuire tali epiteti e quali in Maria sono miracolosi, ma veri, et in altri sono impossibili, perchè non cade nella natura d'alchuno animale che una possi essere insieme madre et vergine, perchè sono chose tra loro contrarie. Nè figluola del figluolo; ma cadde in Maria per divina gratia. Adunque non si dicon queste chose sanza stupore di chi ode. Onde resulta attentione. Nè sanza somma laude di quella, della quale si dicono. Il che appresso di lei concepe benivolentia. Arrogesi la tertia prerogativa, che una femina mortale sia facta madre dello immortale Idio. Arrogesi la quarta, che sia più humile, et più exaltata, che alchuna altra creatura. Arrogesi la quinta, che lei sia termine fixo d'eterno consiglo. Narrando adunque queste chose si può acquistare benivolentia da Maria et somma attentione da chi ode; et questo basti del proemio. <emph>Preterea</emph> perchè questa oratione è in genere diliberativo, nel quale vuole persuadere alla somma regina che impetri gratia da Dio che lo faccia capace del suo lume sopra a quello che può l'humo anchora constituto nel corpo, et tale petitione pare impossibile, dimostra per questo proemio che non solamente non è impossibile a Maria, ma è facile. Imperochè se l'altissimo gli concedecte che sopra alla natura humana epsa fussi madre et vergine, madre di Dio, figluola del figluolo, humile et alta, molto facilmente gli concederà che facci capace Danthe del divino lume. Adunque dimostra la petition sua essere facile a llei. Potè Maria tutte queste chose le quali sono sopra natura, poterà adunque mostrare el sommo Idio a Danthe anchora constituto in carne, benchè sia sopra natura humana.</p>
<p>[1-3] <emph>Vergine madre</emph>: inaudita prerogativa et sopranaturale privilegio che la vergine sia madre, et che la femina sia madre di Dio. Se adunque ha potuto generare el figluolo di Dio ben poterà guidare Dante nel conspecto di lui; <emph>figla del tuo figlo</emph>: perchè fu figluola dell'omnipotente padre, el quale quanto alla divinità è una medesima chosa col figluolo el quale epsa partorì; <emph>humile</emph>: in chostumi et in parole la quale dixe: "ecce ancilla Domini"; et nel psalmo: "respexit humilitatem ancille sue, ecce nam ex hoc beatam me dicent omnes generationes"; <emph>alta</emph>: "quia mater Dei regina celi exaltata super omnes sanctos"; <emph>termine fixo d'etherno consiglo</emph>: non fu electa impremeditatamente, ma con consiglo non humano et mutabile, perchè può haver defecto, ma divino et etherno, perchè non può havere deceptione.</p>
<p>[4-6] <emph>tu nobilitasti sì l'humana natura</emph> con le tue infinite virtù, <emph>che el suo factore</emph>, <emph>i.</emph> Idio factore d'epsa natura humana, perchè diventò quanto alla carne, <emph>farsi factura di te</emph>.</p>
<p>[7-9] <emph>Nel ventre tuo si raccese l'amore</emph>: amò Dio, l'huomo, suo factore, insino che fu sanza peccato. Dipoi el peccato d'Adam spense l'amore, et finalmente la incarnatione di Christo facta nel ventre della vergine lo raccese; et potè questa nostra advocata congiugnere la divinità all'humanità, et nobilitare la nostra vile natura, et rivocarci dallo exilio, et riempiere el vacuo cielo, <emph>onde è germinato questo fiore</emph>, cioè la rosa decta disopra; <emph>nell'etherna pace</emph>: perchè di qui sono nati apostoli martiri et confessori, et sono rinati propheti et patriarchi.</p>
<p>[10-12] <emph>Qui sei tra noi</emph>, qui in cielo se', <emph>face meridiana</emph>, <emph>i.</emph> tale splendore quale è nel sole a mezo el giorno. Fa tanta regina due mirabili effecti, imperochè in peregrinatione, <emph>i.</emph> in terra, inanima e peccatori con virtù di <emph>speranza</emph> ad pervenire al cielo, et in cielo conserva e beati con virtù di <emph>carità</emph>; <emph>et giuso tra' mortali Se' vivace fontana di speranza</emph>: queste parole sono molto convenienti a Bernardo, perchè lui dice: "securum habes recursum ad Deum o homo ubi mater ante filium et filius ante patrem, mater ostendit filio pectus et ubera, filius ostendit patri latus et vulnera. Nulla igitur poterit esse repulsa tibi ubi tot occurrant caritatis insignia".</p>
<p>[16-18] <emph>La tua benignità non pur soccorre</emph>: è, come in più luoghi riferisce Aristotele, grandissimo segno di liberalità prevenire col beneficio innanzi che sia pregato.</p></div3>
<div3><head>vv.  22-39</head>
<lg><l>Hor questi che dall'infima lacuna</l>
<l>dell'universo fin qui ha vedute</l>
<l>le vite spiritali ad una ad una,</l></lg>
<lg><l>Supplica te per gratia di virtute</l>
<l>tanto, che possa co gl'occhi levarsi</l>
<l>più alto verso l'ultima salute.</l></lg>
<lg><l>Et io, che mai per mio veder non arsi</l>
<l>più ch'io fo per lo suo, tutti e mia prieghi</l>
<l>ti porgo, et priego che non sieno scharsi,</l></lg>
<lg><l>Perchè tu ogni nube gli disleghi</l>
<l>di sua mortalità co' prieghi tuoi,</l>
<l>sì che 'l sommo piacer gli si dispieghi.</l></lg>
<lg><l>Ancor ti priego, regina, che puoi</l>
<l>ciò che tu vuoi, che conservi sani</l>
<l>dopo tanto veder gl'affecti suoi.</l></lg>
<lg><l>Vinca tua guardia e movimenti humani;</l>
<l>vedi Beatrice con quanti beati</l>
<l>per li miei prieghi ti chiudon le mani!".</l>
</lg>
<p>Havea dimostro insino a qui Bernardo sobto forma di proemio, la regina del cielo potere et sapere soccorrere a' bisogni di Danthe. Hora pon la petitione sua, la quale è che favorisca l'auctore tanto che lui si levi insino a Dio.</p>
<p>[22-24] Il che dimostra essere honesto conciosia che lui per se stesso s'è aiutato et aiuta quanto può, perchè s'è levato <emph>dall'infima lacuna</emph>, <emph>i.</emph> dal basso fondo, <emph>dell'universo</emph>, che è el centro dove è lo 'nferno, <emph>et ha vedute Le vite spiritali ad una ad una</emph>: et certo chi nella contemplatione ha cominciato dallo 'nferno per conoscere el vitio, et dipoi è salito al purgatorio per purgarsene, s'è facto habile, quanto porta l'humana imbecillità, a ricevere tal gratia qual Bernardo per lui impetra.</p>
<p>[25-27] <emph>Supplica</emph> adunque, <emph>i.</emph> humilemente chiede, che <emph>per gratia</emph> tua et non per suoi meriti impetri tanto di gratia <emph>che possi levar gl'occhi</emph>, <emph>i.</emph> lo 'ntellecto, <emph>all'ultima salute</emph>;</p>
<p>[28-30] et maraviglosamente aggiugne Bernardo <emph>che non arse mai</emph>, cioè non desiderò mai più ardentemente, <emph>per suo vedere</emph>, <emph>i.</emph> per suo intendere, <emph>più che per</emph> quello di Danthe, a dimostrare quanta sia la carità de' beati, e quali non sono sono meno cupidi della slaute del proximo che della propria.</p>
<p>[31-33] Priega adunque Maria che <emph>co' suoi prieghi disleghi</emph> et sciolga da Danthe <emph>ogni nube</emph>, <emph>i.</emph> ogni ignorantia, la quale procede dalla <emph>sua mortalità</emph>, acciochè <emph>el sommo piacere</emph>, cioè Idio che è sommo bene, <emph>gli si dispieghi</emph>, <emph>i.</emph> gli si manifesti.</p>
<p>[34-36] Nè basta che interceda gratia che lui vegga Dio, che anche bisogna che dopo questa cognitione Dio gli <emph>conservi sani e suoi affecti</emph>, <emph>i.</emph> lo confermi in gratia et concedigli tale habito in questo tertio genere dalle virtù dell'animo già purgato, che non solamente non habbia alchuna inclinatione a' vitii, ma al tutto gli dimentichi, et sia in lui quello che l'aquinate Iuvenale giudica che si debba chiedere a Dio: "orandum est ut sit mens sana in corpore sano. Fortem posce animum mortis terrore carentem Qui spatium vite extrema inter munera ponat nature qui ferre queat quoscunque labores Nesciat irasci cupiat nihil". Ma la medesima sententia è quasi in Salomone: "custodi pedem tuum ingrediendo domum Dei, et appropinqua ut audias". Nè intese altro custodire el piè che contenere le cupidità.</p>
<p>[37-39] Per questo adunque dixe <emph>Vinca tua guardia e movimenti humani</emph>, <emph>i.</emph> concedimi gratia che e movimenti et affecti dell'animo mio non declinino in alchuna sensualità; <emph>vedi Beatrice con quanti beati ti chiuggono le mani</emph>, <emph>i.</emph> ti priegono. Imperochè chi priega congiugne le mani insieme. Et dinota in questo luogo quello che in molti altri ha dinotato, che ardentissima è la carità che è ne gli spiriti beati; et chome e dannati disiderano la dannatione di tutti, chosì e salvi la salute. Et se riguardiamo l'artificio oratorio è optimo luogho persuadere quando dimonstriamo, che del beneficio in noi conferito non solamente ha a essere grato a chi lo riceve, ma a molti altri buoni. Nè poteva chiedere Bernardo chosa per Danthe, <emph>i.</emph> per l'huomo ancora posto in peregrinatione più perfecta, se non che gli mostrassi el suo sommo bene, et dipoi gli conservassi l'animo sì puro da ogni perturbatione che non si partissi dal bene conosciuto.</p></div3>
<div3><head>vv.  40-54</head>
<lg><l>Gl'occhi da Dio dilecti et venerati,</l>
<l>fixi nell'oratore, mi dimostraro</l>
<l>quanto e devoti prieghi gli son grati.</l></lg>
<lg><l>Indi all'etherno lume si drizaro,</l>
<l>nel qual non si può creder che s'invii</l>
<l>per creatura l'occhio tanto chiaro.</l></lg>
<lg><l>Et io ch'al fine di tutti e disii</l>
<l>m'appropinquava, sì chom'io dovea,</l>
<l>l'ardor del desiderio in me finii.</l></lg>
<lg><l>Bernardo m'accennava et sorridea</l>
<l>perch'io guardassi in suso, ma io era</l>
<l>già per me stesso tal quale e' volea;</l></lg>
<lg><l>Che la mia vista venendo sincera</l>
<l>et più et più entrava per lo raggio</l>
<l>dell'alta luce che da sè è vera.</l>
</lg>
<p>[40-42] <emph>Gl'occhi</emph> di Maria benignamente volti ad Bernardo <emph>oratore</emph> dimostravano <emph>quanto e prieghi divoti gli son grati</emph>. Il che è optimo conforto a chi legge, et è sententia approvata da ogni theologo.</p>
<p>[43-45] Dipoi <emph>si dirizarono</emph> gl'occhi di Maria <emph>all'etherno lume</emph>, cioè al sommo Dio, al quale nessuna creatura può inviare più chiaro occhio. Imperò che essendo Maria superexaltata sopra ogni altra anima, conviene che sia più capace della divinità che alchuna altra.</p>
<p>[46-48] Allhora el poeta <emph>finì l'ardor del</emph> suo <emph>desiderio</emph>, perchè già arrivava al fine et all'ultimo termine di tutti e suoi desiderii.</p>
<p>[52-54] Nè è sanza cagione che di puncto in puncto la luce sua venissi più <emph>sincera</emph>; perchè la mente humana in ogni cognitione procede chon successione di tempo.</p></div3>
<div3><head>vv.  55-66</head>
<lg><l>Da quinci innanzi el mio veder fu maggio</l>
<l>che 'l parlar mostra che a tal vista cede,</l>
<l>et cede la memoria a tanto oltraggio.</l></lg>
<lg><l>Quale è colui che sognando vede,</l>
<l>che dopo el sogno la passione impressa</l>
<l>rimane, et altro alla mente non riede,</l></lg>
<lg><l>Cotal son io, che quasi tutta cessa</l>
<l>mia visione, et ancor mi distilla</l>
<l>nel cuore el dolce che nacque da epsa.</l></lg>
<lg><l>Chosì la neve al sol si dissigilla;</l>
<l>chosì al vento nelle fogle levi</l>
<l>si perdea la sententia di Sibilla.</l>
</lg>
<p>[55-57] Seguitò per la gratia infusami per intercessione di Maria che <emph>'l mio vedere fu</emph> molto più che non può <emph>mostrare el</emph> mio <emph>parlare</emph>, perchè lui <emph>cede</emph> et confessasi vincto da <emph>tal vista</emph>; et similmente <emph>cede la memoria a tanto oltraggio</emph>, <emph>i.</emph> a tanto soperchio.</p>
<p>[58-60] Et dimostra essere divenuto tale quale diviene uno che habbi sognato qualche grande chosa che gl'habbi dato somma letitia o somma admiratione. Dipoi sia desto et rimangagli la impressione di tale letitia, ma le chose sognate non gli tornino a mente. Il perchè rimane el poeta in oblivione quasi di tutto quello che allhora vide,</p>
<p>[61-63] ma ancora gli resta <emph>nel cuore</emph> la dolceza che procede dalla <emph>visione</emph>. Et sta nella fictione la quale propose nel primo canto dove secondo molti finxe havere havuta tutta questa peregrinatione in sogno.</p>
<p>[64-66] Ma la visione è chosì dalla mente sua rimossa chome <emph>si dissigilla la neve</emph>, <emph>i.</emph> si perde la forma della neve pel caldo del sole. Et chome pel soffio del <emph>vento si perde</emph> le parole che <emph>la Sibilla</emph> scrive <emph>nelle fogle</emph>: et noi disopra dimostramo che la Sibilla cumana scriveva le sue risposte nelle fogle della palma pel traverso, et dipoi apriva la spelonca, et el vento disturbava le fogle in forma che difficile era poterle ridurre nell'ordine di prima per poterle leggere.</p></div3>
<div3><head>vv.  67-81</head>
<lg><l>O somma luce che tanto ti levi</l>
<l>da' concepti mortali, alla mia mente</l>
<l>ripresta un poco di quel che parevi,</l></lg>
<lg><l>Et fa la lingua mia tanto possente</l>
<l>ch'una favilla sol della tua gloria</l>
<l>possa lasciare alla futura gente;</l></lg>
<lg><l>Che per tornare alquanto a mia memoria</l>
<l>et per sonare un poco in questi versi</l>
<l>più si conceperà di tua victoria.</l></lg>
<lg><l>Io credo per l'acume ch'io soffersi</l>
<l>del vivo raggio, ch'io sarei smarrito</l>
<l>se gl'occhi miei da lui fussero adversi.</l></lg>
<lg><l>E' mi ricorda ch'io fu' più ardito</l>
<l>per questo a sostener, tanto ch'io iunsi</l>
<l>l'aspecto mio col valore infinito.</l>
</lg>
<p>[67-69] Conchiudendo el poeta che la memoria sua non era stata sufficiente a ritenere quello che havea veduto di Dio, si volge co' prieghi a llui, che gli riduca a mente una particella di quello che vide. Imperochè essendo lui somma luce facilmente lo può illuminare. Dice adunque <emph>O somma luce che tanto ti levi Da' concepti mortali</emph>, <emph>i.</emph> che tanto avanzi lo 'ntellecto humano, <emph>ripresta alla mia mente un poco di quello che parevi</emph>: rendi alla mia memoria una parte di quella gloria, che m'apparve di te in cielo.</p>
<p>[70-72] Et perchè non basta a voler ridire parte di quel che vide che Dio di nuovo glel mostrassi, ma era necessario di tale eloquentia che con quella potessi exprimere quello, che havessi già conceputo nella mente, invoca lui che gli faccia <emph>la lingua possente</emph> a exprimere <emph>una favilla</emph> di quella luce, et questo per dar gloria a llui, et per fare utile agl'huomini. Imperochè non sarà sanza utilità de gl'huomini che verranno, udire alchuna parte della divina gloria.</p>
<p>[73-75] <emph>Che più si conceperà di tua victoria</emph>: perchè tra gl'huomini si manifesterà più la tua gloria, la qual vince tutte l'altre chose.</p>
<p>[76-78] <emph>Io credo per l'acume ch'io soffersi</emph>: dimostra chome e suoi prieghi furono exauditi, perchè si corroborò in lui potentia di sostenere l'acume de' razi divini; et dimostra che se non havessi tenuti gl'occhi fixi in quegli razi, ma gl'havessi volti altrove, lui si sarebbe smarrito.</p>
<p>[79-81] Ma l'ardire di <emph>sostenere</emph> et sofferire e razi di quella luce fu cagione che lui congiugnessi el suo vedere con Dio. Il perchè si cognoscessi che contrario effecto fa el razo della divina luce poi che è pervenuto a gl'occhi dello 'ntellecto, ad quello che fa el sole pervenuto a gl'occhi corporali. Imperochè la luce del sole quando avanza l'occhio corporale corrompe la virtù sensitiva del sole. Ma la luce divina quanto più cresce nell'anima nostra tanto più vi cresce lo 'ntellecto, et tanto più diventiamo habili a contemplare Idio.</p></div3>
<div3><head>vv.  82-96</head>
<lg><l>O abbondante gratia ond'io presumpsi</l>
<l>ficcare el viso per la luce etherna,</l>
<l>tanto che la veduta vi consumpsi!</l></lg>
<lg><l>Nel suo profondo vidi che s'interna</l>
<l>legato con amore in un volume</l>
<l>ciò che nell'universo si squaderna.</l></lg>
<lg><l>Substantie et accidenti et lor costume</l>
<l>tutti conflati insieme, per tal modo</l>
<l>che ciò ch'io dico è semplice lume.</l></lg>
<lg><l>La forma universale di questo nodo</l>
<l>credo ch'io vidi, perchè più di largo</l>
<l>dicendo questo mi sento ch'io godo.</l></lg>
<lg><l>Un puncto solo m'è maggior letargo</l>
<l>che venticinque secoli alla 'mpresa</l>
<l>che fè Neptunno a mirar l'ombra d'Argo.</l></lg>
<lg><l>Chosì la mente mia tutta sospesa</l>
<l>mirava fixa immobile et attenta,</l>
<l>et sempre di mirar faceasi accesa.</l>
</lg>
<p>[82-87] È abondante la gratia divina a chi la chiede, et io mediante quella <emph>presumpsi ficcar</emph> gl'occhi nella <emph>luce</emph> divina, <emph>tanto ch'io vi consumai la veduta</emph>, perchè prima mi mancò la vista che io potessi vedere el tutto dell'etherna luce. Et <emph>vidi</emph> nella profondità della divinità, la quale <emph>s'interna</emph>, <emph>i.</emph> fa trinità, di tre persone, padre et figluolo et spirito sancto. Vidi adunque nella profondità della trinità esser <emph>legato in uno volume Ciò che si squaderna per l'universo Tanto che la veduta vi consumpsi</emph>: consumai quantunque d'intellecto è in me; perchè non basta a una minima parte lo 'ntellecto nostro ad tale speculatione, et bene la consumò, perchè quello è l'ultimo de' desiderii humani. Onde Augustino: "Domine fecisti nos ad te, et inquietum est cor nostrum donec requiescat in te". Et el Maestro delle Sententie scrive che chon somma modestia et timore dobbiamo tractare di Dio et attenti et divoti orecchi udire perchè ivi si cerca unità et trinità, perchè in nulla chosa erriamo con maggior pericolo, nè con maggior difficultà si cerca, nè con maggiore utilità si truova. Insomma el poeta vide in Dio chome in specchio la idea di tutte le cose create corporee et incorporee, temporali et etherne, perchè Dio è prima causa d'ogni cosa, et in lui è in uno instante el passato el presente et el futuro, perchè tutte le chose che si distendono pel mondo da quel principio procedono et in quello sono conflate, et a quello in alchun modo si riducono.</p>
<p>[88-90] <emph>Substantie et accidenti et lor costumi</emph>: le chose create hanno substantia, la quale è la propria essentia di quelle, chome verbi gratia huomo è substantia; accidente è ogni chosa che non sta per sè, ma sta in alchuna substantia, chome virtù, vitio, humanità, crudeltà, et simili, le quali sono nell'huomo chome accidenti in suo subiecto. Ma in Dio non è alchuno accidente, ma ciò che è in Dio è epso Dio; <emph>chostumi</emph>: <emph>i.</emph> operationi; <emph>è un semplice lume</emph>: perchè in Dio non cade compositione alchuna.</p>
<p>[91-93] <emph>La forma universale di questo nodo Credo ch'io vidi</emph>: quasi dica: l'idea dell'universo, la quale è nel pecto di Dio, dal quale chome da unico nodo tutte le chose collegate procedono; et non sanza ragione dixe <emph>credo</emph>, perchè tale cognitione non è data perfectamente all'huomo; <emph>perchè più di largo Dicendo questo mi sento ch'io godo</emph>: <emph>perch'io sento ch'io godo più di largo</emph>, cioè prendo più larga letitia, <emph>dicendo</emph> et manifestando <emph>questo</emph> poco. O veramente diremo, et forse meglio, <emph>perchè dicendo questo più di largo</emph>, <emph>i.</emph> parlando più largamente et non strectamente, dove potrei errare, <emph>mi godo</emph>, perchè credo potere meno errare.</p>
<p>[94-96] <emph>Un puncto solo m'è maggior letargo</emph>: dimostra quanto sia la letitia del ricordarsi di quella visione, conciosia che <emph>un sol puncto</emph> che lui non si ricorda di tale visione, gl'<emph>è maggiore letargo</emph>, <emph>i.</emph> l'aggrava più tal visione d'un puncto di tempo, et ègli più molesta che non sarebbe a Neptunno se lui stessi <emph>venticinque secoli</emph>, che sarebbono dumila cinquecento anni, che per letargo non si ricordassi della nave decta Argos; letargo secondo Galieno et Avicena et gl'altri medici è oppressione di cerebro con oblivione et continuo sonno. Ma qui lo pone per la oblivione. Chome anchora el Petrarca quando scrive: "forse che 'ndarno mie parole spargo; Ma io v'annuntio che voi siete offesi Da un grave et pestifero letargo". Ma a dichiaratione di questo luogo diremo che 'l primo che trovò la nave fu Danao figluolo di Belo, con la quale navicò d'Egypto in Grecia, et prima erono in uso le rati, <emph>i.</emph> più travi conlegate insieme, et questa fu inventione d'Erithra re nel Mare Rosso, decto Erithreo da lui. Ma el principio di fabricare quelle le quali chiamano navi lunghe secondo Plinio col testimonio di Philostephano venne da Iasone, la cui navicatione in Concho disopra discrivemmo. Chostui fu el primo et alla sua nave pose nome Argo, la quale perchè fu la prima et molto bella et excellente è verisimile che Neptunno dio del mare ne prendessi sommo stupore et sommo dilecto. Conchiudi adunque che el <emph>letargo</emph>, <emph>i.</emph> l'oblivione, d'un punto di tempo della sua visione, gl'era più molesto che non era a Neptunno patire oblivione della veduta d'Argo venticinque secoli.</p></div3>
<div3><head>vv.  100-114</head>
<lg><l>Ad quella luce cotal si diventa</l>
<l>che volgersi da llei per altro aspecto</l>
<l>è impossibil che mai si consenta.</l></lg>
<lg><l>Però che 'l bene, ch'è del vedere obiecto,</l>
<l>tutto s'accogle in lei, et fuor di quella</l>
<l>è defectivo ciò che è lì perfecto.</l></lg>
<lg><l>Homai sarà più corta mia favella,</l>
<l>pure a quel ch'io ricordo, che d'infante</l>
<l>ch'anchor bagni la lingua alla mammella.</l></lg>
<lg><l>Non perchè più ch'un semplice sembiante</l>
<l>fussi nel vivo lume ch'io mirava,</l>
<l>che tale è sempre qual s'era davante,</l></lg>
<lg><l>Ma per la vista che se 'nvalorava</l>
<l>in me guardando, una sola parvenza</l>
<l>mutando me ad me si travaglava.</l>
</lg>
<p>[100-102] È verissima sententia che l'anima che attentamente ragguarda la divina luce diventi tale che è impossibile che mai vogla <emph>volgersi da llei per altro aspecto</emph>, <emph>i.</emph> per vedere altra chosa. Non può l'humana mente non volere el sommo bene, nè cosa gli può essere offerta che da quello lo torca;</p>
<p>[103-105] et conciosia che <emph>el bene è obiecto</emph> della volontà, et in epsa luce è in forma raccolto ogni bene, che <emph>fuor di quella</emph> nessun bene è perfecto, sequita che epsa volontà conoscendo Idio di lui solo s'appaghi.</p>
<p>[106-108] <emph>Homai sarà più corta mia favella</emph>: scusa la sua impossibilità rispecto alla chosa infinita, della quale ha a parlare. Dice adunque che el suo parlare sarà <emph>più corto</emph> et insufficiente, che quello d'uno bambino che anchora succi el lacte, non solamente a narrare quel che vide, ma a narrare quello di che si ricorda, che è molto meno;</p>
<p>[109-111] et questo interviene per la infinita sua grandeza, et non perchè sia vario et composto.</p>
<p>[112-114] Imperochè in lui non sono varie apparentie, ma è puro acto et semplice intellecto, et è unità et semplicità, et è in lui una et semplice apparenza, et è tale sempre quale era innanzi che fussi substantia et accidente, o alchuna chosa creata da lui. Ma questa sola apparentia si mutava in me. Imperochè quanto più guardavo tanto più per divina gratia mi cresceva la cognitione. Adunque <emph>mutando me si travaglava ad me</emph>, ma non ad sè.</p></div3>
<div3><head>vv.  115-132</head>
<lg><l>Nella profonda et chiara subsistenza</l>
<l>dell'alta luce parvemi tre giri</l>
<l>di tre colori et d'una contenenza.</l></lg>
<lg><l>Et l'un dall'altro chome iri da iri</l>
<l>parea reflexo, e 'l terzo parea foco</l>
<l>che quindi et quinci equalmente spiri.</l></lg>
<lg><l>Et chome è corto el dire et chome è fioco</l>
<l>al mio concepto, et questo a quel ch'io vidi</l>
<l>è tanto che non basta a dicer "poco".</l></lg>
<lg><l>O somma luce che solo in te sidi,</l>
<l>sola te intendi, et da lei intellecta</l>
<l>et intendente te ad me arridi!</l></lg>
<lg><l>Questa circulation che sì concepta</l>
<l>pareva in te come in lume reflexo,</l>
<l>da gl'occhi miei alquanto circunspecta,</l></lg>
<lg><l>Dentro da sè, del suo fulgore stesso,</l>
<l>parea pincta dalla nostra effige,</l>
<l>perchè 'l mio viso in lei tutto era messo.</l>
</lg>
<p>Già è arrivato al sommo della sua contemplatione el nostro poeta, el quale chome finito nello infinito, chome creatura nel creatore, conviene che manchi. Nientedimeno quanto può lo 'ngegno humano discrive la divina essentia quanto alla trinità nella unità, et quanto all'humanità nella divinità. Et prima si sforza exprimere la trinità nell'unità in forma sperica, ponendo tre circuli di tre colori, non perchè in Dio, el quale è semplice et incorporeo, non caggiono colori et figure, ma perchè è difficile alla mente humana comprehendere le cose invisibili sanza la similitudine delle visibili; però non solamente Danthe, ma molti philosophi discrivono la divinità sobto simili figure. Exprime adunque el poeta una essentia in tre persone sobto figura circulari. Et molti secoli innanzi Mercurio Trimegisto havea diffinito Idio essere una spera circulare. Imperochè la cognitione di Dio è cognitione di se medesimo. Adunque è da sè in sè chome è 'l circulo sanza principio et sanza fine.</p>
<p>[115-117] <emph>Nella profonda subsistentia</emph>, <emph>i.</emph> nella divina essentia, <emph>dell'alta luce</emph>, cioè di Dio, <emph>parvommi tre giri</emph>, pe' quali dinota tre persone, padre figluolo et spirito sancto, <emph>et una contenenza</emph>. Imperochè parimente sono eterni immensi omnipotenti, perchè sono uno.</p>
<p>[118-120] <emph>Et l'un dall'altro chome iri da iri</emph>: per questa comperatione discrive l'unione delle persone et la productione di quelle nella divina substantia dimonstrando che come in iri, che è l'arco celeste, sono più cerchi di diversi colori, e quali pare che riflectino l'uno dall'altro, et nientedimeno è un solo archo, chosì in quella divina spera erono tre circuli distincti in colore reflexi, et nientedimeno erono una spera, et non tre, ma una divinità; <emph>Et l'uno</emph>, <emph>i.</emph> el figluolo, <emph>parea reflexo dall'altro</emph>, <emph>i.</emph> dal padre, perchè solo el padre è generatore, et el figluolo è genito ma non facto; <emph>e 'l terzo</emph>, che è lo Spirito sancto, <emph>parea foco</emph>, perchè è l'amore, el quale procede eternalmente, <emph>quinci</emph>, <emph>i.</emph> dal padre, <emph>et quindi</emph>, <emph>i.</emph> dal figluolo; et questa è la vera fede, benchè alchuni heretici falsamente afermino che non proceda se non dal padre.</p>
<p>[121-123] <emph>O chome</emph>: meritamente exclama dolendosi che el parlar suo non sia sufficiente a exprimere la trinità; <emph>et chom'è fioco</emph>: quasi dimostra che chome le parole fioche non sono intese, chosì lui non può exprimere quello che sente et quello che concepe. Imperochè chome dice Augustino: "Deus verius cogitatur quam exprimitur; et verius est quam cogitetur"; et certamente è vero che più possiamo cogitare et concepere nell'animo di Dio che non possiamo exprimere. Et nientedimeno anchora è molto maggior chosa Idio che non possiamo concepere o pensare, et però soggiugne che non è poco se innanzi che possiamo conoscere quello che lui sia, almancho cognosciamo quello che non sia; <emph>et questo</emph>, che io ho conceputo, <emph>è tanto</emph>, <emph>i.</emph> è di tal misura a rispecto di quello ch'io vidi, <emph>che non basta a dire</emph> che sia <emph>pocho</emph>, ma bisogna dire che sia minima chosa.</p>
<p>[124-126] <emph>O somma luce</emph>, dalla quale nasce ogn'altra luce, <emph>che sola in te sidi</emph>: che in te sola ti posi, perchè non puoi esser contenuta se non da te medesima, nè intesa se non da te; <emph>et intendendo te</emph>: il che non può fare altri, che te, perchè nessuno intende Idio se non Idio; <emph>ad me arridi</emph>: quasi dica: lietamente mi ti mostri, imperochè tanto intende l'huomo di Dio, quanto lui se gli manifesta.</p>
<p>[127-132] <emph>Questa circulatione chosì concepta</emph>, chome disopra habbiamo decto, <emph>pareva in te chome lume reflexo</emph>: perchè l'uno circulo riflecteva el suo lume nell'altro; <emph>alquanto circunspecta da gli occhi miei</emph>: quasi dica: veduta da me, ma in minima parte. <emph>Dentro da sè</emph>: ordina chosì: <emph>questa circulatione pareva dentro da sè pincta</emph>, <emph>i.</emph> figurata, <emph>del suo fulgore</emph>, perchè niente riceve fuori di sè, <emph>della nostra effigie</emph>, <emph>i.</emph> della figura humana, perchè quivi è l'humanità di Christo coniuncta cholla divinità. Et questo vidi io, <emph>perchè</emph> entro <emph>el mio viso</emph>, <emph>i.</emph> ogni mia visiva potentia, <emph>era messa in lei</emph>, il che significa che havea messo ogni forza de suo intellecto in contemplare quella.</p></div3>
<div3><head>vv.  133-145</head>
<lg><l>Quale è 'l geometra che tutto s'affige</l>
<l>per misurar lo cerchio, et non ritruova</l>
<l>pensando quel principio ond'egli indige,</l></lg>
<lg><l>Tale er'io ad quella vista nova;</l>
<l>saper voleva chome si convenne</l>
<l>l'imago al cerchio et chome vi s'indova.</l></lg>
<lg><l>Ma non eran da ciò le proprie penne,</l>
<l>se non che la mia mente fu percossa</l>
<l>da un fulgore in che sua vogla venne.</l></lg>
<lg><l>All'alta phantasia qui mancò possa,</l>
<l>ma già volgea el mio disio el <emph>velle</emph>,</l>
<l>sì chome rota che equalmente è mossa,</l></lg>
<lg><l>L'amor che muove el sole et l'altre stelle.</l>
</lg>
<p>[133-135] Disidera sapere chome l'humanità si congiunse con la divinità. Et dimostra che lui era chosì affixo in questa inquisitione, chome <emph>è el geometra</emph>, el quale vuol <emph>misurare</emph> el circulo, <emph>et non ritruova quel principio ond'egli indige</emph>, <emph>i.</emph> del quale lui ha di bisogno.</p>
<p>[136-138] Adunque <emph>Tale era</emph> Danthe in <emph>quella vista nova</emph>, <emph>i.</emph> in quella imagine che nuovamente havea veduto ne' giri della divinità, et desiderava <emph>sapere chome si conviene</emph>, et adapta, <emph>l'imago</emph>, <emph>i.</emph> la imagine dell'humanità, al cerchio secondo della divinità, et chome fu facta tal coniuntione.</p>
<p>[139-141] <emph>Ma le proprie penne</emph>, <emph>i.</emph> le forze mia, le mie virtù, le mie doctrine, <emph>non eran da ciò</emph>, <emph>i.</emph> non eron sufficienti a questo; <emph>se non che la mente fu percossa Da un fulgore</emph> et splendore di nuova gratia divina che m'illuminò; et in questo <emph>venne sua vogla</emph>, <emph>i.</emph> la vogla di decta mente, <emph>i.</emph> fu adempiuta la vogla della mente sua, et voleva el poeta scrivere quello che havea inteso.</p>
<p>[142-145] Ma la phantasia non fu sì possente che potessi in forma apprendere che 'l poeta lo potessi scrivere; ma l'amore divino et lo spirito sancto, el quale <emph>muove el sole et le stelle</emph>, perchè è motore del tutto, <emph>già volgea el mio disio, et el</emph> mio <emph>velle</emph>, cioè el mio disio, et la mia volontà, <emph>sì chome ruota che equalmente è mossa</emph>. In sententia exprime, che la mente humana mossa da Dio si muove equalmente a tutte le chose accordando la sua volontà chon la volontà di dio. Et per questo non gli dando Idio più possa lui accorda la sua volontà chon la volontà divina. Adunque diremo che mancandomi la possa, <emph>l'amore</emph>, <emph>i.</emph> lo Spirito sancto, el quale <emph>muove el sole et l'altre stelle</emph>, <emph>i.</emph> tutte le creature, ad amare el suo creatore, <emph>volgea el velle</emph>, <emph>i.</emph> la volontà, <emph>al mio disio</emph>, cioè fece che al mio desiderio venissi altra volontà, et non potendo io adempiere el mio disio che era contemplare ad perfectione la trinità, lo Spirito sancto mi volse a volere quello che io potevo. Et è certamente optimo fine ad tanta opera, perchè in una sententia conchiude molte chose. Prima dimostra, che benchè la mente humana sia avidissima di sapere el tutto, nientedimeno debba ciaschuno essere contento ad tanto lume quanto gli porge la divina gratia. <emph>Preterea</emph> admonisce chi legge che non riconoschino la excellentia di Dio dalle sue parole, perchè chi è finito non può in una minima parte comprendere lo 'nfinito, et delle medesime parole si ritrae che quella piccola parte che ha expressa, non per suo ingegno, ma per divina gratia ha potuto exprimere. Per la qual chosa io similmente imitando le vestigie di tanto poeta confesso ingenuamente non havere ad perfectione saputo interpretare et aprire gl'altissimi sensi, e quali in questa comedia sobto poetici velami stanno nascosi; et quella piccola parte che ho potuto non ad me arrogantemente attribuisco, ma dalla divina gratia humilmente riconosco, perchè chome di sè dixe Paolo, così di me affermo: "gratia Dei id sum quod sum". Il perchè se alchuna chosa ci è di verità, siene laude ad epsa verità datrice d'ogni verità; et tutti gl'errori s'attribuischino al mio debolo ingegno; et se luogho alchuno in questo nostro comento si trovassi, o al tutto contrario o in alchuna parte discordante dalla nostra ortodoxa religione, disubito si corregga dannandosi in quello non la mia volontà, la quale affermo esser pura et sincera, ma la poca doctrina la quale chosì non fussi in me defectiva chome la conosco.</p></div3></div2>
    

<trailer>FINE DEL COMENTO DI CHRISTOPHORO LANDINO FIORENTINO SOPRA LA COMEDIA DI DANTHE POETA EXCELLENTISSIMO. ET IMPRESSO IN FIRENZE PER NICHOLÒ DI LORENZO DELLA MAGNA A DI' .XXX. D'AGOSTO .M.CCCC.LXXXI.</trailer></div1></body></text></TEI.2>
