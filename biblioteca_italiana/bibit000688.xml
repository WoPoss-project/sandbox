<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>La politica di Tommaso Campanella</title>
      <author>Carlo Cattaneo</author>
    </titleStmt>
    <extent>100 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2004</date>
      <idno>bibit000688</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Opere edite ed inedite di Carlo Cattaneo</title>
        <title type="part">Scritti di filosofia</title>
        <author>Cattaneo, Carlo</author>
        <editor id="ed">Bertani, Agostino</editor>
        <publisher>Succ. Le Monnier</publisher>
        <pubPlace>Firenze</pubPlace>
        <date>1892</date>
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>800</date>
    </creation>
    <langUsage><language id="ita">Italiano</language><language id="lat">Latino</language><language id="spa">Spagnolo</language></langUsage>
    <textClass>
      <keywords scheme="CGB">
        <term>Trattati</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Genova</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT - Genova</name>
      </respStmt>
      <item>Correzione linguistica</item>
    </change>
    <change>
      <date>2004-04-26T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2004-04-26T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1><head>CAPITOLO I </head>

<p>L'illustre Cousin, lo scrittore che pur troppo adoperò  più ch'altri ai nostri giorni per surrogare alla  filosofia l'istoria della filosofia, cadde nel ragionare  di Tomaso Campanella in uno strano fallo, dicendo che chi  legge le opere di Telesio e Campanella <hi rend="italic">sente che non  possono esser lontani Bacone e Cartesio</hi>. Facendo  Campanella precursore di Bacone, egli non avvertì come  Bacone nascesse otto anni prima di Campanella, e come  morisse in aprile del 1626, un mese prima  che questi escisse dalla sua prigionia; dopo la quale  poté godere ben tredici anni di libera e operosa vita!</p>
<p>Un tale abbaglio non è difficile a intendersi. Se  Campanella in ordine di tempo venne piuttosto dopo Bacone  che prima, nell'ordine ideale rimase di lui più antico; e  non è meraviglia che, senza avvedersi, Cousin si  lasciasse soprafare dalla serie delle idee, e non badasse  alla serie dei tempi.</p>
<p>Qual è infatti il vero luogo che a Campanella  appartiene in una istoria del pensiero che miri  solo al tenor delle idee, ripudiando con austera  semplicità ogni altro rispetto?</p>
<p>Campanella nacque il 5 settembre 1568, a  Stilo, nella infelice Calabria, figlio ad uomo ch'era  stato capo in una sollevazione di que' popoli contro il  mal governo spagnuolo. Prematuro e impetuoso d'ingegno,  avendo udito un famoso predicatore domenicano assai  versato nella filosofia scolastica, e avendo letto le  vite dei due celebri scolastici e domenicani Alberto di  Colonia e Tomaso d'Aquino, volle arrolarsi a  quell'ordine, per darsi a quella filosofia sottile,  ch'empiva ancora di sue dispute le scole. E nel suo  fervore depose perfino il suo nome di Giandomenico, e si  diede quello di Tomaso. Questo fu il primo stadio della  sua vita mentale.</p>
<p>Ma nella stessa Calabria viveva allora, illustre per  dottrina libera e propria, e venerando per età  ottuagenaria, Telesio, il fondatore dell'accademia  Cosentina; e richiamava li studiosi dall'autorità dei  testi allo studio fedele della natura. Li antichi, a  cominciar da Parmenide l'italico, allucinati dalla  varietà dei fenomeni naturali che certo non si potevano  ridurre immantinente a leggi, li giudicavano al tutto  fortuiti e irrazionali, epperò si confidavano unicamente  nelle idee, solo ad esse attribuendo costanza e verità.  Telesio inaugurò la scienza moderna, additando «la natura  sempre ad un modo operante».</p>
<p>Scrive Campanella: «Mentre io stava ivi (cioè in  Cosenza); morì il sommo Telesio di cui non mi fu lecito  udir le sentenze, né vederlo vivo, ma morto e portato al  tempio; il volto del quale discorrendo, lo m'ammirai».  Circondato da una generazione di telesiani già matura, il  giovine scolastico n'ebbe impulso a leggere non solo i  libri loro, ma li antichi testi di Platone, di  Democrito, delli stoici, e tuttociò che intorno alla  natura, alcuni secoli dopo Aristotele, avevano scritto  Teofrasto, Plinio, nonché Galeno e li altri medici per  loro instituto osservatori. S'accese egli allora di tale  amore per la nuova filosofia, e pose tale odio alla sua  prima scola, che tosto accattò briga coi francescani di  Cosenza; anzi compose un'elegia in morte di Telesio e  sebbene confinato perciò da' suoi compagni nel romito  chiostro d'Altomonte, prese a scrivere, ancora imberbe,  in difesa dei telesiani contro l'autore del  <foreign lang="lat"><hi rend="italic">Propugnaculum Aristotelis</hi></foreign>; e recossi a Napoli  per cercarvi stampatore. Ma non appena colà sbarcato,  vedendo una gran turba, la quale accorreva a udire una  disputa in un convento di francescani, entrò subitamente  e si pose a impugnare quei dottrinanti con logica sì  vittoriosa, che venne ricondotto quasi in trionfo da'  suoi domenicani; i quali vollero che per più giorni  rinnovasse quei teatrali cimenti. Conservando così nella  nuova filosofia, che doveva essere modesta, cauta,  fruttuosa, le vane consuetudini della vetusta, egli con  acerbe contese si attirò l'inimicizia non solo dei  francescani e gesuiti, ma quella infine de' suoi  domenicani; perocché tutti i teologi di quel tempo, e non  meno i protestanti, riputavano non poter senza sacrilegio  <foreign lang="lat"><hi rend="italic">ne tantillum quidem ab Aristotele deflectere</hi></foreign>.</p>
<p>Come accadeva dunque che Aristotele, del quale li  antichi non avevano fatto gran caso, fosse divenuto il  <hi rend="italic">maestro di color che sanno</hi>? Una dottrina contraria a  Platone, il quale era stato in tanta venerazione presso i  padri della chiesa : una dottrina che lasciava in dubio  l'immortalità dell'anima, e che, supponendo il mondo  eterno, escludeva la creazione: era divenuta quasi un  testo sacro. Alcuni fanatici proclamavano Aristotele  precursore di Cristo nei misterii della natura (<foreign lang="lat"><hi rend="italic">in  naturalibus</hi></foreign>) come Giovanni nei misterii della  grazia (<foreign lang="lat"><hi rend="italic">in gratuitis</hi></foreign>).</p>
<p>A spiegare un tal fatto bisogna notare che Aristotele,  figlio d'un medico del re di Macedonia e cresciuto in  quella Corte col re Filippo, ne aveva avuto l'incarico di  erudire nelle lettere e nelle scienze tutte della Grecia  suo figlio Alessandro. A tal uopo aveva dovuto scrivere  una serie di trattati, i quali, abbracciando l'oratoria,  la poetica, la logica, la fisica, l'istoria naturale, la  politica, l'economia, la metafisica, costituivano una  vera enciclopedia. E oltre all'aver dato loro quella  proporzione e quella coerenza sistematica che nei singoli  pensatori era impossibile, vi aveva impresso la forma  percettiva, assoluta, imperiosa, propria di chi insegna  le cose trovate, non di chi per mille dubiezze le va  cercando. Perloché quando poi la barbarie crescente e la  persecuzione di Giustiniano diedero l'ultimo crollo alla  languente filosofia, i pochi studiosi, nell'ansia di  salvare almeno i libri, posero le mani piuttosto sopra  Aristotele; poiché quivi solo erano ricordate tutte le  parti della scienza antica: onde poi ciò ch'era opera dei  secoli parve sapienza quasi sovrumana d'un solo. Egli è  ciò che letteralmente diceva poi l'arabo Averroes:  «Quando quest'uomo comparve, tutti i libri de' suoi  predecessori furono posti in disparte.... È mirabil cosa  che tuttociò si rinvenga in un solo; ma, quando in un  solo si rinvengono tante cose, è forza attribuir ciò  all'essere divino piuttosto che ad un essere umano!».</p>
<p>E aveva operato in favor d'Aristotele altra più  recondita causa. La sua enciclopedia tutto abbracciava  fuorché la teologia; e ciò perché la religione greca,  retaggio di età poetiche, non aveva dimostrazioni e  ragionamenti; e quando tardi poi vi si tentò, fece mala  prova; l'opera fragile dell'imaginazione non resse al  cimento della riflessione. V'era dunque in  Aristotele una lacuna, e perciò Campanella,  indelebilmente teologo, lo chiamava <hi rend="italic">empio</hi>. Ma se  v'era quella lacuna, ogni teologo poteva poi colmarla a  suo modo; e già i monaci nestoriani e i rabbini ebrei e  li imani arabi avevano potuto collocar tutti nella  cornice aristotelica il proprio loro complemento. E v'era  purtroppo in quella dottrina, conformata da origine ad  uso d'un conquistatore, uno spirito che più si conveniva  a sudditi delli assoluti suoi successori, bizantini,  arabi e turchi, che non il vago, ma libero genio della  Grecia primiera.</p>
<p>La logica di Aristotele era poi tra tutte le sue  dottrine la più opportuna a disputatori perpetui, i quali  non aspiravano tanto a sapere quanto a convincere. Perciò  fu tra i suoi libri il primo a introdursi nelle scole  cristiane d'occidente. Li altri trattati, ad uso  principalmente dei medici, si propagarono per mezzo delli  Arabi di Spagna e per barbare traduzioni di traduzioni. E  dapprima il pubblico studio di essi parve temeraria  profanità; e nel 1210 un legato pontificio  venne in Parigi ad ardere solennemente tutti i testi  d'Aristotele, eccetto la logica; e comandò a ognuno che  lì avesse letti «d'obliare quanto vi avesse imparato».  Ma, poco stante, Alberto di Colonia e Tommaso d'Aquino,  essendosi dati di proposito a sostenere come tutta la  scienza aristotelica fosse conciliabile colla cristiana,  trassero seco tutto l'ordine loro, in cui mano stava  l'inquisizione, e perciò il giudizio capitale d'ogni  dottrina. All'ombra di sì temuto patrocinio furono,  d'allora in poi, ben più sicuri i seguaci d'Aristotele  che non li avversari.</p>
<p>Ma il tempo correva; dai manoscritti antichi  risorgevano i precursori di Aristotele e i suoi rivali.  In Bologna la giurisprudenza romana ravvivò l'idea  stoica; i latinisti posero in deriso la barbarie  dialettica; i fiorentini risuscitarono il culto di  Platone; Telesio il culto della natura. Più ancora  avevano operato i grandi viaggiatori; nel breve corso di  trent'anni, Colombo aveva rinvenuto l'America, Vasco la  nuova via dell'India; i seguaci di Magellano avevano  compiuto il giro del globo. Poi Copernico rinnovò le  congetture dei Pitagorici sull'eccentricità della terra;  finalmente Galileo e Keplero apersero il libero studio  de' cieli. La scienza erompeva dunque per ogni parte dai  termini antichi. «Invero diceva Campanella — non si può  filosofare senza un vero accertato sistema della  costruzione dei mondi». Senonché, all'ardente e audace  animo suo parve già maturo il tempo d'affrontare  Aristotele in tutti i suoi ripari, e creare d'un getto  una nuova enciclopedia: <foreign lang="lat"><hi rend="italic">oportet ergo per</hi> OMNES  <hi rend="italic">scientias versari</hi></foreign>. E quando fu poi chiuso in  diuturno carcere, egli s'imaginò davvero che ciò fosse  per previdenza divina, all'uopo che in quella  involontaria solitudine, egli, eletto di Dio, potesse  ricostruire a beneficio dell'umanità tutte le scienze:  <foreign lang="lat"><hi rend="italic">Deus.... me tanto tempore tenere voluit quantum  sufficieret ad scientiarum</hi> OMNIUM <hi rend="italic">instaurationem,  quam praeconceperam duce Deo</hi></foreign>.</p>
<p>Ecco adunque Campanella nel terzo suo stadio  d'enciclopedista e riformatore dello scibile. Accolto  ospitalmente in Napoli da Mario Del Tufo, figlio del duca  di Lavello, egli concepiva il disegno d'una serie  universale di trattati; e intendeva dividerla in due  parti: Teologia e Micrologia. E nella Micrologia, o  scienza delle cose minori, abbracciava la fisiologia o  scienza della natura, la morale o scienza dell'uomo, e la  matematica che considerava come mero strumento. Colla  Metafisica intendeva poi collegare in uno quelle due  parti, dimostrando la <hi rend="italic">coordinazione delli esseri</hi>.</p>
<p>Lasciamo quel nome diminutivo di <hi rend="italic">micrologia</hi>  imposto alla scienza dell'universo per quella  stessa vanagloria che aveva condannato la filosofia ad  essere <foreign lang="lat"><hi rend="italic">ancilla theologiae</hi></foreign>. Ma poteva Campanella  improvvisare il compimento di sì vasto disegno; Poteva  egli coordinare e riassumere scienze ancora nascenti. Il  solo pensarlo era prova com'egli non avesse alcuna idea  della nuova indole della scienza futura, come egli fosse  ancora un pomo antico: un altro Raimondo Lullo se si  vuole; ma non potesse tampoco chiamarsi <foreign lang="lat"><hi rend="italic">homo  novus</hi></foreign>; e tanto meno, come Bacone chiamò Telesio  <foreign lang="lat"><hi rend="italic">novorum hominum primus</hi></foreign>.</p>
<p>A principio la scienza infante, erede della poesia, fu  paga di spiegare i fenomeni dell'universo col principio  della personificazione. Ogni moto doveva essere atto  d'una vita, doveva essere opera d'una <hi rend="italic">volontà</hi>. Se la  scienza non dava più al sole il carro e l'arco e la  faretra, come la poesia, se non aggiungeva più a  quell'apparenza di volto umano un'intera persona  splendida di bellezza e di gioventù, essa lo faceva pur  tuttavia un disco abitato da un genio possente e  tutelare. Se l'aqua saliva pei tubi, doveva essere per  una volontà, per un sentimento, per un <hi rend="italic">orrore del  vacuo</hi>, simile a quell'orrore che ha l'uomo della  solitudine. Se la fiamma saliva verso il cielo, doveva  essere per amore della sua sfera, simile al desiderio con  che l'uomo si volge alla patria lontana. Or bene,  l'officio della scienza nuova doveva essere di ridurre i  fenomeni a leggi costanti, a forze calcolabili,  matematiche, meccaniche, <hi rend="italic">involontarie</hi>. Il corso dei  pianeti doveva apparire un sistema di contrapesi; le  trombe aspiranti dovevano mostrare l'equilibrio d'una  colonna d'aria con una colonna d'acqua. La vampa  rarefatta dal calore doveva necessariamente cedere alla  maggiore densità dell'aria circostante. Le trasformazioni  chimiche non dovevano più sembrare volubili scontri del  caso, ma effetti immancabili d'ineguali affinità,  in proporzioni numeriche e determinate. I fossili sparsi  entro le rupi non dovevano più sembrare <foreign lang="lat"><hi rend="italic">lusus  naturae</hi></foreign>, ma vestigia dello sviluppo della vita nelle  serie dei mondi. A codesto doveva pervenire la scienza;  ma non d'un volo; non per estro improviso d'imaginazione  privilegiata; bensì per tre secoli di sincera  osservazione e d'indagini faticose e innumerevoli.  <hi rend="italic">Provando e riprovando</hi>.</p>
<p>Keplero aveva consumato sedici anni a studiare l'orbita  d'un pianeta. Galileo aveva designato qua e là alcune  leggi del moto; ma non possedeva ancora il telescopio. E  se non lo avesse trovato poi, e se la cecità che lo  afflisse già vecchio avesse colto nel fior delli anni,  egli per fermo non avrebbe potuto avverare colli occhi  suoi le fasi di Venere presagite da Copernico; né avrebbe  spogliato della non sua luce la bella stella,  assimilandola a questa oscura terra; né avrebbe egli  rivelato alli uomini l'indifferente natura di quei  pianeti, dai quali avevano vanamente sperato e temuto  tanti beni e tanti mali. Ma né a Galileo, né a Keplero fu  dato por piede in quella terra promessa, al margine della  quale avevano condutto il genere umano. La sintesi finale  dei loro studii fu appena accessibile a Newton che nacque  un anno dopo la morte di Galileo. Dalla nascita di  Galileo (1564) alla morte di Newton  (1727) trascorsero due lunghissime vite:  poco meno di due secoli.</p>
<p>Chi si avviene in quei versi di Campanella tanto  citati:
<quote rend="block">
<lg>
<l>Il mondo è il libro dove il senno eterno</l>
<l>Scrisse i proprii concetti,</l></lg></quote>

s'inganna, se crede che Campanella fosse pervenuto a  leggere anzi tempo in quel libro le verità della scienza  futura. Infelice! Egli vi leggeva solo le illusioni  dell'antica poesia. Egli nelle sue divagazioni  astronomiche aveva sognato «una discesa del sole,  incessabile ma irregolare, alla combustione della terra,  che è centro d'odio, come il sole è centro d'amore». Lo  diceva in prosa e lo diceva in verso:
<quote rend="block">
<lg>
<l>Il sol vorria disfarla,</l>
<l>Non per <hi rend="italic">odio</hi>, per farla mole <hi rend="italic">amica</hi>.</l>
<l>Seco l'intrica e con focose braccia</l>
<l>Cinge ed abbraccia.</l>
<l>Cinge ed abbraccia anch'ella lui nel seno.</l></lg></quote>
</p>
<p>E nella Città del Sole, alli abitatori della quale  attribuì molte delle opinioni sue proprie, disse:  «Onorano il sole e le stelle come cose <hi rend="italic">viventi</hi>; il  Sole chiamano volto dell'onnipotente; raffigurano nelle  stelle <hi rend="italic">cose viventi</hi> di angeli buoni, nostri  intercessori.... il sole <hi rend="italic">padre</hi> e la terra <hi rend="italic">madre</hi>  delle cose terrestri.... il mondo un grande <hi rend="italic">animale</hi>;  e noi vivere nel suo ventre come vermi del nostro». Nei  moti degli astri, egli non cercava le leggi  dell'universo, ma «i segni della prossima <hi rend="italic">morte</hi> del  mondo». E prometteva «fare una nuova astronomia, perché  il cielo è <hi rend="italic">tutto mutato!</hi> e mostrare i sintomi della  morte del mondo per foco contro i filosofi, a favor di  San Pietro». Poi vi scorgeva in quella vece i segnali di  una prossima ristaurazione delle cose, con grande  incremento alla fortuna delli Spagnuoli; «perché le  stelle già cominciano a fare la congiunzione magna in  sagittario, segno di Spagnuoli». E il sagittario gli  pareva segno di Spagnuoli, perché l'archibugio era  succeduto nelle guerre all'arco; e come i Francesi, erano  più valenti a cavallo con lancia, e li Italiani a piedi e  colla spada, così li Spagnuoli valevano più  coll'archibugio, e con esso avevano sgominato i  Messicani. Tra le scienze ch'erano a rinnovarsi, e che  infatti si rinnovarono, era l'istoria desunta, per  successioni di cause e d'effetti, dalla commune  natura delle nazioni. Ma Campanella, sviato dalli  astrologi dietro la antiche tradizioni caldaiche e  battriane, imputava le istorie delli imperi alle  influenze di certi genti o <hi rend="italic">feruèr</hi> ch'egli chiamava  angeli: «E si deve stimare che mancando un imperio,  l'angelo si trasferisce all'altro vincitore: ed i Romani  seppero questo segreto, e non volevano si sapesse il loro  angelo tutelare, perché non fosse dall'altre signorie  invocato.... Però si può dir quello di Costantinopoli ora  combatta per il turchesco!... L'angelo, di chiesa in  chiesa, di regno in regno passa». Alcuno dirà che queste  illusioni erano in quel secolo communi a molti e dotti  (non però al savio Galileo); dirà che lo stesso Keplero,  le cui fatiche dovevano far capo a dimostrare come li  astri fossero masse inanimate, visse persuaso che li  astri fossero vivi, e che la terra medesima fosse un  animale, e che le piante fossero i suoi crini, e i  metalli le sue vene, e che l'anima della terra, assisa  nel suo centro, irradiasse per i suoi involucri fino alla  superficie le forme e i modelli dei vegetanti e delli  animali. Questo è vero; ma siffatte vaghe fantasie  svanirono col secolo; non però svanì com'esse ciò che  fece il nome di Keplero immmortale nei fasti della  verità! Or quali sono le verità dimostrate da Campanella,  da porsi a lato alla grande preparazione astronomica di  Keplero?</p>
<p>Postoché alla filosofia non era peranco matura  l'impresa di riassumere, ad un grado nuovo di sintesi,  scienze non peranco elaborate, le stava aperta l'impresa  di scoprire per prima analisi in qual modo l'intelletto  fosse spontaneamente proceduto, e potesse deliberatamente  procedere all'ordinato e continuo studio della natura e  della società. Qui è dove si affaccia immortale la  memoria di Francesco Bacone, che oltrepassò Telesio,  additando le future scienze, madri di future arti, e  insegnando a studiar la natura per dominarla. La  sua logica non è come quella d'Aristotele, una scuola di  scherma, offerta egualmente alli amici del vero ed ai  nemici. Egli non ammaestra li uomini a disputare intorno  alla verità possibile, ma bensì a ricercarla con opera  concorde. <hi rend="italic">Il Nuovo Organo</hi> invita il genere umano a  fondar colla scienza il suo regno su la terra <foreign lang="lat"><hi rend="italic">Novum  Organum, sive indicia vera de interpretatione naturae et  Regno Hominis</hi></foreign>. In questo titolo di libro sta  scolpita un'idea che colloca Bacone sopra a tutti i  pensatori. Platone aveva insegnato il disprezzo dei  fenomeni e l'abbandono della natura.</p>
<p>Ma in mezzo al tumulto delle idee che regna nelli  scritti di Campanella appaiono qua e là punti splendenti  che ben potrebbero aggiungere luce all'opera stessa di  Bacone. Mentre questi si volge solo alli intelletti  maturi e potenti e già compresi dell'amor della scienza,  Campanella insegna come cattivare all'impresa li  adolescenti, anzi le ignare turbe delli adulti.  Illuminato, senza avvedersi, da quel principio  dell'odiato Aristotele che nulla perviene all'intelletto  se non per la via del senso, egli concepisce una nuova  pedagogia, la quale circondi e investa i sensi dei  giovani e del popolo con le immagini della scienza.  Sull'altare del tempio, nella Città del Sole, stanno due  globi, il primo dei quali porta dipinto il cielo, il  secondo, la terra. Nell'area della volta sono segnate le  maggiori stelle; sette lampade d'oro raffigurano i sette  pianeti; poiché Galileo non aveva ancora esente dal  novero d'essi la luna e il sole. Tutte le pareti publiche  della città sono iscritte e istoriate colle effigie delli  uomini grandi, coi costumi dei popoli e colle loro leggi,  colli strumenti delle arti, colle figure della geometria,  colle tavole geografiche, colle immagini delle piante,  delli uccelli e dei pesci. Vi sono collezioni di  minerali, vi sono stanze in cui l'arte  esperimentale riproduce i venti, l'iride e il tuono.</p>
<p>Vi sono maestri che, spiegando nelle vie quei dipinti,  avvezzano i fanciulli ad imparare senza fatica, già prima  del decimo anno; e li conducono a veder la pratica delle  arti nelle officine e nei campi. E i medici vi sono  maestri di viver salubre, anzi il medico è magistrato. E  vi hanno maestri di tutte le lingue vive; e altrove  Campanella vuole che un giovine guerriero cresca «tra  capitani, invecchiati in guerra, e dei parlatori che  insegnino la lingua parlando; e non col fastidio della  grammmatica». Principal cura dei maestri è il penetrare a  quali cose il fanciullo sia per natura più atto. Ah! se  il sagace pensatore avesse d'una pagina come questa fatta  un unico libro, e non l'avesse sepolta fra le vulgari  macerie del secolo! E si potrà forse raccogliere nelle  opere sue taluna e tal'altra pagina egualmente pensata, e  pur troppo egualmente perduta. Ma non è il nostro  argomento. </p></div1>
<div1><head>CAPITOLO II </head>
<p>Nel 1592, all'inesperta età d'anni  ventiquattro, esciva di Napoli il novatore, portando già  seco l'odio e la persecuzione de' suoi. «Mi volsi a Roma,  fuggendo li emuli;... né in Roma ebbi miglior sorte....  procurandosi oggi in Roma per alcuni proibire la  filosofia del Telesio, con colore che pregiudichi alla  teologia scolastica fondata in Aristotele». In Roma  incontrò anche pericolosa inimicizia col Bellarmino; ma  in Toscana il Medici lo accolse ospitalmente. «Mi  persuase con giusti consigli di lasciare i frati, d'onde  dipende la forza della mala fortuna mia.... Anzi mi giovò  con denari». E infatti, mentre il granduca stava per  collocarlo nello studio di Pisa, sopragiunse da  Milano lettera di fra Ippolito Beccaria, generale dei  domenicani, e già inquisitore, e diceva: «Alquanta  differente relazione tengo io del padre Tomaso Campanella  di quella è stata fatta al vostra altezza serenissima».  Recatosi intanto a Padova, vi pigliò di nuovo la difesa  di Telesio, anzi quella di Galileo;, e alcuni veneti  trattavano di dargli la lettura di metafisica in quello  studio. Ma egli ebbe a tornare in Roma, ove pare fosse  interrogato da' suoi colleghi inquisitori; anzi presso di  loro trovò alcuni manoscritti che gli si erano involati  in Bologna. In estate del 1598, toccando già  li anni 30, ritornato a Napoli, andò poco stante a  Nicastro in Calabria, nel seguito d'Antonio del Tufo  vescovo di Milito.</p>
<p>La Calabria, più di tutte l'altre provincie del regno,  era lacerata dalle due giurisdizioni feudali, o come  dicevasi, dai due <hi rend="italic">bracci</hi> dei baroni e dei prelati, li  uni aderenti alla Spagna, li altri a Roma. E due  veramente erano in quel regno i sovrani, riconoscendosi i  re vassalli al papa, sin dal tempo dei Normanni, ch'erano  propriamente i condottieri d'una milizia papale. L'idea  di codesta duplice sovranità, la quale d'altronde appare  anche nella instituzione dell'imperio carolino, anzi in  quella già del regno merovingio, ed era stata dominatrice  di tutto il medio evo, impressa fin dall'infanzia nella  mente del pensator calabrese, fu, come vedremo, principio  stabile delle sue dottrine politiche, non escluso il  primo concetto della teocratica <hi rend="italic">Città del Sole</hi>,  ch'egli aveva proposto «<hi rend="italic">fabbricare al re</hi>».</p>
<p>Le due autorità inevitabilmente rivali, togliendosi  forza mutuamente, non valevano ad assicurare le persone e  li averi; onde le famiglie, attorniate di fuorusciti e  vagabondi, stavano armate, e si facevano giustizia colle  mani, ed esercitavano inimicizie atroci. E inoltre quella  estrema frontiera della cristianità era minacciata  assiduamente dai Turchi, ancora nel meriggio della loro  potenza. E tale era la miseria dei popoli che li uomini  più deliberati si davano coi corsari ottomani e  divenivano anco capitani delle loro squadre. Montorio, vescovo di Nicastro, infervorato nella difesa  dei privilegi clericali, aveva scomunicato i principali  magistrati, ch'erano pure spagnuoli. Infine, gettando  l'interdetto sulla sua diocesi, era fuggito a Roma. Il  padre Campanella accompagnando il vescovo di Milito, che  doveva giudicare un arciprete fautore della giurisdizione  regia, «gli aveva fornito, con gran rabbia delli  scomunicati, consulta di canoni e di ragioni». E i  vescovi, per potere ad ogni caso dar forza alle sentenze  ecclesiastiche contro i soldati del viceré, facevano  accordi tra le famiglie armate; anzi adunavano nei  conventi, all'ombra delli asili e delle immunità, «uomini  facinorosi banditi dalle loro case, e vaganti su per  calabre montagne».</p>
<p>Forse la cosa venne poi esagerata; ma il Giannone che  vide copia dei processi, e il cui giudizio non è certo da  trasandare, crede vi fosse vera congiura. «I predicatori  — egli scrive — che avevano l'incumbenza di andar  segretamente persuadendo i popoli alla sollevazione,  erano duecento. Tra' vescovi che si erano intesi, e che  nascostamente favorivano l'impresa, si nominavano il  vescovo di Nicastro, quello di Gerace, l'altro di Milito  e il vescovo di Oppido. Ne furono parimenti intesi alcuni  pochi baroni napoletani, ma il numero dei provinciali fu  ben grande.... Si contano Stilo coi suoi casali,  Catanzaro così per i nobili come per i popolani,  Squillace, Nicastro, Cerifalco, Taverna, Tropea, Reggio  co' suoi casali, Sant'Agata, Cosenza co' suoi casali,  Cassano, Castrovillari, Terranuova e Satriano. Per  terra, oltre i castelli dei quali si promettevano,  avevano unito 1200 fuorusciti». L'istoria d'Italia è  tutta piena di codeste cospirazioni guelfe o ghibelline;  solché questa sarebbe una delle ultime. E in molte parti  d'Europa cominciava lo Stato a richiamar dalla chiesa le  smembrate giurisdizioni; onde questa si adoperava a  conservarle o a ripigliarle. Anzi in Italia il dominio  pontificio aveva avuto poco prima notabili ingrandimenti;  e stava, allora appunto, assoggettando Ferrara, onde non  è impossibile che fossero in corso altri siffatti  disegni. Ed è bene a quei tempi incirca che si fondava  nelle terre dello stesso re di Spagna il dominio  teocratico del Paraguai.</p>
<p>Tratti dalla fama di Campanella, dalla concitata sua  parola, dall'alto e maestoso aspetto, e da quella  persuasione, ch'egli veramente aveva, di leggere i segni  del tempo nelli astri del cielo, anzi d'avere il segreto  dell'estasi e il dono della profezia, molti di quelli  uomini superstiziosi e violenti accorrevano intorno a  lui. Ed egli annunciava che a tutti era dato scorgere  l'ira di Dio nelli straripamenti dei fiumi, nei  terremoti, nelle comete e in tutti quei portenti che, a  dir suo, «Santa Brigida e il Cartusiano e l'abate  Gioacchino e Santa Caterina e altri assai avevano  vaticinato doversi innanzi l'universal catastrofe,  scoprire nel sole, nella luna e nelle stelle». Egli era  compreso di generosa persuasione che intollerabile fosse  la miseria delle genti. E con troppo spartana semplicità  ne accagionava anzi tutte le miniere americane! «Potremo  dire che l'oro del mondo nuovo abbia ruinato il mondo  vecchio; perché generò avarizia.... Ognuno al denaro reca  l'amor suo, vedendo che i denari prevalgono; ed hanno le  scienze e la predicazione ai denari posposta, e  l'agricoltura e le arti, vedendosi <hi rend="italic">schiavi della  rendita</hi> e degli uomini ricchi.... Ha generato  disegualità; che o son troppo ricchi e insolenti.... o  troppo poveri, invidiosi, e ladri.... I prezzi dei  frumenti e vini e vestimenti s'è cresciuto; e i poveri  non ponno bastare.... e vanno in guerra per povertà, e  cambiano le insegne.... non curandosi di far figli, e si  sforzano di esser frati e preti. Da tanti mali consideri  il re, se il bene di tal oro non è vinto». Che se queste  parole egli ardiva poi mandare dal fondo di un carcere al  re di Spagna, il cui nome era incarcerato e tormentato,  quali più ardenti parole non doveva trovare là sui lidi  della Calabria, tra le genti fameliche, egli che credeva  più formidabile la voce d'un tribuno che non la spada  d'un capitano: «Primo strumento d'imperio essere la  lingua; secondo, la spada». E questo pure egli scriveva  al re!</p>
<p>Ed egli aveva potuto giudicare e misurare la corruttela  e perfidia del secolo: «Regna un tacito consenso di mutua  fraude». «Nessuno presta fede né alla bibbia, né  all'alcorano, né all'evangelico, né a Lutero, né al papa,  se non quanto eè <hi rend="italic">utile</hi>. Imperocchè a questi dee  credere la misera plebe, ma i dotti e i principi quasi  tutti son macchiavellisti che giovansi della religione  come arte del dominare; perché se credessero, non si  sforzerebbero a regnare colla forza e col sofisma». E  anche nelle sue poesie inveiva contro l'avarizia e  l'ipocrisia:
<quote rend="block">
<lg>
<l>E chi di Dio si serve, e a Dio non serve.</l></lg></quote>

Dicano dunque li idealisti che la dottrina dell'<hi rend="italic">utile</hi>  fu trovata da Bentham e che è vizio nuovo del secolo!</p>
<p>E il tribuno andava innanzi e pensava che «nessuno per  natura è servo.... dunque nessuno è padrone; e la servitù  vien per forza di tiranno. Solo il sapiente comanda  come medico, non come tiranno: <foreign lang="lat"><hi rend="italic">sapiens autem  dominatur ut medicus, non ut tyrannus</hi></foreign>. Egli vedeva  dunque un ordine nuovo di cose, in cui il supremo potere  non seguisse l'eredità, ma l'intelligenza; e così non  sarebbe una dominazione, ma un'azienda sociale: «perché  l'uomo non obedisce spontaneo, se non vede il suo bene;  or dov'è il suo bene, ivi è società e azienda, non  dominio: <foreign lang="lat"><hi rend="italic">societas et regimen, non dominatus</hi></foreign>».  Ed egli si reputava veramente eletto da Dio a riscattare  quel secolo da tanta oppressione, ignoranza e malvagità:
<quote rend="block">
<lg>
<l>Io nacqui a debellar tre mali estremi</l>
<l>Tirannide, sofismi, ipocrisia....</l></lg>
<lg>
<l>dunque a diveller l'ignoranza io vegno,</l>
<l>Eletto sasso</l>
<l>A franger l'ignoranza e la malizia.</l></lg></quote>
</p>
<p>E nel suo fervore descriveva a quelli uomini creduli e  appassionati la nuova imagine d'un viver giusto e felice.  E benché nel tessuto delle sue dottrine domini sempre  l'idea d'un imperio a due capi, o quella di un  pontificato ch'egli, quando il caso fosse, non pareva  alieno dall'ambire, sembra avesse usato col suo collega  padre Pizzoni il nome di republica: «Dicendogli io le  leggi di quella, lui disse: volesse Iddio che si  trovasse; ma è quella di Platone che non si trovò mai. E  io gli risposi, che s'avrà da trovare questa republica  innanzi la fine del mondo per compire i desiderii umani  del secolo d'oro, e che così era profetato». E un padre  Ponzio ch'era superiore dei domenicani di Nicastro, e  «s'era acquistato fama del più eloquente e persuasivo  uomo del suo tempo», ed era già inviato dal clero di  Calabria al papa in Ferrara, ma che allora per vendicare,  all'uso del paese e del tempo, la morte d'uno zio  era escito «in campagna armato con banditi», andava  divulgando senza velo le profezie del Campanella. E  venuto a consigliarsi seco nella sua stanza, vi  s'incontrava con Maurizio dei Rinaldi, feudatario e capo  di parte, ma posto fuori legge per omicidio d'un suo  cognato e d'una donna, e chiamato allora dal padre  Campanella a trattare un accordo con Antonio Contestabile  della parte nemica. E tutti volevano sapere che pensarsi  di quella cometa e quei terremoti e quelle alluvioni. E  Campanella rispondeva: «Che se il danno profetato dalla  cometa si avverasse, altro rimedio non v'era allora che  mettersi su per le montagne con le armi, come fecero i  Veneziani nelle lacune quando venne Attila, e li  Spagnuoli in Austria quando entrarono i Mori in  Ispagna....».</p>
<p>E ognuno pensava a cose nuove: <foreign lang="lat"><hi rend="italic">Concitavit fere  totam provinciam</hi></foreign>, scriveva il fiscale Sarava.  Rinaldi, sotto tortura, confessò d'esser andato su le  galere turche, e d'aver parlato con l'ammiraglio; ma  prima affermò d'aver fatto per comando di Campanella; poi  presso al patibolo disse ch'era solo per trattare  riscatto di suoi congiunti. Ma i Turchi erano per verità  già discesi in Calabria nel 1593; e vi  sbarcarono di nuovo nel 1600 e nel  1603; e presero nel 1621  Manfredonia in Apulia e alcune terre presso Gaeta. Il che  certo i rinnegati che li comandavano, non fecero senza  aver pratica con alcuno del paese. È credibile che  uomini di sì diversi pensieri non convenissero in alcun  particolare disegno, ma solo nel comune odio del nome  spagnuolo; e che non vi fosse congiura di tutti, ma solo  ciò che ai nostri giorni si chiama coalizione e fusione.  Cosicché ognuno, coltivando in secreto i propri disegni,  ingannasse altrui, e forse se stesso, aiutando  all'insaputa e contro animo tanto forse una invasione  d'altri stranieri, quanto l'ingrandimento della  potenza papale, o almeno la sua conservazione, ovvero  finalmente una republica di Piagnoni, come quella che i  domenicani di San Marco avevano predicato, un secolo  prima, in Fiorenza. Le cose intanto erano a tale, che in  Seminara si ruppero, armata mano, le carceri secolari.  «scommunicati», per rompere quella incoerente  alleanza di prelati e fuorusciti, sparsero subito voce di  ribellione e accordo coi Turchi. E immantinenti Carlo  Spinelli colle soldatesche spagnuole invase la provincia;  incarcerò a precipizio due mila persone; e cominciò a far  sangue senza forma di giudizio: <foreign lang="lat"><hi rend="italic">de mandato  regio</hi></foreign>. Quattro fuorusciti furono appiccati alle  catene di una nave, altri furono attaccati a due galere e  sbranati; un nobile Vitali, cognato del Rinaldi, fu  tratto a coda di cavallo; alli arresi non si tennero i  patti, perché non si tien <foreign lang="spa"><hi rend="italic">palabra con ladrones</hi></foreign>.  La soldatesca, minacciando catene e torture a tutti,  estorceva denari; multò in settemila ducati una famiglia;  un'altra in duemila cinquecento libre di seta. «Tanto fu  l'impeto di sbirri e di soldati che tutti credevano ad  una ribellione». Lo stesso don Alfonso de Rojas  governatore, ch'erasi mosso con soldatesche per reprimere  il tumulto di Seminara, ma ch'era amico dei vescovi e  della casa Del Tufo, lasciò atterrito la provincia, e  fuggì a Napoli. La curia romana, sgomentata dell'accordo  con Turchi, mandò licenze di procedere per giudicio regio  contro preti e frati.</p>
<p>Campanella, accompagnato solo dal vecchio suo padre,  errava lungo la marina, cercando tragitto in Sicilia. Un  navalestro avendogli chiesto a ciò più denaro che non  avesse, egli mandò il padre a cercarne un altro ma il  contadino nel cui tugurio si era riparato, vedendolo  irrequieto e sospettoso, lo denunciò al principe della  Roccella. Spogliato immantinente dell'abito domenicano e  legato, egli si reputò perduto e disse: «Io vado a  morire». Ormai il tribuno è prigione e martire:
<quote rend="block">
<lg>
<l>Stavano tutti al buio. Altri sopiti</l>
<l>D'ignoranza nel sonno....</l>
<l>Altri vegghianti, rapivan gli onori,</l>
<l>La roba, il sangue....</l>
<l><hi rend="italic">Io accesi un lume</hi>; ecco qual d'api sciame</l>
<l>Scoverti, la fautrice tolta notte</l>
<l>Sovra a me vendicare.</l>
<l>Le pecore ed i lupi fur d'accordo</l>
<l>Contro i can valorosi.</l></lg></quote>
</p>
<p>Senonché il padre Pizzoni, «sendo carcerato a  Monteleone.... <hi rend="italic">disperato della vita, si risolse di dir  cose d'eresia</hi>, e che la ribellione non era <hi rend="italic">per</hi> il  papa, ma <hi rend="italic">contro</hi> del papa». L'eresia era <hi rend="italic">finta</hi>,  per fuggire la furia dei processanti. «Il processo,  <hi rend="italic">formato poi</hi>, d'eresia, ha fatto cessar le morti.....  e procedere <foreign lang="lat"><hi rend="italic">via iuris</hi></foreign>, e venir in Napoli, e non  morire <foreign lang="lat"><hi rend="italic">inconsulto pontifice, iure belli</hi></foreign>».  «Perloché quando dissero al Campanella ch'ei doveva  morire ... . e che il padre Pizzoni aveva detto tante  eresie con la ribellione.... Campanella pensò come fosse  arte di Pizzoni per fuggire la furia secolare; e avvisò  Stignano (altro frate) che pur dicesse eresie, e che  Maurizio era andato sopra le galee». Né pare tampoco che  vi fosse vero accordo coi Turchi, almeno in quel momento:  «Perché ogni anno soleva venire a far preda con l'armata,  e quell'anno non vennero e non sbarcaro; e fu miracolo  divino, perché aveano ordinato in Squillaci di  <hi rend="italic">strangolare tutti i carcerati</hi>, se i Turchi  sbarcavano».</p>
<p>Intanto il grido che si fossero scoperte grandi e  formidabili macchinazioni, e che Campanella ne stringesse  in mano le fila, prevalse; tanto più che le immaginazioni  erano state da lui medesimo co' suoi detti e col suo  contegno accese. Ne troviamo gravemente imbevuti  gli scrittori del tempo: «Disegnava andarsene su la parte  montuosa della Calabria; e quei luoghi presi ed occupati,  promulgare le leggi e le cerimonie della religione da lui  ideate, quasi su le cime dei monti da Dio ricevute....  Questo modo aver tenuti tutti li uomini sorti a dar nuove  leggi al genere umano; perocché fa mestieri l'orror de'  luoghi montuosi per indurre l'ossequio ai mandati da Dio,  e per tenersi sicuri dalle aggressioni.... Così aver  operato Mosè....». E uno dei torturati ebbe a deporre che  «fra Tomaso, in cella sua, declarò la congiura e  preparazione; e che esso voleva esser monarca del mondo e  dar nuova legge».</p>
<p>Il prigioniero cercava ripararsi dall'impeto militare,  e volgevasi ad ambo le rivali potestà chiedendo un  giudizio, e promettendo che la sua vita apporterebbe  vantaggio allo Stato e alla Chiesa: «Ed anche se diavolo  fossi, non debbo morire senz'essere udito contro i canoni  e le leggi principalmente quand'io prometta tanti e sì  gran benefici alla chiesa di Dio e allo stesso re. Che  giova al re ed alla chiesa la morte mia?».</p>
<p>E la curia romana, dopo il primo tumulto, s'addiede  d'essere ingannata dalli astuti Spagnuoli: «Non prestava  fede intera.... (scriveva al nuncio): della congiura ci  meravigliamo ogni dì più». Ma la battaglia era perduta, e  la potenza papale in Calabria era scossa. Rimaneva dunque  di favorire il processo d'eresia, per sapere almeno la  verità, e intanto avere in propria mano le sorti dei  molti domenicani carcerati. Pertanto furono deputati ad  assistere al processo due giudici pontifici, Pietro de  Vera e Aldobrandini congiunto e nuncio del papa.</p>
<p>Odiato dalli Spagnuoli, non amato e sospetto ai suoi,  Campanella venne tratto di carcere in carcere, e messo  sette volte alla tortura, sempre però con frati e preti e  fuorusciti, <hi rend="italic">non mai con telesiani</hi>; dunque <hi rend="italic">non per  delitto di filosofia</hi>, come ogni dì si ripete. Ma se non  fu dato al carnefice come il nobile Rinaldi e il prete  Pisano, né straziato dalle bestie come il nobile Vitali,  ebbe a sostenere tormenti atroci. L'ultima volta fu  tenuto «per ore quaranta colle braccia ritorte a tergo, e  sospese ad una corda, e strette da funicelle che segavano  le carni fino all'ossa, poggiando di dietro sopra un palo  aguzzo. Onde se io voleva sostenermi su la corda, mi  sentiva lacerare le braccia, nonché le spalle, il petto e  il collo; e se mi abbandonava sul legno, i miei lombi e  le mie viscere n'erano squarciate (<foreign lang="lat"><hi rend="italic">nates  devorabantur usque ad vesicae collum</hi></foreign>)». Solamente  quando, dopo largo profluvio di sangue, lo videro  <foreign lang="lat"><hi rend="italic">tamquam mortuum, torquere cessarunt</hi></foreign>. Così  sanguinolento e lacero poetava:
<quote rend="block">
<lg>
<l>Le membra sette volte tormentate</l>
<l>I nervi stratti, l'ossa scontinuate,</l>
<l>Le polpe lacerate,</l>
<l>I guai dove mi corco,</l>
<l>I ferri, il sangue sparso, il timor crudo,</l>
<l>Il cibo poco e sporco....</l></lg></quote>
</p>
<p>Il suo carcere in Castel Nuovo di Napoli «era quasi  sotto mare, oscurissimo, umidissimo.... Facendogli dire  che senz'altro aveva a morire, gli davan da mangiare  solamente una volta al giorno. Stava coi ferri alle  gambe, dormiva in terra; gli vennero flussi di sangue. E  così infermo lo posero al tormento del puledro. Dentro  una fossa oscura.... sempre alla puzza, oscuro e  acqua.... E quando pioveva, si empiva d'acqua; e mai  v'entrava luce. Stava inferrato, sopra uno stramazzo  bagnato». Sotto un cielo ridente, le sue membra erano  assiderate e tremanti. Ma da quel sepolcro l'anima  sua poetica si volgeva al sole, confortandosi nella fede  che fosse animato da un genio pietoso. E lo invocava in  certo suo metro latino:
<quote rend="block">
<lg>
<l>Tu sublimi, e avvivi, e chiami a festa novella</l>
<l>Ogni secreta cosa, languida, morta e pigra.</l>
<l>Deh! avviva coll'altre me pure, o nume potente,</l>
<gap/>
<l>Poiché di tutti più al buio gelato tremo.</l></lg></quote>
</p>
<p>Pure la sua costanza non fu vinta mai; sicché poi nella  <hi rend="italic">Città del Sole</hi>, poté scrivere: «Un sommo filosofo,  per quaranta ore, venne crudelmente tormentato dai suoi  nemici, senza mai potergli strappar di bocca quanto essi  dimandavano, perché al fondo dell'anima aveva determinato  di <hi rend="italic">tacere</hi>».</p>
<p>Certo ciò ch'egli aveva <hi rend="italic">determinato di tacere</hi> non  era la sua filosofia. Che aveva egli dunque a tacere?</p>
<p>Questo è l'arcano che il tempo non ha rivelato.</p>
<p>Solo dopo tre anni di tormenti, in novembre 1602, venne sentenza da Roma «che il padre Campanella sia condannato alle carceri di questo Santo Officio, ove perpetuamente sia ritenuto, senza speranza  alcuna di esser libero». Colla medesima sentenza però si  ordinavano nuove torture ad altri dei filosofi seco  carcerati. Due dei quali, il padre Ponzio e il padre  Bitonto, riuscirono intanto a fuggire col carceriere.</p>
<p>Nelle carceri dapprima fu negato al Campanella ogni  libro; egli ebbe a scrivere furtivamente li squallidi  suoi versi, che paiono veramente rimati in una bolgia di  Dante. Poi gli venne concessa qualche mitigazione. Era  già il decimo anno di sua prigionia (1608),  quando un teologo forestiero, Scioppio, ebbe licenza o  comando di papa Borghese (Paolo V) di visitarlo; e pare  che dopo ciò gli fosse concesso leggere e scrivere, e  poscia anche aver commercio di lettere con dotti.  Nel 1616 poté scrivere a Galileo: «Sto quasi  in libertà; e desidero di vederla». E dalla prigione  mandava scritti alle stampe; e tutto il mondo letterario  si commoveva della sua sventura; e i banchieri Fuggers  d'Augusta facevano pratiche per la sua libertà ma non  poté ottenere un officio cortese dai suoi colleghi: «che  il padre generale mandasse un memoriale, in nome della  religione (cioè dell'ordine domenicano), <hi rend="italic">al re  cattolico, cercando la persona mia</hi>; poiché mi viene  avvisato <hi rend="italic">dai Consiglieri di Stato</hi> che questo <hi rend="italic">si  desidera</hi> per concedermi a' miei superiori; giacché sono  stanchi e san che <hi rend="italic">non mi possono tenere in  coscienza...</hi> e perché <hi rend="italic">non hanno con che  sentenziarmi</hi>, né vonno spedirmi. Benché il padre  generale <hi rend="italic">repugni con iscuse vane, come suole</hi>, non  però lasci V. S. l'impresa, tanto più che si è stampata  la <hi rend="italic">Monarchia di Spagna</hi> due volte, e sto bene con li  Spagnuoli <hi rend="italic">di là</hi>». Il che mostra, che, a mente sua, la  mano che potraeva la sua prigionia e l'aveva forse  inasprita, <hi rend="italic">non però cagionata</hi>, fosse in Napoli, non  in Madrid, né in Roma. Infine sotto il papa Barberini  (Urbano VIII), ch'era letterato e avverso alli Spagnuoli,  ottenne d'essere trasferito nelle carceri  dell'inquisizione di Roma, ov'ebbe ancora «tre anni di  larga custodia».</p>
<p>Or quivi, benché fuor di mano al re, prometteva in  iscritto al re e al papa: di provare esser presenti i  segnali ultimi della fine del mondo, sicché li infedeli  potessero correre in fretta alla fede di Cristo; di  scoprire una congiura di principi, teologi, filosofi e  astronomi fatta contro l'evangelio, «la quale subito ch'è  scoverta si estingue»; di dare un libro contro  machiavellisti intorno alla dottrina che la religione sia  arte di Stato; di dare un rimedio facile alla  cristianità, senza il quale sarà presto divorata da  infedeli; di mostrare con prove in cielo e in terra  esser venuto il tempo della promessa fatta ad Abramo di  ridurre il mondo sotto una greggia ed un pastore, e che  il re di <hi rend="italic">Spagna sarà congregatore di quella</hi>; di dare  al re un <hi rend="italic">libro secreto</hi> dei modi profetici e politici  come ha da arrivare questa monarchia, di aumentare le  rendite e levar le gabelle dannose al popolo in tutti i  regni; di dare un libro contro luterani ed eretici, e  <hi rend="italic">andare in Germania a convertire due almeno dei principi  potentati</hi>, e far cinquanta discepoli armati di ragione,  autorità, profezie e voglia di martirio, e mandarli a  predicare contro eretici in Germania; di aprir con un  libro una scorta alli Ebrei per venire alla fede; e così  a' maomettani; di <hi rend="italic">far di nuovo tutte le scienze  naturali e morali</hi>, cavandole dalla bibbia e santi  padri, <hi rend="italic">per distoglier la gioventù da filosofi  gentili</hi>, officina di machiavellismo; di insegnare  <hi rend="italic">ogni scienza in un anno solo</hi>.... facendo del mondo  libro e memoria locale; di <hi rend="italic">fabbricare una città al  re</hi>, salubre assai e inespugnabile, e di tal artificio  che <hi rend="italic">mirandola</hi> solamente, <hi rend="italic">s'imparino</hi> in quella  <hi rend="italic">tutte le scienze</hi>; di scoprire in matematiche il  <hi rend="italic">moto perpetuo</hi>! E conchiudendo diceva: «Queste cose io  prometto, e i libri fatti darli in venti mesi. E perché  si veda ch'io possa fare.... e che l'ho fatto, e che  <hi rend="italic">attenderò ad edificare e non a ribellare la monarchia  di Spagna e la santa chiesa</hi>, si pone qui l'indice di  tutti i libri da me fatti». E ve ne avea parecchi  d'astronomia, di medicina, di filosofia, di teologia, di  politica, <hi rend="italic">l'ateismo trionfato, e li articoli  profetali</hi> e la <hi rend="italic">Monarchia di Spagna</hi> e i <hi rend="italic">discorsi  ai principi d'Italia</hi> in favor della Spagna, e un libro  su la <hi rend="italic">Concezione della B. V.</hi>, e una tragedia in morte  di <hi rend="italic">Maria Stuarda</hi>. Gratissimi sopra ogni cosa alla  Spagna dovevano essere: <foreign lang="lat"><hi rend="italic">Antivenetorum libri  tres</hi></foreign>.</p>
<p>Il Campanella, per quanto ad uomo era possibile,  attenne le sue promesse; ma non pare che li  Spagnuoli gli prestassero fede; poiché, quando il papa  gli ebbe dato libertà, vuolsi che essi o chi del nome  loro si valeva, movessero contro di lui gente prezzolata,  perloché il papa, impotente a difenderlo in Roma, gli  mandò dicendo che fuggisse. Il che fece travestito, e  nella carrozza del duca di Noailles ambasciatore di  Francia. Era durata la sua prigionia ventisette anni; dai  confini della gioventù lo aveva condotto all'orlo ormai  della vecchiezza.</p>
<p>Invitato in Francia da Richelieu, che godeva di poter  fare uno sfregio al nome spagnuolo, venne accolto in  Provenza più che fraternamente dal dotto Peiresc, che lo  mandò inanzi colla sua carrozza e con i suoi denari,  nonché da Gassendi ch'era allora il più forte pensatore  di Francia; poiché Montaigne era già da molti anni morto,  e Cartesio apparve scrittore solo dieci anni dopo. A  Parigi, Luigi XIII gli rese grandi onori. «Mi si fece  incontro alcuni passi, non si mise mai in testa il  berretto; mi abbracciò due volte.... ridea d'allegrezza;  e insieme mostrava compassione de' miei guai». E gli  assegnò immantinente una pensione e lo chiamò nel  Consiglio di Stato, e lo fece adottare nella nascente  accademia delle scienze. Vissuto tranquillamente fino  all'età di anni settantuno, intese a stampare in grossi  tomi le sue opere, ed ebbe in Parigi onorato sepolcro nel  1639, vent'anni dopo il supplicio di Vanini  in Tolosa.</p>
<p>Come s'intendono siffatti contrasti? Durante la  prigionia di Campanella, in Francia erasi arso vivo  Vanini (1619), in Roma Giordano Bruno  (1600) e tutti sanno le sventure di Galileo.  Pure né Vanini, né Bruno, né Galileo erano accusati di  ribellione a principi o d'accordo con Turchi; le accuse  loro erano tutte nelle loro dottrine. E Francia e  Roma, anziché vedere in Campanella l'avversario  dell'insegnamento ufficiale, l'una sempre, e l'altra  almen tardi, lo protessero e l'onorarono. Vedevano in lui  forse il nemico della Spagna?</p>
<p>Or bene, si mostrava egli veramente nemico della  Spagna? Non si badi pure alle promesse da lui prodigate  nella prigione al re. Ma come non badare alle opere da  lui stampate tranquillamente in Francia? in mezzo ai  nemici della Spagna? al loro soldo, e nella loro corte e  nel loro Consiglio di Stato? Non solo esse non palesano  odio alla Spagna, ma tendono apertamente e costantemente  a crescerle potenza e gloria; e offrono ad essa in  sacrificio la Francia stessa e l'Italia. La politica di  Campanella rimase in Francia qual era stata nel fondo del  carcere gelido e oscuro, qual era stata prima della sua  prigionia. Né gratitudine, né vendetta commossero  quell'anima stoicamente inconcussa.</p>
<p>Tale apparirà essa a chi con noi scorra le sue opere  politiche. </p></div1>
<div1><head>CAPITOLO III </head>
<p>Alcuni pensarono che la politica di Campanella fosse un  artificio per placare i suoi persecutori. Ma perché poi,  venuto in sicuro asilo, perseverò egli nel proposito,  anche facendosi ingrato ai liberatori suoi? Li scritti  politici, che invariati ripubblicò nel tranquillo  tramonto della sua vita, son tessuti con tale continuità  di ragionamento, che, anche quando non facessero fede nel  secreto animo suo, mostrerebbero almeno il suo concetto  intorno alle opinioni e alle mire di coloro, i quali,  come già Macchiavello, offeriva non richiesto i suoi  consigli. Onde sarebbe da ascoltare come interprete  almeno della politica dei tempi suoi. Ma per fermo, in  tutta equità, uno scrittore generoso è a giudicarsi  da ciò che egli certamente e costantemente pensò e  professò, non da quanto altri può imaginare che  occultamente pensasse.</p>
<p>Che ogni suo ragionamento fosse solo un leoncino a'  suoi nemici, non è cosa che possa durare in mente a chi  consideri l'indomita indole di quell'uomo indarno tentato  da sette torture. No, Campanella non anelava solo a  rompere i suoi ferri. Un istinto d'alta ambizione lo  spronava a penetrare nelle corti, ove si macchinavano le  sorti delle nazioni. Tuttociò ch'ei dalla prigione  scriveva al re di Spagna era inteso a dargli meraviglioso  concetto di sé e ad invogliarlo di concedergli un  colloquio secreto. Ad ogni tratto s'interrompe qua e là  nei suoi scritti dicendo: «Ma i più grandi secreti di  stato non si scrivono». «Ma bisogna un savio legislatore  apposta». «Ma vi vuole uomo assai savio per far questo  con bella occasione.... e <hi rend="italic">io</hi> mi riservo certo secreto  che ho per tal fine». «Ma discorrere, per adesso, non son  risoluto, riserbandola all'abboccamento mio con sua  Maestà». «Come per muovere una barca, chi mette vela, che  torce remi, chi l'aggrava, chi l'allegerisce, e nessuno  indovina.... poi viene il cauto marinaio, con muovere un  poco il timone aggiusta ogni cosa; però la monarchia di  Spagna ha bisogno d'<hi rend="italic">uno</hi> che intenda dove sta il suo  timone». «E Spagna, se saprà mettere in esecuzione parte  di quel che <hi rend="italic">ho scritto</hi>, buono per lei!». «Non mancano  oggi Soloni e Licurghi, perché nelli necessarii Dio non  manca; ma li uomini accusano Iddio come mancatore, mentre  <hi rend="italic">i savi ch'egli manda</hi> opprimono, e non vogliono  conoscerli».</p>
<p>Qui Campanela si stima dunque e si chiama il Solone, il  Licurgo, l'inviato di Dio, l'unico uomo che intende  ove sta il timone del regno di Spagna. Qual meraviglia  che chi sentiva sì altamente di sé, aspirasse ad essere  alla corona di Spagna nuovo Ximenes? ad essere ciò che in  quei tempi il cardinale Richelieu divenne alla corona di  Francia? ciò che furono in quel secolo e nel seguente  Mazzarino e Alberoni, venuti pure d'Italia, e pur da  umili principio, e per la stessa via, e con ingegno  immensamente minore del suo?</p>
<p>E perciò, anche in seno all'ospite Francia, Campanella  continuava a ripetere publicamente le sue offerte al re  di Spagna. E in fatti poteva egli, a fronte del fastoso  dominatore Richelieu, sperare alcuna improvvisa potenza  in Francia? Se gli rimaneva alcuna grandezza a sognare,  egli non poteva aspettarla se non dal suo principe  antico. Posta così la politica di Campanella in consonanza, e non  in contradizione, colla forte e ambiziosa indole sua,  appare tanto più degna di studio, quanto più le cose  veraci valgono più delle simulate. Solo dopo tale  premessa, Ci pare prezzo dell'opera il farne discorso.</p>
<p>Campanella, ingegno temprato alla metafisica, e più  propenso a contemplare nelli esseri l'unità che non la  varietà e la libertà, sebben fattosi tardi telesiano ed  esperimentale, torna sempre a' suoi primi pensieri.</p>
<p>Prima unità era in lui, teologo, l'unità della fede,  l'unità del sacerdozio: <hi rend="italic">un solo ovile e un sol pastore;  la ragione personificata nel papato</hi>. Or bene, la  cristianità ch'era a' suoi tempi poco più dell'Europa,  era già divisa fra le tre chiese dell'oriente,  dell'occidente e del settentrione. La maggioranza del  genere umano stava nell'Asia, in balìa d'altre credenze.  Qual remota impresa non era quella dell'unificazione! Non  importa. Campanella promette ch'egli «darà un libro  contro luterani e tutti eretici, darà un libro  contro gentili dell'India orientale e occidentale».  I tempi erano, a mente sua, già maturi; li astri  annunciavano prossima la trasformazione dell'universo; il  secolo XVI, che ormai si chiudeva, era un secolo sul  quale si aggravava la <hi rend="italic">forza delli numeri fatali</hi>;  poiché il numero decimosesto, congiunzione del settenario  col novenario, era d'irresistibile virtù. «E il cielo è  già tutto mutato; e la fine del mondo per poco sovrasta.  Dico che il fine delle monarchie è già venuto; e che ogni  cosa ha da venire all'imperio dei santi e della chiesa.  È necessario che tutto il mondo si unisca sotto una  religione e un principato felice». Ecco adunque  Campanella, il precursore, come molti dissero, dei tempi  moderni, inaugurare nuovamente la chiesa e l'imperio, il  medio evo!</p>
<p>Ma qual popolo sarà eletto a fondare il principato  felice? Fra le tre genti a lui note, che credevano in un  Dio solo, Campanella non poteva esitare a preferir la  cristiana. «Fu promesso ai cristiani che avevano a  donlinare tutte le nazioni, perché sono del ceppo di  Davide, a cui Cristo s'insertò come all'oleastro  l'olivo». E alli argomenti teologici egli aggiungeva le  ragioni umane. «Sotto il Turco vien levata tutta la  nobiltà.... riputati tutti sono schiavi e plebei.... il  Turco sbandisce le lettere e nemmanco vuol le stampe ne'  suoi regni, né dispute, né ragioni, e tutto occupa  l'insolenza barbara».</p>
<p>Or quale sarà l'eletto fra tanti principi cristiani?  Campanella si mira intorno, e vede nell'animo d'ogni  potente la cupidigia del dominio universale. «Non è  principe al mondo (oltre quello della China) che abbia  posto mèta ai desideri suoi, per la vastità dell'appetito  innato, che da Dio infinito derivando, non può se non  nell'infinito acquetarsi. Ma coloro i quali vedono  che il fato non arride alli desiderii loro, si stanno  aspettando migliore occasione».</p>
<p>Ma si andrà forse ancora a cercare il nuovo Carlo Magno  sulla Mosa e sul Reno? No, pensa Campanella; quivi non è  più l'unità della fede; li eserciti quivi coscritti  verrebbero propagando la riforma in Italia e in Ispagna;  l'Europa discorde sarebbe preda del Turco. Questo terrore  del Turco dominava tutta la politica di Campanella!</p>
<p>Condotto così dal principio dell'unità religiosa ad  escludere dal principato la Francia e la Germania, e  lottare tra Italia e Spagna, Campanella, se fosse stato  seguace di Machiavelli e fervoroso cittadino, avrebbe  anteposto l'Italia. Ma i suoi <hi rend="italic">Discorsi ai principi  d'Italia</hi>, intendono anzi a rimoverli dalla memoria  dell'antico primato: «Molti piangono l'imperio romano; ma  chi esamina, non ha di che dolersi.... Se sempre Roma era  padrona del mondo, le altre nazioni state in perpetuo  sariano senza gloria; non avriano fatto il loro corso  fatale.... Non è tempo per noi di ricuperare l'imperio;  il circolo delle umane cose nol comporta. Essendo  l'Italia sempre stata regina, era la ragione che alfine  fosse preda di tutte le nazioni. Nulla nazione poté  ricuperare l'imperio perduto. Non è più speranza in Italia; le stelle pur  contradicono».</p>
<p>Se Dante e Machiavelli diedero biasimo a Costantino d'aver derelitto l'Italia, Campanella gliene dà lode.  «Costantino si mise in Bisanzio, in mezzo del mondo per  poter meglio reggere, e perché l'imperio aveva donde  ampliarsi al levante e non al ponente, sendo allora  ignoto l'altro emisferio. Bisanzio <hi rend="italic">coll'imperio</hi> fu  vinto. Dunque l'imperio <hi rend="italic">non avria salvato l'Italia</hi>.  L'imperio di tutto il mondo oggi si serve di Roma».  «Tutti i principi cristiani baciano i piedi del  nostro principe; il che non facevano all'imperatore  romano. Egli pone e depone tutti i piàncipi, e dà legge  <hi rend="italic">all'universo</hi>!». Ecco la medesima idea che dettò ad  Alessandro Verri la seconda parte delle <hi rend="italic">Notti Romane</hi>,  ed altri libri a più recenti scrittori.</p>
<p>Preoccupato dalla vieta preponderanza della Spagna e  della Turchia, la mente di Campanella non presentava come  l'arbitrio delle sorti umane si traesse per novelle forze  <hi rend="italic">libere e varie</hi> verso il settentrione, ov'egli,  assorto nella sua unità, vedeva solo discordia, disordine  e impotenza. Non vedendo nel mondo altra alternativa che  quella della Spagna e della Turchia, egli dimentica le  meserie della Calabria e le proprie torture per intonare  un cantico alla gloria della Spagna. «Dopo la creazione  del mondo non si trovò imperio tanto grande, né tanto  ammirabile.... Intorno all'Africa possiede quaranta regni  come Spagna; .... e le isole dell'Africa e tutte quasi le  isole dell'Asia meridionale.... e certo qui ha più di  cento regni come Spagna.... Volta poi nel mondo Nuovo,  ch'è quasi tutto suo senza contrasto; .... aggiungi  poscia il dominio di quasi tutto l'oceano». Così nella  fervida mente del metafisica i deserti dell'Africa, e le  isole selvaggie, appena segnate sulle coste con un nome  spagnuolo, sono trasmutate in centinaia di popolosi  regni, da paragonarsi ciascuno alla Spagna!</p>
<p>E dopo una fantastica geografia s'invoca l'istoria e  l'astronomia e l'astrologia per dimostrare che la potenza  spagnuola, benché già snervata fin dalla disfatta dei  <hi rend="italic">Comuneros</hi>, e volgente sotto i Filippi a manifesto  precipizio, è anzi chiamata alla conquista di tutta la  terra. «Ora io trovo.... che Dio, proprio per suo gran  giudizio d'unir tutto il mondo sotto una legge, abbia  prodotto questo imperio di tal maniera. Per la  divisione dei principati, era impossibile che  Spagna uscisse da servitù di stranieri.... Ma Dio tutte  queste impossibilità, senza industria di Spagnuoli e  senza forza, quasi miracolosamente tolse. Suscitò lo  spirito di Cristoforo Colombo a cercar l'altro  emisferio.... Ecco Dio che sa trovar tante miniere d'oro  e di pietre preziose; e pose cupidigia alli uomini di  andar cercando sempre nuovi paesi e girare l'universo. E  il fuggitivo Magalhanes mostrò la strada incognita verso  l'Antartico.... Dio trovò due strumenti meravigliosi, la  calamita e l'archibugio.... e pur le stampe in tal tempo  si trovano; e tutte queste cose senza che Spagna  s'avvedesse. E servian più a lei che ad altri.... Dio si  serve di loro, lo pensino o no.... Dunque si vede che  questa monarchia di spagnuoli, che tutte nazioni  abbraccia e cinge il mondo, è quella stessa del  Messia!.... E in qualche luogo del suo imperio si dice  messa ad ogni ora...... È il continuo sacrificio,  secondo Dio impose a Ciro, figura del monarca spagnuolo e  anche predecessore. Finalmente si vede il medesimo nelle  stelle, che camminando la monarchia (universale) da  levante a ponente, era necessario che l'ultima fosse in  Ispagna». Quale strana logica non è quella che fa  predecessore del re Filippo il re Ciro, i cui piedi non  toccarono mai terra che poscia soggiacesse al re di  Spagna!</p>
<p>Né si tratta solo di conferire al re la dittatura della  cristianità, o, come oggi dicono con altro simile  concetto, l'egemonia, ma di abolire tutte le nazioni e  <hi rend="italic">spagnolare il mondo</hi>. A tal uopo si dovrà togliere ad  ogni popolo la lingua nativa. «Non è di minor momento  introdur la lingua spagnuola; le leggi si scrivano in  essa; il principe e li officiali (cioè i magistrati)  diano udienza nella medesima, e così l'espedizione  dei negozii, lettere e suppliche». Ed era quello appunto  il secolo XVII, che doveva far interprete comune dei  popoli civili la lingua francese, e spargere con infinite  colonie sino alli antipodi la lingua inglese. Tanto era  lontano Campanella dal precorrere col volo del genio suo  le nuove vie della progrediente umanità.</p>
<p>Prima di tutto, per imporre alle genti la sua monarchia  universale egli confidava nella forza bruta. «E tutti i  capi di fazione estinguere; <hi rend="italic">ucciderli</hi> se ti furon  contro; ovvero donargli baronie in tuo paese di Spagna,  se ti furono in favore, o farli trasportare ne' tuoi  regni; ma non mai si devono lasciare i capi nel paese che  hai vinto».</p>
<p>Poi al nodo della forza voleva aggiungere i vincoli  faniigliari. «Si deve ai viceré commettere che attendano  a copular in matrimonio spagnuoli con italiane e  francesi. Perché li spagnuoli da tutte le nazioni sono  odiati, col matrimonio farli amabili.... E pigliar li  animi delle donne <hi rend="italic">rubandole e donandole</hi> per mogli a  spagnuoli». Oltre la rapina delle donne pare che  Campanella, ove si tratti di eretiche o di musulmane,  conceda alla casta militare anche la poligamia. «Fare che  i soldati possano prendere donne di Germania e  d'Inghilterra e d'Africa.... e nutrirle alle spese del  re. Il re avrà <hi rend="italic">gente soldatesca</hi> in abbondanza,  facendo soldati i figli dei soldati. Quelli che averanno  pigliato <hi rend="italic">una quantità di donne</hi>, si debbono stare  sulle fortezze.... e non seguire li accampamenti». Per propagare la <hi rend="italic">casta militare</hi>, s'aggiungono  consigli, di cui dicesi fatta pratica in Napoli in tempi  più recenti. «Far seminario di soldati, pigliando i  figliuoli che hanno i padri poveri, e i <hi rend="italic">bastardelli</hi>,  nutricandoli insieme, coll'avvezzarli all'armi, e a  conoscere il <hi rend="italic">re solo per padre</hi>. E facendoli soldati,  abbiano a pigliar delle donne tolte in preda. E per  le nazioni esterne fare un altro seminario, <hi rend="italic">come fa il  turco dei gianizzeri</hi>. E per le donne povere anche  nutrirle in seminario ove imparino a tesser le tele e far  vestimenta e letti dei soldati e le vele delle navi, e  maritar si devono le <hi rend="italic">italiane</hi> con quelli del  serraglio di Fiandra e Spagna. Trattar coi più ricchi di  Portogallo e Genova, che ognuno di loro si possa far  navi, andar <hi rend="italic">in corso</hi> nel mondo attorno; giacché  <hi rend="italic">tutto è di Spagna</hi>; e pigliar porti e cittadi, con  patto, che le prede dei metalli e <hi rend="italic">schiavi</hi> e  <hi rend="italic">schiave</hi> siano loro; e che il re di Spagna abbia solo  le cittadi prese, e fanciulli e fanciulle da sette anni  abbasso per fare i suoi seminarii».</p>
<p>Nello stesso tempo tutta la nazione spagnuola deve  trasformarsi in casta militare; e si deve dall'Africa e  dall'America far <hi rend="italic">tratta di schiavi</hi> per dare alla  Spagna nuove <hi rend="italic">caste</hi> d'artefici e d'agricoltori. «Tutte  l'arti manuali devono esercitare i popoli trasmigrati  dall'Africa e dal mondo nuovo, e li spagnuoli solo  attendere alle armi. Solo i seminarii d'armi e di lingue  nelle nazioni suddite bastano; e li altri <hi rend="italic">restino bassi  con le scienze e le arti</hi>. Ma in Ispagna <hi rend="italic">tutti  armati</hi>, dentro e fuori dei seminarii». Le Americhe non  dovevano solo essere miniere di metalli, ma vivaio di  schiavi. «Il re di Spagna debbe attendere a tesaurizzare  nel mondo nuovo più sopra li uomini che sopra l'oro e  l'argento.... E assai di quelli trasportare in Africa ed  in Ispagna.... facendo <hi rend="italic">difensori e giudici</hi> li  spagnuoli e artisti e agricoltori li indiani ed altri  paesi in guerra».</p>
<p>Alla tratta delli schiavi, ai corsari, ai giannizzeri,  alle caste, alla poligamia, Campanella aggiunge infine la  confisca e l'esterminio delle nazioni: «Quando si  occupa un paese strano di religione e di dominio <hi rend="italic">si  debbe spopolar</hi>; e trasmigrar le genti, facendoli  schiavi, e mandar una colonia de' tuoi. Questo si doveva  fare.... in Sassonia, Brandeburgo, e Hassia, mandando  colonie ad abbassar le città libere. Deve il re <hi rend="italic">levare  tutti i beni stabili del paese ai popoli</hi> che a sé  sottopone; assegnar loro campi per coltivare;...  <hi rend="italic">tutti</hi> i paesi occupati dividere alla gente imbelle  con la <hi rend="italic">legge agraria</hi>.... e far che <hi rend="italic">niuno di loro  possieda, altro che li sacerdoti</hi>; ma <hi rend="italic">ogni cosa sia  del re! E ogni tanto tempo</hi>, distribuire i campi e le  arti e li o li officii, affinché nessuno pigli amore se  non al re che li dona. E quel che si cava dalla terra si  debba conservare secondo i <hi rend="italic">giudici religiosi  decideranno</hi>, parte al vitto loro, parte per i soldati,  parte al tributo regio». Tutti li esempi delle nazioni  più barbare sono qui stillati in una unica dottrina. Tale  è il secolo d'oro di Campanella; tale il suo <hi rend="italic">principato  felice</hi>! Tale è il suo diritto pubblico, e  quell'economia politica, della quale alcuni lo dissero  iniziatore! Ecco un uomo che, nato sulle marine di  Calabria, allo squallido confine tra l'impero spagnuolo e  il turco, ha fatto nella sua mente una trista sintesi  d'ambo quei decrepiti sistemi, ma non ha presentimento  alcuno dell'avvenire. </p></div1>
<div1><head>CAPITOLO IV </head>
<p>Abbiamo veduto che sia per Campanella lo <hi rend="italic">spagnolare  il mondo</hi> e trasmutarlo <hi rend="italic">in un solo ovile</hi>. Rimane a  vedere per quali avvenimenti potesse, a creder suo, la  Spagna ingiungere codesta sua legge a tante nazioni  generose, armigere e governate da sagaci capi,  soggiogando velocemente tutti quanti li Stati della  terra. Qui egli ha in presto pel re gran copia di  secreti, di sottigliezze, di sorprese, del cui valor  politico e morale chiunque può far giudicio.</p>
<p>Cominciando dall'Italla, ecco com'egli insegna alli  Spagnuoli la via di ridurla in loro servitù, avendo già  essi lo Stato di Milano, il regno di Napoli e le isole di  Sicilia e Sardegna. «Bisogna trattar Napoli e Milano in  modo che i popoli li <hi rend="italic">ammirino come felici</hi> stati....  Quella parte d'Italia che da' suoi principi è retta, è  instigata dall'odio delli Spagnuoli. Minacciano il re con  chiamar francesi sullo Stato di Milano. Può prevedere con  presieder bene i confini <hi rend="italic">e levar via i villaggi senza  mura</hi>, che son preda delle prime scorrerie. E all'usanza  d'Ungaria, <hi rend="italic">tutti i beni stiano nelle città</hi>».</p>
<p>Questo modo di render <hi rend="italic">mirabilmente felice</hi> una  provincia desolando le campagne, e rinserrando, come al  tempo dei barbari, tutti li averi nelle castella, deve  stupefar coloro che per troppa poca cosa imaginarono in  Campanella il sol nascente della moderna economia.</p>
<p>A' Siciliani e Sardi, come a «popoli isolani» si devono  imporre leggi più strette. «Le mercanzie permutandosi con  Inglesi o Mori o Turchi, <hi rend="italic">sempre abbia ad assistere  qualche religioso</hi>, per non contaminarsi alcuno con  nuovi costumi di religione». Questo in Campanella  certamente non era un presagio della moderna libertà dei  commerci. Né più favorevole era ai nobili che ai  mercanti. «In queste isole bisogna abbassare i baroni più  che altrove. È bene metter baroni d'<hi rend="italic">altre nazioni</hi>; e  più si convengono a loro li Spagnuoli. E nessuna cosa in mano di signore <hi rend="italic">nativo</hi> si deve lasciare. Conviene  inserire in loro il sangue <hi rend="italic">oltramontano</hi>, per far più  gente. Instituir seminarii di soldati, predando donne e  fanciulli di <hi rend="italic">Mori e Turchia</hi>». Quale strano  miscuglio di razze, aggiunto all'esterminio della gente  italiana.</p>
<p>Venezia, Genova e Toscana erano in quei secoli li Stati  più doviziosi e civili. Da essi erano usciti li  scopritori del nuovo Mondo. Venezia era da secoli invitto  baluardo dell'Europa contro le orde asiatiche. E Toscana  pure difendeva colle sue galere da' corsari i lidi  d'Italia, come ricordano le canzoni del Chiabrera; e  Campanella aveva avuto in ambo i paesi onorevole  accoglienza. Ebbene, il suo voto è che «da Toscana e  Venezia deve il re ricettare tutti i <hi rend="italic">banditi</hi>, e  servirsi di loro in <hi rend="italic">guerra</hi>; e rimunerarli perché  chiamino li altri; e li abbia opportuni contro la  <hi rend="italic">patria loro</hi>»! Chi scriveva tali pietose parole,  chiamava poi barbara ed empia la ragion di Stato di  Machiavelli. «Mi muove non tanto a meraviglia quanto a  sdegno il vedere che così barbara maniera di governo da  alcuni è accreditata in modo che alcune cose sono lecite  <hi rend="italic">per ragione di Stato</hi>, altre <hi rend="italic">per coscienza</hi>; del  che non si può dire cosa più irragionevole e più ampia».  A danno dei Veneti destinava poi non solo la flotta  spagnuola «che corseggi l'Italia;... ma le forze  dell'arciduca di Graiz ancora.... e tener confederazione  con Svizzeri e Grisoni; e pagare trentamila di quelli con  mezza paga per averli pronti». Quanto ai Genovesi, il re  già li dominava «perché hanno le mercatanzie loro e  baronie nei regni delli Spagnuoli.... E (il re) ha Genova  per suo erario. Genova è opportunissima per soccorrere a  Napoli». Cioè per frenarlo, adoperando Italiani contro  Italiani. Quanto alli altri Stati d'Italia s'insegna in  generale che il re «deve sforzarsi di tenerli disuniti».  La ragione per cui Campanella più raccomanda codesto  dominio delli Spagnuoli in Italia si è, che «quel ch'essi  pigliano, tengono a lungo»; e «questo fa anche per noi;  ché, quantunque siano più difficili a scacciare, la  continua mutazione dà più noia. E sono più comportabili;  perché non ti fanno dispiacere alla scoverta e senza  rispetto; ma con modi coperti d'onestà e con pazienza,  aspettando l'occasione d'ingannare con <hi rend="italic">belli modi</hi>.  Convengono con noi di clima e <hi rend="italic">per conseguenza</hi>  convengono di costumi». Una tale <hi rend="italic">conseguenza</hi> avrebbe  dovuto valere anche per i Turchi, se valessero tali  esagerazioni intorno all'onnipotenza dei climi, nelle  quali Campanella prelude veramente a Montesquieu e a  Herder.</p>
<p>Da un lato egli consiglia al re di Spagna di adoperare  il papato per frenare i principi italiani; dall'altro  consiglia ai principi di frenare col papato il re:  «Aggredire ed esaltare il papato è il vero rimedio  d'assicurarsi di non esser preda del re di Spagna». Che  anzi Campanella consiglia, come ai nostri giorni un  celebrato scrittore, di ridurre tutti li Stati italiani  in dominio del pontefice; tanto incerta e ondeggiante è  la sua dottrina. «lo dico che i principi italiani....  tutti devono far la <hi rend="italic">chiesa erede delli Stati loro</hi>,  quando mancasse la linea legittima di loro progenie. E le  repubbliche dovranno far una legge che venendo esse in  mano di tiranno, s'intenda la Signoria loro devoluta alla  Chiesa. Devono anche tutti li principi d'Italia lasciar  <hi rend="italic">le leggi civili</hi> e viver solo colle <hi rend="italic">canoniche</hi>, per  autorizzare il papato». In ciò si palesa veramente  l'animo di chi era stato in Calabria campione e martire  del diritto canonico. Ignaro della giurisprudenza civile,  e della parte grandissima ch'essa ha nella vita dei  popoli moderni, sopprimeva egli d'un tratto di penna, a  calamitoso privilegio dell'Italia, tutto il diritto  romano, e li statuti municipali e le consuetudini  mercantili e cambiarie senza sospettare che poneva in  dubbio e in lite tutto l'ordine delle famiglie e dei  beni.</p>
<p>Dall'Italia passiamo ora a ciò ch'ei consiglia  alli Spagnuoli per soggiogar la Germania. «Si deve  sforzare per ogni modo il re a farsi imperatore. Poscia  cattivare i capitani dei soldati in modo che  all'imperatore più che alla patria obediscano. Mi piace  anche stupendamente la via del disunirli. Infine, vinto  il Turco, volti con prestezza le armi a domar la  Germania. Quelli che saranno più pronti e con più genti  si devono fare elettori dell'imperio per autorità  apostolica, siano Italiani, Germani, Francesi, Spagnuoli;  ovvero si caveranno a sorte.... trattando col papa che  maledice la maledizione contro i tre elettori eretici....  e vinti che siano, disfar le loro sette, e <hi rend="italic">mandar nuovi  coloni</hi>!... Il primo errore fu il lasciar vivo  Lutero.... Dico che doveva farsi serbar la parola a  Lutero nella dieta; e dopo, inanzi che arrivasse a casa,  <hi rend="italic">opprimerlo</hi>. E i protestanti abbassati  <hi rend="italic">estinguere</hi>».</p>
<p>Con simile disinvoltura vuolsi conquistar la Francia  «servendosi d'alemanni;... preponendo alle fortezze li  Spagnuoli; colli Italiani temperando le leggi e i  tribunali; e dividendo (la Francia) in subregoli.  Promettere ad ogni potentissimo di farlo re.... e di  dargli la figliuola per moglie; ed empirli di speranza  almeno di lasciarli signori delle provincie che  reggevano.... E subito, il re, o il figlio, o il duca di  Parma entrare in Francia con un esercito di Germani,  Italiani e Spagnuoli. Collegandosi (contro il re di  Francia) co' suoi emuli francesi; mettere il papa in  suspicione ch'egli aiuti li eretici. Procurare che passi  in Terra Santa colli italiani signori; e fra questo  tempo, attendere alla espugnazione dei paesi di Fiandra;  la cui vittoria sarebbe che i cristiani di Francia e  d'Italia non si potrebbero opporre, benché  vittoriosi tornassero. E procurare che si faccia il  re di Francia per elezione;... nella sede vacante vi  sarebbe lunga discordia».</p>
<p>Le stesse armi destina Campanella a danno d'Elisabetta  d'Inghilterra, ch'egli chiama «l'Isabella pretendente  reina». «Aprire le scuole di Fiandra.... e per via di  quella seminare scisma di scienze naturali, stoiche  peripatetiche, platoniche, <hi rend="italic">telesiane</hi>! E l'isola è  divisa in Inghilterra e Scozia.... e sempre furono due  regi, e sempre ebbero fra loro discordia. Mandar dunque a  Giacomo re di Scozia promettendo aiuto; ma d'altra parte  sollecitare i capi del parlamento a farsi una republica  dicendo ch'entrato il re Scoto vorrà dominar crudelmente  e vendicar la morte di sua madre (Maria Stuarda). Per via  di mercanti fiorentini sagaci che praticano in Anversa e  son meno sospetti che li Spagnuoli, trattare con quelli  che hanno qualche odore della linea de' regi antichi,  secretamente promettendo a ognuno tutte le forze di  Spagna a farlo padrone del regno.... perché ognuno  difficulterà il dominio allo Scozzese. Si sollecitino li  animi dei vescovi (anglicani), dicendo che il re scozzese  abbracciò il calvinismo sforzato dalli suoi baroni; ma  che se avrà le forze inglesi a sé unite vorrà tornare  alla religione cattolica. E con questi modi <hi rend="italic">metter  guerra eterna</hi> tra Inglesi e Scozzesi.... E si divideran  le isole in molti <hi rend="italic">regnuoli</hi>; ovvero si farà il re per  elezione, ovvero si ridurrà l'isola in republica; e  sempre averà guerra con Scozia. Ma sollevar l'animo de'  cattolici sopratutto, <hi rend="italic">ed entrare con pretesto di  soccorrer quelli</hi>. Trattar poi coi signori principali  d'Irlanda, che, morta la regina, si facciano <hi rend="italic">da sé</hi>  una repubblica, o regno».</p>
<p>Strumento contro Francia e contro Inghilterra  dovendo esser l'Olanda, Campanella rimprovera al re  di Spagna d'aver colà «inaspriti i popoli, e fattili più  bellicosi.... E li ha mantenuti uniti; e credo faccia più  male combattendoli che lasciandoli stare. Il principe  Maurizio si sforza a prolungare la guerra per stare  sempre capo.... e i capitani spagnuoli desiderano che la  guerra si allunghi, perché corrono le paghe. L'altro  errore fu, quei popoli, cominciati a sfrenarsi, frenare  all'usanza di Spagna; il re non doveva subito trattar con  loro d'inquisizione, né di tributi, ma una gran parte di  quella gente bellicosa e sediziosa, sotto specie di far  guerra, altrove tramandare; e i capi dell'eresia  <hi rend="italic">estinguere</hi>; e l'inquisizione sotto altro titolo per  mano di vescovi eseguire. Metter quindici vescovi, e per  le provincie cardinali savi e vecchi. Levare i capi con  discreditarli, uccidere il conte Maurizio con non far  guerra, né dargli occasione di crescere; seminar gare tra  loro, e lasciarli consumare; e poi servirsi dei pochi  rimasi; quando poi son disuniti, bisogna usar la  prestezza per far qualche impresa con un esercito grande  contro loro. Se un savio e forte capitano del re di  Spagna mostrasse ribellarsi e andasse ai nemici col tempo  pigliando credito, sarebbe fatto capitano di guerra dello  stato contro Spagna, come fece <hi rend="italic">Sinone in Troja!</hi> E  potrà i capi delle repubbliche estirpare, come <hi rend="italic">fece  Tarquinio in Ardea</hi>»!</p>
<p>Scaltrimenti di siffatta tempra, e di siffatta data;  certo non hanno pregio di novità. Ma fra tante imprese,  la minima delle quali avrebbe stancato la vita d'un  regnante, e che l'imaginoso Campanella voleva veder  compiute tutte quante, la più ardua gli pareva sempre  quella di vincere il Turco. E qui si vede quanto il mondo  in due secoli sia mutato, e quanto poco intendesse  Campanella dove stessero allora le forze vive che  tendevano a mutarlo, e che già si atteggiavano in Olanda,  in Inghilterra, in Francia, intorno alle remote rive del  Baltico e nelle nascenti colonie americane. Quanto non ci  appare povera quella sentenza che Campanella pronuncia  con tanta solennità! «Il Turco aspira alla signoria del  mondo, e si fa chiamare signore universale, come il re di  Spagna cattolico; onde <hi rend="italic">insieme si combattono il dominio  dell'universo</hi>!». Che divennero al cospetto delle idee  moderne quei due Titani della politica di Campanella?  Quanto strano non è il timore che egli ha di non so quali  flotte della Persia,... «perché impedirebbero la  navigazione delle Indie ed infetterebbero di maomettismo  quei popoli, che continuamente si fanno cristiani?». Il  maomettismo aveva già nell'India l'imperio del Mogol;  dove fu mai codesta continua conversione dei Bramisti  dell'India al cristianesimo?</p>
<p>Ignorando quale ostinato dissidio di setta avesse  sempre diviso li Arabi dai Persiani, Campanella scrive:  «Il re può intromettere gran numero di Persiani in  Arabia; con argomento di religione pigliarsi la Mecca,  ove sta sepolto il corpo di Maometto. Collegare con  Persiani il Pretejanni, affinché entri con molta gente,  portata da Portoghesi per il Mar Rosso o per terra, per  guadagnare Jerusalem, ov'è il sepolcro di Cristo». A  questa fantastica alleanza del Pretejanni, che non  sappiamo ancora oggidì se fosse in Asia o in Africa o in  alcuna parte del mondo, si aggiunge quella dei Polacchi  coi Russi. «Fare che nel medesimo tempo i Moscoviti in  Bulgaria e Moldavia entrino, trattando con essi per via  dell'ambasciator di Polonia.... E l'imperatore e il  Transilvano in Ungaria, e il Polacco in Macedonia e  Mosca, in modo che non sappia il Turco ove prima  soccorrere. E se per via dei mercanti veneziani si  potessero a questa congiura universale tirare i Georgiani  che assaltassero Trebisonda con patto che ognuno tenga  quel che occupa, <hi rend="italic">restando a Spagna solo Jerusalem</hi>».  Ma, se la Spagna doveva acquistar solo il regno di  Gerusalemme, quando le si sarebbe dunque dato il  <hi rend="italic">dominio dell'universo</hi>? quando si sarebbe dato  all'universo il <hi rend="italic">principato felice</hi>? E infine l'arme  più efficace gli pareva sempre anche tra Turchi, come già  tra Cristiani, la discordia; e sperava che l'imperio del  sultano potesse decadere «dividendosi due figli in due  regni; e l'uno accostandosi a Cristiani. E consigliava a  trovar modo d'avvisare i figliuoli che saranno aiutati da  Cristiani sicché il fratello non li uccida;... ed i  Veneziani a questo sono opportuni. Queste cose si possono  ordinare nella morte di questo Maometto III <hi rend="italic">ch'è di  numero fatale</hi>. E dopo che sarà disunito e debilitato  l'imperio, <hi rend="italic">introdurre i predicanti nostri</hi>!... E si  deve trattare per ogni via che entrino in Turchia <hi rend="italic">le  stampe, affine di disviare i popoli dall'armi alle  lettere</hi>;... ed introdurre più dispute di teologia e  filosofia peripatetica, storica, platonica,  <hi rend="italic">telesiana</hi>, onde si dividano e snervino!».</p>
<p>A quanti si dipinsero in Campanella il martire della  filosofia esperimentale, farà stupore com'egli insegni ad  avventarla qual peste fra gli Inglesi e fra i Turchi.  Qual concetto aveva egli dunque di questa filosofia!  Eccolo: «La filosofia telesiana è ottima, essendo  conforme a santi padri, <hi rend="italic">perché mostra al mondo che i  filosofi non sanno nulla</hi>!».</p>
<p>Veramente essa doveva in progresso di tempo mostrare  altresì per qual via potessero giungere <hi rend="italic">a saper qualche  cosa</hi>, anzi a saper d'anno in anno <hi rend="italic">sempre più</hi>;  e come potesse divulgarsi fra i popoli quell'arte  di far le scoperte che il genio di Bacone aveva  descritto. Campanella, nella preconcezione sua delle  sorti del mondo, non dava parte alcuna alla filosofia,  che poi l'ebbe, e l'ha, e l'avrà sempre più vasta e  decisiva. E appunto la semplice e forte filosofia  esperimentale, che a Campanella pareva solo arme di  scetticismo contro tutte le altre filosofie, doveva  attuare, sopratutto nella nazione anglobritanna, quel  modo efficace e pratico di pensare, e perciò di operare,  che le acquistò in poche generazioni sì smisurata parte  nel dominio dell'America, dell'India, dell'Oceania, e  potenza irresistibile sulli antichi popoli del  Mediterraneo, e virtù di trasformare coll'esempio tutti i  regni e tutte le colonie di quella Spagna che tutte  possedeva le fonti della potenza, <hi rend="italic">tranne la  filosofia</hi>!</p>
<p>Ma tuttociò che concerne li studi aveva nel concetto di  Campanella un destino subalterno e servile. «Li Spagnuoli  devono più esercitarsi nelle armi che nelle lettere; ma  li estranii più nelle lettere che nelle armi. Occupare i  letterati in cose scolastiche, acciocché non aspirino a  cose maggiori. Far scrivere istorie universali, mostrando  dal principio di Roma.... il progresso di questa  monarchia.... Le matematiche scuole ponere, perché  importano al Mondo nuovo e al nostro, perché così sono  instigati i popoli all'utile del re. Aver cosmografi che  descrivano il mondo tutto da Spagnuoli navigato. E  facciano un libro sotto titolo del re di Spagna. E in  quello lodare Colombo, Magellano ed altri suoi. E abbiamo  a descrivere tutte le figure di stelle nuove, e segnar  nel polo la santa croce.... e le figure di Carlo V»; e  via dicendo.</p>
<p>Ma qui, senza avvedersi, Campanella esce dalla triviale  e odiosa sua politica, per attribuire alli studi  esperimentali quella potenza che nel generale suo  ragionamento loro negava. E le sue parole sono tali che  più belle e luminose non furono scritte mai. «Misurare i  siti e le profondità dei mari, e qual moto hanno....  quali si navigano meglio l'estate, e quali meglio  l'inverno, e dove l'acque sono grosse e dove sottili,...  e i scogli e le isole e le arene. <hi rend="italic">Questo sapere ti farà  padrone del mare e della terra e delli uomini. Dio stesso  ama che le cose sue siano conosciute, e le dona a chi le  conosce. La conoscenza del mondo è quasi la meta del suo  possesso. E per questo diede l'imperio a Spagna Iddio,  perché essa desiderò di conoscere il mondo</hi>»! In uomo nato un secolo dopo Lutero è veramente  incredibile la fiducia ch'egli mostra di potere d'un  tratto estirpare la riforma religiosa. «Statuir con una  legge che siano sospesi tutti i commenti della Bibbia.  Divertire quei popoli dalle eresie grammaticali con nuove  arti;... quelli che si fanno eresiarchi si farebbero capi  di setta in filosofia, vedendo il premio che più rende.  Regola contro di loro: Non disputare le minutezze delle  parole sacre, ma la vocazione. Chi vi ha mandato a  predicare? Se Dio, ciò devono mostrare con miracoli. Ma  non mostrandoli, <hi rend="italic">bruciali, se puoi, ed infamali</hi>».</p>
<p>Destinate le scienze matematiche e fisiche a passivo  strumento politico; reietta ogni erudizione e ridotta  l'istoria universale e istoria d'un regno che aveva un  secolo di vita e già era cadente; abolito col diritto  romano la giurisprudenza e ogni scienza sociale nata e  nascitura; fatta la filosofia solazzo d'imbelli e arte di  scetticismo e di nichilismo: non si vede come la  conoscenza del mondo potesse fiorire. E non era agevole  ridurre subitamente al silenzio e all'impotenza tutte le  classi che da tali discipline ritraevano dovizie e  autorità, senza un generale esterminio, senza una nuova  barbarie, senza una serie di secoli simile a quella che  ci aveva già tratti all'età del ferro.</p>
<p>E spente tutte queste forze mentali e morali, rimaneva  pur sempre l'impresa di dividere il primato fra le due  sole forze ch'ei lasciava arbitre della terra. Gli  rimaneva a determinare se dovesse sovrastare l'autocrazia  militare come in oriente, o se, come nelle feudalità  d'occidente, dovesse pareggiarsi o sovraporsi alla  milizia il sacerdozio. Campanella era logicamente tratto  verso quest'ultimo concetto; e qua e là si studiava di  condurre a siffatta sommissione il governo regio.  «Soprumano e quasi Dio debb'essere il principe;... Ma il  re si deve dimostrare tale, secondando il papa e i  vescovi, e facendo <hi rend="italic">ogni cosa</hi> con loro. E in tutte le  guerre ogni capitano debbe avere un consigliere  religioso; <hi rend="italic">e non si tratterà cosa</hi> senza loro saputa.  E le <hi rend="italic">paghe</hi> che si danno ai soldati debbano per mano  di religiosi passare. Devono i religiosi notare <hi rend="italic">in un  libro i gran gesti d'ogni soldato</hi> e riferirli al re. In  tutti i <hi rend="italic">consigli supremi</hi> metter due o tre religiosi  gesuiti, domenicani e francescani. Può instituire un  <hi rend="italic">supremo</hi> tribunale suo, nel quale entrino due vescovi  ed il suo confessore, ed <hi rend="italic">esso re come clerico</hi>,  facendo sempre il <hi rend="italic">primogenito iniziato a clericità</hi>.  Il figliuolo debbasi farlo stare in Roma per imparare i  negozii del mondo e la religione; e per <hi rend="italic">incorporarsi</hi>  meglio alla chiesa il dominio spagnuolo». Infine per  compiere questa incorporazione Campanella riesce a dire:  «<hi rend="italic">Bisogna sforzarsi d'avere il papa spagnuolo</hi>». Ecco  dunque com'egli toglie in ultimo all'Italia anche quella  ch'ei riputava unica sua gloria e sua forza, il papato!</p>
<p>Ma il papa spagnuolo era <hi rend="italic">suddito nato</hi> dal re.  A ciò emendare Campanella, sempre oscillante fra i due  principii, divisa che debba essere della stessa famiglia  reale. Ecco adunque tolta alla chiesa l'<hi rend="italic">elezione</hi>;  ecco un pontefice ereditario simile ad un califfo; o  altrimenti, perpetuo cadetto della casa di Spagna. E  tuttavia il punto dell'unificazione assoluta non era  vinto ancora. V'era sempre nel califfo il conflitto del  sacerdote e del soldato, v'era nel cadetto la differenza  delle indoli e delli interessi e dei consigli, che poteva  condurre anche i consanguinei a quelli estremi d'odio  mortale ond'erano recente esempio Filippo II e suo  figlio. Ecco a qual punto la politica di Campanella ci  abbandona, e la face della sua politica si spegne. La  suprema presidenza dell'edificio feudale, il gran quesito  intorno a cui si agitò senza fine e senza frutto il medio  evo, rimase, com'era, insolubile.</p>
<p>Vedendo che al trionfo universale della corona di  Spagna era in ogni modo necessario lungo corso di tempo,  e che frattanto stava il gran fatto della plurità delli  stati, Campanella vuol prevedere in altro modo alla loro  unità. «Vero rimedio è fare in Roma un senato comune a  tutti i principi cattolici; nel quale abbiano voto tutti  i principi ed ognuno possa avere un cardinale; ed il papa  entri come capo con un suo collaterale. Questo senato si  chiami Collegio del Cristianesimo. Si decidano le  differenze tra principi, e siano obligati tutti a prender  parte contro quel principato che contradice. In questo  modo l'uno non si usurperà quel ch'è d'altri; né moverà  guerra senza consiglio di tutti,... né potrà esser  divorato da infedeli;... e quando fa guerra ad infedeli  non sarà disturbato in casa da cattolici. Quando un  popolo muta la religione romana. tutti siano obligati i  principi, sotto pena di perdere lo stato, di  <hi rend="italic">spopolarlo e opprimerlo</hi>!». Pertanto l'unità  dell'imperio quasi riduceva ad una crociata perpetua dei  cattolici contro il rimanente del genere umano. E la  reciproca assicuranza contro tutte le usurpazioni  impediva anche ogni passo verso la monarchia universale  di Spagna; e lasciava ogni cosa all'incirca com'era prima  di Campanella e senza lui. Egli si era affaticato tutta  la vita nel senso del <hi rend="italic">circolo</hi> e non del  <hi rend="italic">progresso</hi>. Tale è la sorte di chi mosso da mondane  ambizioni, e da desiderio di pronta materiale potenza, fa  vulgare imprestito delle sue dottrine alli interessi  dominanti.</p>
<p>Ma poteva veramente credere al progresso perpetuo  dell'umanità che la riputava già sì prossima alla sua  fine? Altri potrà dire che codesto annuncio della fine  imminente del mondo non era in Campanella una credenza ma  un artificio. Noi risponderemo che al progresso non si  giunge per tali fallacie. Fa parte del perfezionamento  umano tanto l'acquisto del vero quanto l'abito della  veracità.</p>
<p>E un pensatore, che cercava nel mondo un nucleo di forza inconcussa, alla quale coordinare tutte le altre forze del genere umano, doveva dunque ravvisarlo in quella nazione appunto, il cui decadimento fu da quei giorni in poi più evidente e continuo? E un pensatore, che sperava nel dominio supremo della ragione e del sapere: <foreign lang="lat"><hi rend="italic">sapiens autem dominatur</hi></foreign>: doveva  augurare che fosse posta al governo dell'umanità la  nazione che men di tutte si mostrava devota al sapere?  che anzi lo trattava o lo lasciava trattare con sospetto,  con odio, con disprezzo? che combatteva in patria e fuori  col ferro e colle fiamme i diritti della ragione? Invano  ei dal carcere e dall'esilio si adoperava ad amicare e  addottrinare i tetri consiglieri che in tali arti  sapevano e potevano più di lui; al cospetto dei  quali la fronte d'un pensatore qualunque ei si fosse o si  fingesse, era segnata con indelebile impronta di  riprovazione.</p>
<p>A compimento della <hi rend="italic">politica</hi> di Campanella altri si  riputerebbe forse in debito di ragionare della sua  <hi rend="italic">Città del Sole</hi>. Oltrecché questa è già divulgata e  giudicata, essa si disgiunge interamente dalle condizioni  positive delli stati nel secolo XVII. La <hi rend="italic">politica</hi> è  dottrina di probabili, l'<hi rend="italic">utopia</hi> trascura e oltrepassa  ogni probabilità. La politica di Campanella è un ammasso  d'artificii già usati, che involgono una necessaria e  continua contradizione. Non appare in lui presentimento  veruno di quei grandi argomenti, intorno a cui doveva  aggirarsi tutta la politica delle seguenti età, quali  sono la tolleranza, la libertà, la nazionalità, la  trasformazione dell'Europa feudale e delle colonie  americane. A perciò ch'ei non ebbe influenza alcuna nel  mondo delle nazioni. Le nazioni seguono, se il genio le  sa precedere. </p></div1></body></text></TEI.2>
