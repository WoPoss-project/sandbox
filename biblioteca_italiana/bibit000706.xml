<?xml version="1.0" encoding="UTF-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
<teiHeader>
  <fileDesc>
    <titleStmt>
      <title>Relazione di Costantinopoli (1684)</title>
      <author>Giambattista Donado</author>
    </titleStmt>
    <extent>139 Kb in UTF-8</extent>
    <publicationStmt>
      <publisher>Biblioteca Italiana</publisher>
      <pubPlace>Roma</pubPlace>
      <date>2005</date>
      <idno>bibit000706</idno>
      <availability>
        <p>Questa risorsa digitale è liberamente accessibile per uso
              personale o scientifico. Ogni uso commerciale è vietato</p>
      </availability>
    </publicationStmt>
    <seriesStmt>
      <title>Collezione BibIt</title>
    </seriesStmt>
    <sourceDesc>
      <bibl>
        <title>Relazioni di ambasciatori veneti al Senato : tratte dalle migliori edizioni disponibili e ordinate cronologicamente</title>
        <title type="part">vol.</title>
        <author>Firpo, Luigi</author>
        <publisher>Bottega d'Erasmo</publisher>
        <pubPlace>Torino</pubPlace>
        <date>1965</date>
        
      </bibl>
    </sourceDesc>
  </fileDesc>
  <encodingDesc>
                  <samplingDecl>
                    <p>Tutti i materiali paratestuali della fonte cartacea non riconducibili alla
                      responsabilità dell'autore dell'opera sono stati soppressi nella versione
                      digitale</p>
                  </samplingDecl>
                  <editorialDecl>
                    <correction method="silent" status="medium">
                      <p>Livello medio: controllo a video con collazione con edizione di
                      riferimento</p>
                    </correction>
                    <quotation form="data" marks="all">
                      <p>I simboli di citazione e di discorso diretto presenti sulla fonte cartacea
                        sono stati rappresentati sulla versione digitale</p>
                    </quotation>
                    <hyphenation eol="none">
                      <p>I trattini di sillabazione a fine riga sono stati soppressi e le parole
                        ricomposte</p>
                    </hyphenation>
                  </editorialDecl>
    <classDecl><taxonomy id="CGB"><bibl>Classificazione generi BibIt</bibl></taxonomy></classDecl></encodingDesc>
  <profileDesc>
    <creation>
      <date>600</date>
    </creation>
    <langUsage><language id="ita">Italiano</language><language id="lat">Latino</language></langUsage>
    <textClass>
      <keywords scheme="CGB">
        <term>Documenti</term>
      </keywords>
    </textClass>
  </profileDesc>
  <revisionDesc>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Digitalizzazione</item>
    </change>
    <change>
      <date>Data sconosciuta anteriore al 2000</date>
      <respStmt>
        <name>CIBIT- Venezia</name>
      </respStmt>
      <item>Correzione linguistica</item>
    </change>
    <change>
      <date>2005-05-30T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Codifica XML - Codifica manuale</item>
    </change>
    <change>
      <date>2005-05-30T00:00:00.000+02:00</date>
      <respStmt>
        <name>Carla Deiana</name>
        <name>BIBIT</name>
      </respStmt>
      <item>Validazione</item>
    </change>
  </revisionDesc>
</teiHeader>

<text>
<body>
<div1 n="Relazione di Costantinopoli (1684).">
<argument><p>Relazione del Nobil Uomo Giambattista Donado quondam Nicolo' del 
suo Bailaggio a Costantinopoli.
Consegnata dal medesimo al signor Agostino Bianchi Secretario 
Dell'eccellentissimo Senato li 2 Agosto 1684.
Letta il 20 del mese ed anno suddetto, stando io sopra il soglio e 
sedendo nel luogo degli Ambasciatori ritornati.</p></argument>
<div2><head>Premessa</head>
<opener><salute>Serenissimo Principe. </salute></opener>
<p>Non avendo alito più vivace il mio cuore della ereditata 
ubbidienza alli comandi riveriti dell'Eccellentissimo Senato, mi 
cade in conseguenza che nell'esercitarmi per essa io vi trovi il 
più soave respiro ed il più grato ornamento dell'esser mio. Ella 
è l'aura beata che mi guida al sublime soglio di Vostra Serenità, 
sopra di cui esistendo, presento la relazione delle cose più 
rimarcabili del mio Bailaggio di Costantinopoli, per esecuzione 
puntuale anco in questa parte delle leggi più riguardevoli della 
Serenissima Repubblica.</p>
<p>Il motivo adunque di questa umilissima mia azione, annoverandosi al 
numero di dare e ricevere tributi, la renderà non indegna di 
pervenire sotto l'occhio del Principe, ed il Principe presso di cui 
sono stato spedito a risiedere in gravi congiunture, grande per la 
vasta ampiezza degli Stati che domina, per la reputata potenza e 
titolo che il mondo tutto gli acconsente, renderanno questi miei 
fogli non impari all'aggradimento generoso delle Eccellenze Vostre 
verso le applicazioni mie, e tanto più, quanto che la superba 
intrapresa contro la Cristianità, con tant' arte ed in tanto tempo 
simulata e tessuta, ridotta a così poderosa e reputabil potenza 
d'armi, essendo stata schernita, dissipata e dispersa 
dall'Onnipotente mano di Sua Divina Maestà con forma inopinata, col 
mezzo di braccio militare che sebbene forte non era solito a 
trionfare di simili eserciti prepotenti, distinguerà questi secoli 
dai secoli precedenti, e qualificherà questa narrazione, la quale 
per quello che ha annessione alla relazione presente anche per 
incidenza sarà da me spiegata in cinque capi:</p>
<p>Primo. Rappresenterò se la casa Ottomana si ritrovi per anco in 
quell'alto posto di autorità dispotica nella quale, con il corso di 
tante vittorie per molti secoli, si trovava; ed insieme l'arte 
violentissima della tirannia.</p>
<p>Secondo. Quali siano le persone della famiglia reale, 
abilità loro, e de' ministri.</p>
<p>Terzo. Quanta sia la vera somma dell'annuale rendita, casnà e 
tesoro in danaro e gioje ed altre cose preziose.</p>
<p>Quarto. Quanto numerose e poderose siano le forze militari, così 
terrestri che marittime.</p>
<p>Quinto. Quanto reputi e come si intenda il Sultano con li Principi 
a lui confinanti, e con li remoti ancora, e in particolare con 
Vostra Serenità; essendo il massimo dei miei riflessi riferire come 
riguardino li Turchi la Serenissima Repubblica.</p></div2>
<div2><head>Capo primo. </head>
<p>Per versare con brevità circa il primo punto, sarà sufficiente 
riflesso che la casa Ottomana è l'unica al mondo che abbia saputo e 
potuto formare un permanente comando sopra la regola del timore, e 
rendere, per tante età, successiva ed ereditaria la tirannia. Ed è 
palese assai che questa dispotica ed alta autorità se l'abbia 
principalmente stabilita, con aversi posto in totale possesso nel 
dirigere le coscienze e disporre della religione a suo arbitrio: con 
che in certo modo rese l'armi sue nella guerra abbronzite da una 
disperata credenza e da un'inevitabile disposizione del destino. </p>
<p>È noto ad ognuno che i Turchi di loro prima origine selvaggi e 
campestri, inoltrati nell'Asia con il valore ottomano, poichè si 
impadronirono di qualche squarcio di essa nella quale ritrovarono 
diverse sette e religioni trascelsero la Maomettana per le proprie 
genti, come più accomodata ad estendere una crescente dominazione, 
più facile per sedurre il Popolaccio coll'uso sregolato de' sensi a 
crederla infallibile.</p>
<p>Dilatò il Sovrano per tutto, e diffonderono li sucessori con 
l'ampiezza del Dominio, diverse leggi ed arcani di stato, intrusi 
nelle regole della Religione e negli errori della credenza, onde la 
cieca obbedienza al comando confuse la venerazione dovuta al 
Principe quasi con la adorazione esercitata con Dio: poichè si 
credeva universalmente che il morire, <foreign lang="lat">massime</foreign> nelle guerre per 
il Gran Signore, fosse una corona di martirio e un sicuro 
possesso felice del paradiso. Altrettanto è fuori di dubbio 
al presente, che non si sia di giorno in giorno scemato questo 
fervore, e che non sia sempre più per allontanarsi la cieca 
sudditanza dal metodo antico della prima sua istituzione e origine. 
Facile è poi il farne giudizio e predizione di ciò che debba 
seguire: mentre li Stati non si mantengono meglio che, sulla base 
dei loro sodi principii e nelli termini della loro fondazione. 
Conviene però che accerti Vostra Serenità che di presente si è di 
gran lunga cangiata nei Turchi la prima rozzezza loro e la fierezza 
che possedevano, e che stabiliva una massima ben diversa da quella 
che di essi aveva il mondo, cosichè per addattare il nome di 
Barbaro non basta la diversità dei costumi e la distanza dei paesi, 
l'opposto della Religione, o l'incolta maniera di vivere: mentre la 
loro alterigia, gonfiata con il suono delle trombe usate in tante 
vittorie, e la cognitione delle loro forze prepotenti, lor fanno 
usare il disprezzo per vantaggio di negozio non meno, che per 
alterigia di mente; che però al presente li Turchi non sono nè 
così feroci e potenti, nè così inesperti ed inabili al maneggio, 
come universalmente, venivano creduti; non convenendosi acconsentir 
loro, nè tanto di reputazione, nè tanto di terribilità.</p>
<p>Anco nella Religione Maomettana che riconobbe solo sei esplicatori 
di essa, ed in questo termine ristretto si estendeva di presente, si 
è diramata a così ampia pluralità, che si trovano nel 
maomettismo, 72 sorta d'errori e false credenze, ed in particolare 
gli Ateisti diffusi e sparsi fra l'universale dei sudditi 
dell'Imperio: opinione pazzamente creduta per goffa ignoranza, e 
astutamente occultata con tanta simulazione per vile timore, poichè 
presso li Turchi il peccato di miscredenza riceve castigo d'Inferno 
prima che il peccatore esca dal mondo, avendo per indispensabile 
pena l'ardore nel fuoco.</p>
<p>Tuttavia tante sementi di così feconda zizzania sono così feroci, 
che, seminate dalli demoni, se bene non coltivate che da rozzo 
libertinaggio, potrebbero una volta ingombrare l'imperio di spine e 
cespugli densi non solo, ma crescere in Coltissime selve d'uomini 
armati. Crederono pertanto li monarchi ottomani che per impedire 
queste efficaci cause di sedizioni e rivolte, non fosse proprio 
l'uso delle stampe, ed universale a tutti lo studio e
lettura dei libri, perchè li sudditi non vedessero con gli 
occhi propri gli errori della religione e l'infelice schiavitudine 
in cui sono detenuti. Stimo però mio debito rendere noto, che nel 
dilatarsi da' Monarchi stessi l'Imperio, conosciutosi necessario 
provvedere li popoli di chi li mantenesse in pace e polizia con la 
giudicatura, convennero dar mano alla erudizione e allo studio, e 
tollerare che si diffondesse una mezzana coltura d'animo non solo, 
che principiata per dovuta regola delle coscienze, con la lettura 
dell'Alcorano, s'è poi accresciuta in maniera che gli stessi 
Imperatori hanno eretto collegi, istituite scuole e letture 
pubbliche, aperte ed universali, così bene nella città di 
Costantinopoli che nelle città principali dell'Imperio e nelle 
terre e ville ancora, insegnandosi gramaticalmente le lingue 
Persiana ed Araba, per comprendere l'eleganza con la quale sta 
l'Alcorano spiegato e da cui ricevono tutti li punti della loro 
giudicatura così civile come canonica. 
Nel progresso, di questa erudizione di necessità si sono invogliati 
poi di altre cognizioni di ornamento, onde nelle istesse scuole si 
è pur anco introdotta una lettura di moralità, qualche ornamento 
di scrivere e dire in prosa ed in metro, qualche squarcio di 
matematiche, ed altre buone arti e scienze non speculative ma 
pratiche e necessarie al benvivere umano non solamente, ma 
d'istruzione al comando, anzi che si fanno questi passi con ordine 
così misurato di tempo e di possesso di virtù, che li scolari 
passano al dottorato ed alle letture con esami ed approvazioni, e 
secondo il grado della abilità loro sono impiegati nelle 
giudicature di Cadì in prima loro istanza di Mullà in 
appellazione, ed escono da loro bene spesso in luce composizioni 
manoscritte di varie materie utili e dillettevoli, e da quest' 
ordine detto degli Effendi si estraggono il Stambul Effendi Nai 
Podestà di Costantinopoli ed altre città, li due Cadileschieri, e 
lo stesso Muftì capo supremo della legge.</p>
<p>Dalla narrata istituzione di tal ordine di uomini di tal 
condizione, resa numerosissima, perchè ricavando da civanzi delle 
loro cariche e dall'artificiosa industria venalissima dì 
esercitarlo o dalli assegnamenti della Cassa regia, sussistenza 
molto agiata non solo ma ricchezza e modo sicuro di vivere per loro 
e famiglie, disobbligati dalla guerra, non solo, ma facendo 
privilegi distinti, costituiscono una popolazione entro all'Imperio 
ottomano, insolita dal suo metodo militare e attivo, mentre 
tanta ricchezza nutre un popolo amico dell'ozio, nemico degli 
imbarazzi, lasciando eredità di fortune, di professioni e di 
qualche grado riputato di nascita, condizioni per lo avanti 
totalmente ignote alla sudditanza degli ottomani. Si aggiunge però 
che l'uso di continua lettura, e l'osservazione e la naturale 
facoltà dell'anima che brama di sapere, loro scuopre facimente che 
Maometto fu veramente un falso impostore, reputata perciò pazzia di 
perire per le di lui menzogne, e nello stesso tempo caricano di 
biasimo eguale e con maggior libertà Mosè e Gesù; onde sebbene 
quanto all'esteriore professino la mosulmana, per lo più confondono 
le mal note leggi e sono veramente di niuna religione, e tuttavia il 
maggior numero di loro servono alle moschee, sono Predicatori e 
Parochi e direttori dei più delicati affari e delle coscienze.
Comprendendo Maometto IV la grande alterazione che da questo 
crescente numero di tale professione succede nel suo Imperio, 
togliendo alla sua autorità un nervo vigoroso di gente e di grandi 
ricchezze, sapendo molto bene quanta forza tenga sopra il popolo 
l'ordine degli Effendi, i quali con la Cappa guarnita di Religione 
si rendono più comparenti di ogni altro, e che con essa adornati si 
internano bene spesso negli affari più reconditi di governo e di 
stato, che però con occulto rimedio neglige a titolo di incuria, ma 
volontariamente il pagamento delli salarj alli lettori, non si vale 
di questa gente nelli comandi o lo fa meno che può e copre sotto 
apparenza di poco genio allo studio, l'antigenio che ha veramente a 
quel genere troppo diffuso d'uomini che lo praticano. Vorrebbe 
salire sopra il fuoco per ammorzarlo, ma teme di incenerirsi, ardere 
qualche parte dell'autorità, o almeno tingerla, e, svelata la 
gelosia che tiene, rendere più crucciosa la pena che prova. E sà 
che l'anno 1648 gli Effendi fomentarono la milizia al 
furor della quale convenne egli sottoscrivere la morte dello stesso 
suo padre Ibraim, per esecuzione di un Teftà fatto dal Muftì: 
oltrechè ben comprende quel gran numero di uomini che cuoprendosi 
all'ombra delle moschee, si nascondono all'occhio del Principato e 
si sottragono dalla autorità e dal comando.
Altro maggior riflesso causa un tanto abuso nell'universale dei 
sudditi, mentre essendo per ordinario ministro le provincie 
catastate e diviso, una parte, la principale e migliore, alli 
Timari e Zaimetti ossiano Feudi che sono di presidio e difesa delle 
medesime per lo più speditivi per colonie, l'altra divisa tra le 
decime delle moschee e popoli carazari, e la terza che si abbandona 
sotto il nome di comunale a benefizio dei coloni ed animali; di 
questa sendosi i Turchi impossessati in gran parte sotto di varii 
titoli, si vanno anche fabbricando e dati alla coltura agiatamente 
si alloggiano, vivono lontani da militari impieghi e azzardi, e nel 
progresso vivendo e morendo assegnano li beni a qualche moschea 
dichiarandoli vacui con riserva per loro ed eredi di annuale 
corrisponsione e rendita perpetuamente pattuita.
Questa introduzione molto dilatata produce che essendo molto più 
tenero e dolce il ferro adoperato per vomere che per sciabla, la 
frugale coltura ammolisce gli animi, e separa in certo modo li 
sudditi dall'alto della autorità, cangiata una vita che si faceva 
di non meritata servitù, in altra che godono innocente e campestre. 
S'aceresse giornalmente questo volontario esilio e questo sicuro 
ricovero, perchè consegnati, come dissi, volontariamente beni a 
vacui delle moschee, godono anche in quel paese una immunità che li 
salva dalla rapacità delle solite avarie, ma li pone inoltre al 
coperto degli aggravi e delle confiscazioni, dichiarati di chiesa, e 
sono li loro figli ed eredi assicurati come d'una sacrata 
successione. Con che passando dalla vita faticosa di soldato vagante 
alla deliziosa e quieta di colono, in apparenza ricevendo li stessi 
lucri in pigione, ma di possessore permanente, snervano della più 
viva forza il Sultano, e cercano assicurarsi d'una quiete che 
sperano e procurano consegnata alla perpetuità. Risentendo il 
Gransignore il grave pregiudizio, siccome conosce esser egli 
interprete della legge (a tal segno che li suoi Precessori 
dichiararono la legge delle Pompe per legge canonica, pubblicando e 
proibendone per peccaminoso l'abuso, e ciò perchè li sudditi 
dissipando le sostanze non possano alle occorrenze somministrarle al 
principato), pertanto applica e spera e vuole che l'interesse di 
Stato prevaler debba all'interesse delle Moschee. Anzichè il suo 
cancellier grande Mustafà penultimo morto, avendo con suo 
testamento, in mio tempo di permanenza a Costantinopoli, lasciati 
varj stabili di tale ricoverata natura sotto nome di beni della 
chiesa, il Gran signore fece un atiscerif ossia Arresto con 
cui dichiarò che prima di divolversi li beni totalmente alla 
Moschea in eredità, si dovesse espurgare il cumulo delle facoltà 
da debiti, e nel mentre si intendessero essi beni aggregati alla 
Camera nel fisco, onde inventata da' Teftardari una revisione di 
gravezze sopra la stessa facoltà rimasero li beni tutti come in 
deposito, senza che alcuno tentasse di cimentare alcuna ragione 
sopra essa contro li Fiscali del Sultano, assegnando alimento ai 
figli del morto, con che spirarono le speranze che mai più 
rivivesse alla esecuzione del testamento quella lasciata facoltà.</p>
<p>Grande mormorazioni si udirono degli interessati per la violenza 
dell'atto contro le ultime volontà, le quali pervenute a notizia 
del Gransignore, mentre agitava colla mente sopra a così forte 
disturbo, il primo visir Carà Mustafà si portò dal Sultano e lo 
spinse talmente all'intrapresa contro i Cristiani, insegnandogli che 
per vendicare l'atto dell'imperiale autorità, essendovi necesario 
il ferro ed il fuoco, non si poteva meglio adoperarli che al calore 
d'una grande vittoria, e che questo fosse per essere il vero modo 
per cui restassero domati e repressi tanti dei più riputati dei 
suoi ministri; e de' Capigi Bassì che si erano intrusi, ed 
impossessati di quantità ben grande di beni di natura così 
privilegiati. Fisso per tanto il Sultano a rimediare a questo grave 
disordine, comandata la decollazione di Carà Mustafà, per la mala 
direzione delle cose di Vienna, ordinò che li beni tutti fossero 
devoluti al fisco, come di proprietà d'uno schiavo è reo di 
gravissime colpe punito; non dando luogo alle disposizioni fatte a 
favore delle Moschee, ed in conseguenza dei figli; e ne fece subito 
assegnazione alla regia sua stalla e dispensa e cucina, avendo 
assegnati alli figli del morto appanaggi piuttosto abbondanti che 
sufficienti, onde la gran ferita ben fasciata e coperta apportasse 
meno d'orrore e apparisse meno sanguinolente, e dalle bocche mezzo 
otturate uscissero meno strepitose e meno intese le grida.</p>
<p>Non lasciano nel mentre li Monarchi Ottomani di far spargere tra i 
Popoli, che la loro Autorità sia sopra la legge, e ne' stessi 
pulpiti tutte le prediche sono accompagnate con l'invocazione alla 
loro preservazione d'Imperio e d'autorità, a segno che per 
infervorare della più cieca obbedienza arrogano loro per merito 
qualificato che, per l'esalazione, quiete e felicità dei 
mosulmani, sacrificano volontariamente le viscere loro stesse nella 
guerra non solo, ma nella pace ancora, con il taglio delle teste dei 
fratelli e dei figli, ammantando il più inumano delli errori per 
una vittima d'innocenza e di merito, mentre di questa maniera di 
violenza diabolica e totalmente nemica a' naturali affetti, si 
infirma nei sudditi una mansuetudine temuta con l'effusione del 
sangue, e si sublima l'autorità alli gradi più elevati del più 
dispotico imperio.</p></div2>
<div2><head>Capo secondo. </head>
<argument><p>Delle persone reali e delli ministri più grandi.</p></argument>
<p>Sopra un così elevato trono risiede al presente Maometto IV, nato 
come viene creduto dalla stirpe de' Spanduziani, famiglia grande 
nell'Asia, emula ad un tempo e debellatrice della Seleucia.</p>
<p>Il Gran Sultano è nato il trentottesimo anno del secolo corrente; 
inopinatamente elevato al comando in età di circa 10 anni sendole 
stata cinta la sciabla ed inaugurato a Gransignore nella solita 
moschea dalla tumultuante milizia, baccante di furore e di sangue 
nella grande sollevazione d'allora. Era in quel tempo in una 
adolescenza di debole complessione, resa dal barbaro tumulto a 
cimento di vita, ed il violente trasporto nella tenera età 
recandolo maggiori le debolezze puerili, servendole in quel grave 
caso le bende reali più ad uso degli occhi che per adornamento del 
capo.</p>
<p>È di presente in età di 46 anni incirca: uomo di statura poco 
più che mezzana, le braccia considerate per lunghe a causa del 
collo corto, ha il volto disteso, colore tra il pallido e 
l'oleastro, occhio grande e nero, naso profilato, bocca 
proporzionata, pelo castagno scuro, raro però e con suo disgusto 
<foreign lang="lat">massime</foreign> nella barba; non sarebbe senza spirito in faccia se la 
crapula e la libidine non gli togliessero di vivezza e di brio. È 
incomodato da sei cauterj e dallo smoderato divertimento di caccie, 
cosichè interdetto nelle ginocchia riesce lento di moto più per 
necessità che per gravità; naturalmente non è in alcuna 
operazione vivace, anzi d'animo ipocondriaco, non di gran cuore nè 
senza risoluzione occorrendo, tuttavia delle grandi azioni più 
abile ad esserne suggerito che a concepirlo. Ma l'uso di tanti 
anni di gravi maneggi non lo lascia tra li meno conoscitori del 
meglio, piuttosto geloso che trascurato è della propria consistenza 
ed autorità, ed in conseguenza attento quanto basta al governo 
ordinario. Veramente egli è inesplicabilmente avaro, cupido 
dell'oro, non avido del sangue, scrupoloso osservatore della sua 
Religione, amico in eccesso de' divertimenti, onde queste tre ultime 
parti lo rendono assai grato al popolaccio.</p>
<p>Volentieri egli si abbandona alla direzione del ministro, e perchè 
il suo placido genio e l'inclinazione al danaro è pubblicamente 
palese, non è così cosa fuori di speranza il blandirlo, alettarlo 
e guadagnarlo ancora; ascolta volentieri e di sua mano riceve 
suppliche, ed anco talvolta da ogni condizione di gente; ha grande 
concetto di sua persona e potenza, e la felicità fino a quest' 
ultimo tempo goduta gli faceva concepire non ordinaria stima del 
proprio suo valore e condotta; ma scuoprì la tenera tempra 
dell'animo suo nella recente occasione del suo esercito dissipato 
sotto Vienna (che teneva certamente per conquistata), cosicchè 
sorpreso dall'inopinato caso all'avviso di un tanto successo 
veramente egli si avvilì, si ritirò per qualche giorno 
dall'aspetto dell'universale, odiò la conversazione, allontanò li 
paggi della sua camera e presenza, amò non essere veduto, forse 
perchè non fosse osservata fiacchezza maggiore, volle tre continue 
notti il manigoldo vicino alla sua voce, nelle stesse non ritrovò 
riposo o sonno e convenne, procurar dall'arte ricercando succhi di 
lattughe amandorle ed altro per riconciliarlo, <foreign lang="lat">massime</foreign> dal 
dottor Thilli medico da me spedito alla assistenza del Musaip, 
genero dello stesso Gransignore. Tuttavia questi medicamenti a 
suffragio di tranquillità venivano procurati sotto titolo di altrui 
infermità nel serraglio; del primo suo furore d'allora ricercò dal 
Muftì un Teftà per far cacciare tutti noi altri ministri Cristiani 
di Costantinopoli, supponendo che avessimo avvisato delle di lui 
risoluzioni e forze li nostri principi e che avessimo pregato Dio 
per la improsperità dei successi del suo esercito; colpa 
altrettanto nera quanto più gloriosa per noi, se fosse stato 
eseguito il di lui pensiero; ma non fu annuito al parere del monarca 
arrabiato non per carità verso di noi o per non violare il 
carattere e la giustizia, ma per non accrescere nemici all'impero; 
terminando lo sfogo dell'Imperatore Ottomano coll'inveire 
piuttosto contro quelli che gli avevano fatto spendere l'oro, che 
contro quelli che gli avevano fatto spargere il sangue.</p>
<p>Applicatosi con fervore eccedente a piuttosto riunire oro che 
soldati, ordinando fossero fiscate le facolta di circa 72 soggetti 
che erano morti nel corso della campagna col titolo di pascià, 
parve così tranquillarsi, perchè la naturale passione dell'oro 
prevalse a quella del dolore, sebbene efficace ma accidentale.</p>
<p>Risolse poi di passare da Belgrado in Adrianopoli, e lo fece a 
titolo di essere stagione di portarsi alli soliti divertimenti di 
caccia nelle consuete sue campagne, praticando la mossa con tutta la 
sua famiglia, e seguito da 2000 persone in circa facendo 
ostentazione di pompa, e strepitare moltiplicità di istrumenti di 
fasto e di allegrezza, come chi ritornasse trionfante, simulando 
l'amaro ed interno cruccio, e cuoprendo con giubilo apparente li 
discapiti e la passione.</p>
<p>Pervenuto in Adrianopoli, spedì Olachi per tutto l'imperio 
partecipando il successo come una disgrazia fatale e mala direzione 
del ministro, avvisando che per tre anni avvenire aveva determinato 
di starsene sull'osservazione, agindo in semplice difensiva; con la 
quale pubblicazione giudicò far comprendere che sebbene fugato un 
tanto esercito, non aveva nemici che fossero capaci di fare grande 
profitto della vittoria e quanto poco fosse il danno e da temersi li 
nemici anco trionfanti, bastando a lui lo scanso per schernirsi a 
sufficienza per non ricevere colpo mortale. Ordinò pure subito che 
li disertori del proprio esercito fossero lasciati passare alle case 
loro e ripassare anco in Asia; comandò perchè non fermassero più 
di due giorni per luogo, non perchè la carità ovvero gratitudine 
lo chiamasse di dare questo ricovero alle truppe, ma perchè si 
dubitava che unendosi grande ammasso di gente, e <foreign lang="lat">massime</foreign> 
vicino a Costantinopoli, disperata e cacciata dalla fame e 
tormentata dalla necessità, non fosse per gettarsi sopra la 
imperiale città a darsi provvedimento con la violenza e con il 
sacco. Il Museip mandò alli passi stretti delle strade ad 
incontrare le disperate milizie, ed a somministrarle qualche 
sovvegno di soldo e poca moneta d'ordine del Gransignore, obbligati 
con avvertite maniere che naturali e più guadagnato con l'uso 
del comando, che forti e note con il suo genio e volontà. Non 
restò parimenti di far gravi ponderazioni sopra la vita dei suoi 
fratelli, ma li riguardi prudenti di non concitare maggiormente, 
l'irritata milizia, sotto la di cui protezione servivano, gli 
trattenne la risoluzione. Che però in tanto caso una gelosia 
trattenne l'altra, e la maggiore dominò la più acuta e all'ora 
molto più crucciosa.</p>
<p>Sono adunque altri due li personaggi che compongono l'imperiale 
fraterna, nati dello stesso Padre Ibraim, ma di madre diversa: l'uno 
è Solimano, Osmano l'altro. Il primo di gran statura poco però 
sopra l'ordinaria, ma di cute oscura, pelo nero, complessione ed 
animo robusto, per il nome e per le relazioni di sua persona 
reputato ed amato dalle milizie, benchè non visto; li suoi 
divertimenti sono l'armi e i cavalli, non senza qualche diletto 
dell'armonia e cognizione di istrumenti all'uso della nazione. Il 
secondo è uomo piccolo di corpo e d'animo, ambo finora schiavi 
piuttosto del proprio destino che nati al comando, o pure socj di 
imperio. Vivono assieme e d'una vita ossia stame così disuguale o 
mal disteso, che fu e sarà da momento a momento per discontinuarsi, 
mentre più d'una volta fu la fortuna per romperlo, e di nuovo mal 
raggruparlo. E siccome la Validè, che morì l'agosto passato lor fu 
matrigna per natura, ma madre per dilezione, servì loro per tutela 
e difesa; così spenta che lei fu, di nuovo si alzò la sciabla per 
atterrarli; gelosa la Kasachi regina vivente della successione dei 
figli, e questa donna in fine diventerà la loro Parca crudele, 
quando grande ad inopinato caso non ne disponga in contrario. Sono 
però dopo la morte della Validè consegnati sotto le chiavi e 
custodia della predetta cognata, in mano della loro insidiatrice; 
onde si stima che la loro vita sia per durare soltanto fino quando 
sia inventata maniera cauta ed inosservata di perderli, mentre il 
differimento di sì gran colpo sarà, dalla gelosa femmina piuttosto 
necessità, che suo genio ed arbitrio; che però serbate vittime da 
sacrificarsi alla ambizione e gelosia di regnare sono riguardati 
come quelli che ad ogni momento apportano riflessi penosi e 
noiosissimo impaccio.</p>
<p>Morì Zaime, fu Validè madre del Gransignore, li 
4 agosto 1683, in età sopra li 70 anni; prima di 
spirare chiamò a sè l'Agà dei Giannizzeri ed il Chislar Agà 
d'Adrianopoli, e con serie parole riconsegnò loro li due 
principi prenominati, che ricevettero come in preciso deposito e 
con obbligo di custodire e di rendere.</p>
<p>Trentacinque anni prima, nella grande tumultuazione dell'anno 
1648, nella quale per disponere dell'Imperio le milizie 
vollero strozzato il sultano Ibrabim allora regnante ed innalzarono 
il presente Maometto IV come narrai, e mentre rimanevano dalla savia 
e coraggiosa Zaime rimproverati che volessero cimentare la 
venerabile stirpe Ottomana, sublimando al soglio un piccolo e poco 
sano fanciullo, volsero le Milizie interessarsi alla preservazione 
degli altri tre fratelli che vi erano, ed anzi li consegnarono alla 
predetta Zaime da custodire in pegno di venerazione e di fede 
serbati e retrocessi nel punto estremo del vivere. Di tre che 
furono, come dissi, uno morì di morte procurata non senza cimento 
di tumulti vent' anni prima, il quale ammonì questo sultano ad 
astenersi da nuovi pericolosi tentativi, rimasti li due, come dissi, 
in sola tutela della consorte dopo la morte di Zaime. Fu donna di 
grande statura, d'animo veramente regio, d'attiva abilità capace 
d'ogni raggiro, emulata anche ella dalla nuova Kasachi le di cui 
gare sebben femminili, però veementi inquietarono il Sultano che 
risolse dividerle, tenendo la madre come in una relegazione in 
Adrianopoli, e onorando l'esiglio col titolo specioso di Custode in 
parte più agiata e remota delli due principi fratelli. La rese 
però copiosamente provveduta di grandi appanaggi e sempre fa dal 
figliuolo monarca venerata ed esaudita viva, e pianta morta 
teneramente: non solo perchè lei coltivava l'animo del figliuolo 
con frequenti e ricchi regali, ma perchè sapendo che la di lei 
prudente condotta nel gran caso della sollevazione lo aveva tolto al 
furore delle tumultuanti milizie non solo ma preservatolo e 
salvatolo al trono, e nell'adolescenza diretto. Pertanto oltreche le 
tollerò il più che regio trattamento che Zaime usava per il 
contegno di sua persona le prometteva di beneficare assai riccamente 
la sua corte e gente di sua confidenza, e le lasciò disponere di 
più di 2 milioni di reali d'avanzi dei suoi appanaggì nelle gran 
fabbriche del ricco e delizioso serraglio di Sup e nella grande 
moschea fatta fabbricare dai fondamenti, vicino alla scala della 
dogana, con la dotazione delle rendite di due gran strade di 
botteghe di droghe ed altre preziose merci, li affitti delle quali 
deputò al mantenimento della stessa Moschea e Cappella in 
cupola separata, eretta per suo sepolcro e dei sacerdoti ed altre 
genti per uffiziarla e custodirla ad imitazione e dei Monarchi 
Ottomani. Essa è di struttura così sontuosa che ne sorpassa più 
che diverse.</p>
<p>Spirata la Validè fu trasportato il di lei cadavere d'Adrianopoli 
in carrozza, tutto il corpo ricoperto di ghiaccio per conservarlo 
nella bollente stagione che correva; e pervenuto in Costantinopoli 
tutti li principali ministri accorsero alla porta della città ad 
incontrarlo, sottoponendo le spalle alla bara con emulazione di 
onore; precorsa da tutte le guardie e milizie ed ordine di 
personaggi di qualità più cospicua, portata e riposta nel suo 
sepolcro prenominato.</p>
<p>Per il suddetto decubito prese più ampio e libero respiro la 
Kasachi regnante, come che le fosse tolto l'obice principale della 
sua sussistenza e disegni.</p>
<p>Questa è donna che nata in Retimo dalla casa Verzizzi, la sorte 
con scherzo di suo potere la trasse dalle rovine del patrio suolo in 
condizione di schiava infelice per trasportarla sul Turco soglio 
Regina; l'età sua poco è inferiore a quella del Sultano marito, di 
taglia poco più che mezzana, piuttosto bella che formosa, d'animo 
risoluto, feroce e superiore a quello del marito, ella è così 
cupida ed attenta al regnare, che ascrivono alle arti sue che 
preferita dalla fortuna di partorire al Gransignore il primo 
maschio, sebbene dalle odalische gliene sieno poscia nati diversi, 
niuno sia vissuto, solo di lei sussistendo li due; chiamate però 
anco le altre quattro che partorirono prole mascolina col nome di 
Regine e con appanaggi e corti anche esse del grado cospicuo che 
tengono. La Kasachi però attenta fissamente al suo fine di sortire 
una volta Validè, figurandosi quasi con desiderio di pervenire 
certamente al porto stante la debolezza in cui vede costituita la 
complessione del Sultano. Ella nel mentre serve ed obbedise al 
marito con disinvoltura, e tratta con libertà e superiorità tale 
che, seguita la sconfitta dell'esercito ottomano sotto di Vienna, ha 
ella più volte rimproverato il Gransignore di troppa leggerezza per 
aversi lasciato togliere da Carà Mustafà dal sicuro posto di 
decoro e di quiete agli incerti esiti della guerra. Anzi che colta 
la congiuntura d'una grande agitazione del Sultano, unita al partito 
nemico di Carà Mustafà ha fatto fare un rapporto maligno del 
Cadileschieri della Grecia contro il suddetto Primo Visir che gli ha 
tanto rincresciuto, concitò tanto il sovrano che infine le rapì un 
ordine della di lui decollazione. Vendicata di tale maniera 
d'antichi disprezzi e di nuova offesa ricevuta da Carà Mustafà, 
che per applicare contento alla guerra intrapresa aveva tolto anche 
alla Kasachi 100 mille reali all'anno dei suoi appannaggi, durante 
quella, e fu detto per Costantinopoli che avendo il suddetto primo 
Visir osservato che la Kasachi alcuni mesi prima avendo fatta 
battere una schiava Russiota che a suo dispetto si aveva guadaguato 
che il Sultano si dilettasse, di lei, onde la faceva correggere col 
bastone di troppo insinuante, di che avvisato ed alterato il 
Gransignore di tale ardita procedura della moglie si era acceso 
così che le convenne ammorzare il troppo caldo del marito con 
regali di 150 borse, domando colla sola passione dell'avarizia 
quella dell'ira, quella dell'amore e della vendetta di un errore di 
lesa maestà. Onde Carà Mostafà credè proprio di colmarla d'oro 
così abbondante per rimanere più solo al dominio dell'animo del 
Sultano. Che però anche per questi accidenti la Kasachi spera ed 
aspira che il posto di Validè possa con la morte del marito dargli 
il contento di vedersi tolta dalla soggezione anco del medesimo, e 
di vedere con la morte delli cognati l'elevazione al trono del 
figlio.</p>
<p>Due sono li figli maschi che sopravvivono di Maometto IV regnante; 
il primo di nome Mustafà d'anni 21 di maggior taglia del padre, 
ben fatto, robusto, bianco di carne, ceruleo d'occhio, di pelo che 
tira al biondo, di volto lungo, non senza spirito in faccia. Egli è 
però fin ora di genio moderato e tranquillo fuorchè nel 
divertimento della caccia, sicchè si trova con eguale fervore ed 
inseparabilmente con il padre, maneggia perfettamente li cavalli ed 
il ferro, assai scarsamente l'oro per natura ed educazione ed in 
questa è così accurato che si può considerarlo finora emulo del 
genitore. Tuttavia rimase talvolta da questo rimproverato, anche in 
pubblico, per occasione di piccole mancie con indegnità e bassezza 
del posto, dell'età e della condizione di quel gran Principe che 
viene venerato, dimostra però di non esser uomo di gran cuore anzi 
che sia così rimesso che non ardì un giorno correggere nemmeno di 
parole Carà Ibraim Kaimacan, che fu poi creato primo Visir, 
di una assai ardita insolenza fattagli nella caccia, nè operò di 
più che raccontare il successo al fratello.</p>
<p>Questo altresì di nome Solimano d'anni 11 circa, forte di 
complessione, di robusta ossatura, di carne e cute che tirano al 
bruno, porta in faccia e negli occhi brillo feroce, ha nero il pelo 
e l'occhio, il portamento e maniera in tutto pronta risoluta ed 
ardita. Egli fece al padre la suddetta querela per il fratello, e 
minaccia di fare con Ibrabim di proprio pugno vendetta; che però è 
amato più dell'altro, e mirato con occhio di maggior aspettazione 
che il fratello. Restano intanto tutti e due educati da varj 
maestri, oltre l'armeggio, di cosmografia in specie, in cui sebbene 
li Monsulmani più qualificati la conoscono, però la famiglia reale 
e li più vicini al comando ne sono più che mezzanamente istrutti, 
<foreign lang="lat">massime</foreign> dopo che per grave pregiudizio della Cristianità ne 
restò provvista degli Atlanti dei quali Maometto IV ne comandò la 
traduzione, principiata da chi non vi è più, e continuata in 
qualche parte da Mauro Cordato, proscritto per colpa di aver male 
interpretate le lettore del conte Caprara ed altre cose, sebbene a 
forza di oro vissuto. Rimane quindi dai suddetti sei soggetti, 
connumerata la Kasachi, composta la famiglia reale.</p>
<p>Vantano di essere dello stesso ceppo il Teftar Kadì del Krim, di 
che l'universale dei monsulmani ne accredita la voce, e perciò come 
principe del sangue vengono posti e rimossi dal comando ad arbitrio 
del Gransignore, restando alcuno di loro d'ordinario custodito 
nell'isola di Rodi. Anco la famiglia di Teftar Usbec possessore di 
vasto dominio nell'Asia, forse pari a quello degli Ottomani, viene 
considerato della medesima stirpe, ed in caso ne pretenderebbero la 
successione se venisse e si dasse l'occasione di pretendere sopra 
tanta eredità; per altro sendo infinito il numero dei parenti del 
Gransignore per discendenza di femmine, dei quali non se ne ha conto 
maggiore che di Gentiluomini di camera, eletti alla carica di Capigi 
Bassì alla Porta del Sultano, restando avanzati nelle cariche anco 
di pascià secondo il talento ed abilità loro.</p>
<p>Non si contano li titoli semplicemente di pascià nel numero dei 
ministri, ma si considerano veramente li Visiri di Banca, tra i 
quali eccede in stima ed autorità il primo Visir. Sono li Visiri 
consiglieri di Stato, delli quali per ordinario ne risiedono 
presso la Porta sei oltre il primo, i quali di continuo sono 
chiamati ed introdotti a consigliare nelli Mussavari gli affari più 
premurosi, ma non hanno altra parte che la sola voce consultiva. 
Resta del loro grado provveduto il Cairo, Babilonia, l'Ungheria e 
Trabisonda e talvolta altri Regni e Provincie che ricercano maggior 
esperienza ed abilità. Il numero dei quali si accresce a misura 
delle urgenze e ad arbitrio del Gransignore.</p>
<p>Capo supremo dei Visiri in mio tempo era Carà Mustafà, di cui, 
sebbene decollato in Belgrado come è palese, credo convenirmisi 
fare qualche menzione, perchè si renda maggiormente noto l'ordine 
di quella corte, e la rapida violenza con cui la fortuna fa 
passeggiare e tracollare in quel soglio.</p>
<p>Trasse Carà Mustafà la sua nascita da vilissima villa nell'Asia, 
nominata Marzuan, suo padre conosceva Costantinopoli guidando a 
quella città dei più vili animali carichi di frutta, il figlio ne 
imparò la strada talvolta supplendo al basso impiego; rimasto un 
giorno alla città la sorte lo guidò ad osservare la folla della 
gente che entravano nel Serraglio di Maomento Chiaperluglù padre di 
altro di egual nome e di carica di primo Visir: invitato a basso 
impiego accettò l'incontro, nel quale, tollerante, robusto, di 
pronta ed attiva volontà, presto superò, con la sfacciataggine, la 
più vile sorte e uscì dalla turba volgare. Il padrone a caso lo 
comandò una volta, lo vide per sua buona fortuna pronto alla 
obbedienza, e veloce nell'eseguire e molto lo aggradì, che però 
volle che fosse avanzato per ordine di sua corte secondo le vicende 
gli somministrarono l'incontro, non facendone per allora gran conto, 
ma non vietando nemmeno che si impiegasse, onde alcuni piuttosto 
l'occuparono gettandovisi dentro che passando per li gradi, vi 
restò avanzato, per cui si inoltrò tanto con questa maniera più 
audace che insinuante, cosichè avvezzo il padrone a valersi di lui 
con frequenza, finalmente lo cimentò in un posto ragguardevolissimo 
di Chiaja, ancorchè fosse di animo e di genio totalmente opposto, 
<foreign lang="lat">massime</foreign> nella rusticità ed avidità del danaro. Di questa 
carica che naturalmente fa nota la persona al Gransignore per le 
occoreuze frequenti che passano col primo Visir, se ne valse così 
accortamente che, scoperto l'animo avido del Sultano e fatto padrone 
di qualche fortuna per la bontà del Primo Visir, sacrificò 
alla sua fortuna il poco dei suoi averi, convertito in regali per 
guadagnarsi l'amore del Sultano, il che pure felicemente riuscì. 
Cattivato l'animo, si fece conoscere uomo di grande raggiro, 
cosichè in breve si rese aggradito, e fu eletto Forsane Chiaja, 
indi facendo sperare di sè, fatto d'improvviso Capitan pascià. 
Posto pertanto Carà Mustafà in prospettiva fece conoscere la 
sproporzione. Una voltà incontrò l'armata Veneta nella Guerra 
passata, e prese volontario altro bordo, e ritornato con al della 
campagna in Costantinopoli, con l'arti stesse che occupò il posto 
gli riuscì di sbrigarsene, facilitato il passo da quelli che 
desideravano di porre il piede da dove lui lo traeva. Morto il 
vecchio Primo Visir Chimperluglù, e con raro esempio successogli il 
figlio, Carà Mustafa, ricevendo incremento di fortune da quelle del 
padrone, appena ritornò alla carica di Chiaja anco di questo primo 
Visir, che il Gransignore come di balzo lo fece suo Caimacano cioè 
vicario d'Imperio. </p>
<p>Nell'assensa del Primo Visir pel combattimento al fiume Raab, che 
sortì fine così felice e vantaggioso pei Turchi, nel conseguimento 
totale della Metropoli di Candia, egli servì di istrumento di 
corrispondenza perfetta tra il Gransignore ed il Primo Visir, come 
pur anco nella fortunata impresa di Caminietz in 14 giorni 
conquistata dal Sultano, con che si seppe rendere così grato e 
considerare così necessario, che, morto il Primo Visir, fu egli a 
così grande impiego preferito da tutti li ministri d'Imperio. 
Entrò in questa grande carica nell'anno 1677 e vi 
perì nel 1684 li 25 dicembre in Belgrado. Egli lo 
amministrava in una maniera in tutto alla superba e dispotica 
autorità. Il contegno, lo sfarzo di sua corte ascendente a 3000 
persone, l'obbligarsi a spese maggiori delle suo private rendite ed 
appanaggi, lo rese per ciò necessariamente avido, indi rapace e poi 
cupido investigatore di provvedersi d'oro, in breve tempo di frugale 
divenuto avaro, applicò a profonderlo nei suoi Casnà, non più a 
profonderlo nelle spese. Al Gransignore però donava in eccesso, lo 
tratteneva quasi ogni settimana nei suoi particolari serragli, e 
sempre lo accompagnava con regali di 30 mila reali. Ma quest' uso 
gli riusciva di lucro, non di dispendio; perchè rimasto egli solo 
abile a praticare simil uso, volendo comprare l'arbitrio del 
sultano al suo volere per renderlo alla sorte di questa guerra, come 
nei miei dispacci umilmente avvisai, intrapresa veramente con fasto, 
con sforzi, con speranze di ricchezze e di glorie, e che le sortì 
per Divina volontà di spoglio, d'ignominia e di morte. Anche la 
guerra di Cegrino contro de' Moscoviti, scuoprì l'inabilità sua di 
maneggiare il ferro, le ferite di Caplan pascià ed il valore del 
Giannizzero Effendi all'ora Mustafà pascià, occuparono la piazza; 
ma il trionfo della stessa con l'arti sue solite tutto si arrogò 
Carà Mustafà. In questa intrapresa di Vienna si mischiò in così 
bassi provecchi, così odiose violenze e così tarde risoluzioni, 
che si deve ascrivere alla Divina volontà, che concesse non al solo 
valore degli uomini, che battessero tante forze. Lui fugato ed il 
grand' esercito piuttosto che sconfitto terminò la prima sua 
carriera al fiume Raab, indi a Strigonia, da dove diede conto al 
Sultano del mal successo, ascrivendolo a diversione dei Comandanti, 
e dei quali disse che aveva disposto conforme la giustizia, al gran 
numero de' Cristiani, ed al Destino. Soggiunse che riparava alla 
dispersione delle genti con il riunirle, e al padiglione e denaro 
perso con esibire a Sua Maestà, che con il proprio averebbe 
supplito alle esigenze della cadente non solo, ma della susseguente 
campagna, senza toccare il regio Casnà. Così credè con l'arti 
ordinario raddolcire l'amaro nell'animo del Gransignore, che a lui 
però si convertì in veleno, perchè gli emuli servendosi di questa 
vasta oblazione per considerare che le ricchezze dello schiavo così 
grande non potevano essere accumulate, che dalle rovine delle 
sostanze dei suoi sudditi, che essendo effetti di Sua Maestà non 
doveva Carà Mustafà volerne merito coll'esibirli, e che si doveva 
con un ordine della decollazione del primo Visir, vendicare nello 
stesso tempo la mala condotta e la risoluzione dell'intrapresa, e 
arrogare al Casnà l'oro che essendo del Re, doveva dipendere dal 
volere del Re, confiscandolo toglierlo dallo altrui arbitrio.
Segnata dal Gransignore la carta, dalli suoi nemici resa la 
malignità solitamente industre, nell'occasione tanto desiderata, 
molto più occulta concertò, che spedito a Belgrado, ove Carà 
Mustafà si era avanzato, un Chislar Agassì, solito a portare li 
presenti del Re alti Ministri meritevoli, poco appresso andasse il 
Chiaia bassì, che sopraintende agli atti più risoluti della 
giustizia; che il primo portasse lettera del Gransignore che 
rispondendo a Carà Mustafà, lodando la sua moderazione di volersi 
ridurre a vita privata, di che ne aveva ricercato il Sultano restava 
esaudito a che però consegnasse il sigillo; altre lettere furono 
dirette a Mustafà Agà dei Gianizzeri, nelle quali svelato il 
segreto, si comandò l'esecuzione e assistenza al Chiaia bassì, in 
premio di che sarà dichiarato Serraschiere in Ungheria; della qual 
esecuzione ed ordine precorsi secretissimi Olachi per il concerto si 
presentarono a Carà Mustafà li prenominati soggetti, il primo 
diede la lettura e mentre Carà Mustafà stava leggendo, nell'atto 
di aver eseguito il levarsi dal collo il sigillo gli altri gli 
fecero mettere il laccio, con cui soffocato ed immediatamente tronca 
la testa, scorticata, asciugata e riempita di paglia fu con espresso 
Olaco spedita ai piedi del Gransignore; tutto operatosi di tanto 
concerto e di tale velocità che nel tempo stesso furono arrestati 
nei loro separati appartamenti il suo Chiaia cancellier grande, li 
due segretarj, il dragomanno Mauro Cordato prenominato, e tutti gli 
altri suoi ministri dì stretta confidenza al numero di 18, così 
obbligato cadauno a pensare a sè stesso, non ebbero alcun riflesso 
al padrone che lo intesero decapitato prima che loro fossero 
interamente incatenati.</p>
<p>Si adoperò per accurata passione nella funzione predetta Mustafà 
Agà dei Giannizzeri e sue milizie, perchè dopo la resa di 
Strigonia a' Cristiani, avendo Carà Mustafà fatti strozzare il 
Sansongi Papi, il Radar ed altri uffiziali dell'ordine dei 
Giannizzeri, con sentimento amaro e tale che causò quasi una 
tumultuazione, di che partecipatone il Sultano con Olaco e con 
espressioni che per il di lui buon servizio era necessario castigare 
nella stessa maniera altri comandanti dei Giannizzeri e de' 
superiori ancora, il che reso noto all'Agà Mustafà predetto, 
giuocò di tutta industria l'esecuzione commessagli come una 
preservazione necessaria alla propria salvezza. Arrivata la testa 
del fu Primo Visir in Adrianopoli si applicò subito allo spoglio 
delle sue facoltà, al cui Ufficio fu spedito in Costantinopoli 
Soliman, che ne riuscì con avere unito e consegnato al regio Casnà 
tre mila borse da cinquecento reali l'una e con il valore di altre 
9000 in gioie ed in reali 1800 d'entrata al giorno, che tale fu 
calcolato e vociferato essere le rendite tra li appannaggi 
estraordinari ed altro di stabili, censi ed altre usure. Dissipatosi 
in un istante dal furore della plebe il sontuoso sepolcro che Carà 
Mustafà si aveva eretto prima di partire per la guerra, ed insomma 
morì per terminare, qual visse, da rapida violenza.
Rimase immediatamente sostituito nella gran carica Carà Ibraim, che 
si trovava presso il Gransignore in qualità di Kaimacan ossia 
vicario Imperiale, ed al posto di Visir di tre code.
Questa elezione rimase subito universalmente malaugurata dal popolo, 
perchè essendo di natura crudele ed avara ed avendo esercitata la 
gerenza di Chiaja del Precessore molto era noto che era simile di 
genio e di costumi. La plebe presentò scrittura al Sultano umile 
sì, ma con rimostranze che al servizio di Sua Maestà ricercava che 
Ibraim non fosse primo ministro, ma ne fossero esaltati o il Museip, 
genero del Sultano, o Mustafà Chiuperuglù fu fratello e figlio del 
Visir, o Solimano.
Da questa ardita richiesta dei suoi sudditi e schiavi turbato il 
Gransignore, nel dubbio di essere tradito da chi doveva ubbidire, e 
conscio assai che le mosse popolari hanno del torrente sempre 
torbide e precipitose, risolse di schermirsene dichiarando che Carà 
lbrabim era eletto per modo di provvisione. Chiamò a sè il 
Chiuperluglù che dopo la morte della Validè, della quale era alla 
custodia, fu spedito in Silistria da Carà Mustafà per allontanarlo 
dalla stima ed affetto del re, ed ammonì Carà Ibraim 
d'esercitarsi colla dovuta prudenza. Quest' uomo, di nuovo eletto e 
reso più comparente con il sigillo, si fece vedere accompagnato da 
persone grate all'universale, e moderato il genio per natura trepido 
e feroce, si diede ad ascoltare nei pubblici divani li ricorsi più 
minuti della povertà soccorrendo del proprio danaro la necessità 
di quelli che per qualche impedimento restassero inespediti, e praticando molteplici carità. Elesse nelle molte cariche, create per 
occasione della guerra, tutte persone di merito, praticando tutto 
senza nota alcuna di vanità, e pareva che la carica avesse alterata 
la sua natura.
Veramente da tutti venne considerato non incapace del grande posto 
che aveva, e sebbene il favore di Carà Mustafà lo aveva come sua 
creatura sollevato al grado di Kaimancan, perchè gli servisse 
come di sentinella fedele presso gli impeti del Sovrano, in 
che corrispose così bene al benemerito padrone che spesse volte si 
è cimentato per sostenerlo.</p>
<p>Tuttavia tutti lo consideravano talento sufficiente al Visirato. In 
quest' ultimo incontro di Carà Mustafà però, scoperta da Ibraim 
la impossibilità di salvar altri ed il cimento evidente di perdere 
sè stesso, cautamente si pose al coperto, nè si fece compagno al 
fulminato, si separò per non soffocare con chi doveva assolutamente 
annegarsi. Non ebbe grandi comandi, ma nel posto di Kaimacan se ebbe 
letteralmente le redini dell'Imperio a suo arbitrio, molte volte le 
passò lui stesso, da una mano all'altra delli due direttori, 
poichè per le sue funzioni del posto di Kaimacan stava nel bel 
mezzo tra il sultano ed il Primo Visir. Di presente stando sulla 
eminenza vede più chiaramente il suo precipizio, cercherà di 
protrarlo, e nel mentre ormai si curva sotto del peso ma non ha modo 
di sottrarsi alla carica, conosce assai che nelle correnti 
congiunture ogni passo lo avvicina al totale pericolo, ed ogni 
picciolo errore gli può riuscire a caduta, e caduta mortale, e che 
li giornalieri discapiti dell'Imperio ponno dar forza ad ogni, 
benchè minima persona di tentare e riuscire nel disegno di sua 
depressione. Conosce quanto sia bene quietare il popolo, e perciò 
conosce e pratica come necessario l'appoggio degli Effendi per 
esorcizare le furie che lo agitano. Col pretesto di provvedere al 
Gransignore di milizie, le ha accresciute di paga quasi il doppio, 
blandisce e tollera alli comandanti provecchi eccedenti, e studia di 
fortificarsi con questo partito. Ha promosso ed allontanato i 
Confidenti del Gransignore, e che non siano anco suoi, e 
<foreign lang="lat">massime</foreign> gli opposti al partito del fu Carà Mustafa, ed ha 
già superato in questo punto per il quale tiene le sue più fine 
pratiche, avendo fatto spedire l'eletto Capitano pascià Musuip, 
stato spedito Serraschiere contro i Polacchi, avendo tolto alla 
carica di Kaimacan Sulimano, per mettervi dentro quel nicchio altra 
figura di suo disegno. Ha inviato Ibraim Seitan, fu cognato del 
Gransignore, Serraschiere nell'Ungheria, dove pure attualmente 
cimenta Mustafà fu Agà dei Gianizzeri, ed altri molti, con diverse 
forme in altri posti. Camminò però levandosi gli inciampi, reso 
avveduto e cauto per l'altrui caduta, sembrandogli con la carica 
aver eredita la vendetta del precessore, procura insomma a 
tutto potere di rimanere solo nella grazia del sovrano; mentre 
appropriandosi l'affetto che godevano quelli che allontana, mostra 
di avere una testa non così facile da staccarglisi dal busto.</p>
<p>Delli tre prenominati soggetti, non credeva veramente alcuno di 
avere stabilita la propria fortuna con più valida base del, Musaip. 
Sortì quest' uomo così bassi natali nella città di Adrianopoli, 
che fu suo padre un piccolo barbiere. La sorte l'espose a caso 
all'occhio del Gransignore, d'aspetto e di attitudine <foreign lang="lat">massime</foreign> 
allora aggradevoli, d'età pari al Sultano, ed in tempo che il genio 
e la simpatia fecero li loro sforzi, arrolato nel numero dei Paggi; 
scorse velocemente alla camera del padrone, piuttosto sollevato e 
rapito, che passato per i gradi dagli impieghi di bassa servitù a 
quelli di lubrica confidenza. Fu nello stesso tempo erudito nelle 
armi in Serraglio e nelle lettere assai competentemente, ed in 
particolare nelle matematiche e nella cosmografia. Essendo 
frequentemente a parte dei grandi maneggi, brevemente si rese assai 
considerato anche per una certa naturale prudenza, onde un giorno fu 
dichiarato per il gran favorito di Maometto IV imperatore, scelta 
denominazione singolare che sogliono praticare li monarchi Ottomani, 
ed in fine tanto si inoltrò nell'affetto e stima del Sultano che 
gli diede in moglie la prima sua figliuola, solennizzando gli 
sponsali insieme alla festività del taglio praticato in Adrianopoli 
delli due principi suoi figli, per tanto più assocciarlo ed unirlo 
alla famiglia reale. In una triplicata pompa per la curiosità della 
quale, per l'interesse e per l'obbligo di regolare in tanto caso vi 
intervennero le rappresentanze di tutti li Regni e provincie del 
vasto impero. Alla suddetta elevazione di passeggiare sul soglio vi 
si unirono valide fondamenta per sostenerlo, accrescendogli il 
Gransignore assegnamenti ed appanaggi a misura del posto 
considerato, quali si convenivano dare da un tanto padre alla 
figlia, non dal padrone ad uno schiavo. Circa le condizioni d'animo 
del Musaip sono tali che si resero amate; può essere che nel 
principio praticasse cautela eccedente nello spendere per lusingare 
il padrone; ma fatto l'abito anche nel soldo, e del genio forte del 
Sultano disposto al ricevere non al dispensare, meno al donare, la 
felicìtà, della sua fortuna, la soavità delle sue maniere blande 
e soavi, non lo fa considerare solamente per il primo uomo 
dell'Imperio Ottomano, ma la facilità con cui a costo di solo 
speranze di grazie può accrescerle il seguito è un attraente che 
lo rende servito, amato ed onorato da tutti. In somma è ridotto a 
tal posto, che amato dallo sultano, riputato dal Re, può a suo 
arbitrio autorizzare il suo comando con la voce del sovrano, 
facendola ancora uscire quando vuote dalla stessa bocca del 
Gransignore, di cui siffattamente conosce l'inclinazione e lusinga 
la volontà, che obbedendolo lo dirige.</p>
<p>Chi ha conosciuto questo predominio, ed ha saputo e potuto 
valersene, ha superato maneggi insuperabili, ottenuto quello che non 
si poteva ottenere, anco le cose negate convertite in assenso.</p>
<p>La facilità di fortuna di quest' uomo, invidiato non solo ma 
temuto da Carà Mustafà, causò che sotto pretesto di provvedere 
alla presente guerra lo privò di gran parte delle sue rendite, 
cimentandolo alla grazia del Sultano col provocarlo a resistere. Ma 
il Musaip avvedutosene, abbastanza accortamente dissimulò, ma se 
quello gli tolse l'oro, questo infine gli tolse la testa; fu però 
così cauto a dare il colpo, che non volse mai scoccarlo che sicuro 
e mortale. Si schermì pure lo stesso Musaip da un altro incontro, 
allorche la suocera Kasichi veduto morto Carà Mustafà, tre volte 
gli fece istanza che assumesse la carica di Primo Visir, perchè 
voleva con questo mezzo innalzata maggiormente la figlia. Ma il 
Musaip se ne scusò, non senza rammarico, della istigante, che però 
ha raddolcito colle umiliazioni e regali, onde rimase per anco amato 
e stimato dalla medesima. La moglie non lo ama tanto però, perchè 
sebbene lui ha 50 figli, con lei non ebbe fin ora la fortuna di 
averne, ed il volontario ritiro del Primo Visirato non gli ha 
conciliato l'animo, bramando forse più le ricchezze che il marito 
vivente. Egli vedendo però la fortuna, propose al Sultano Carà 
Ibrabim e di tal modo sortì Gran Visir attuale e sebbene con esso 
la passa non bene, il lasciarlo passar avanti fu perchè lo crede 
sul cammino della voragine. Sa quanto importi vivere e godere in 
pace; gli basta essere compagno d'Imperio nei divertimenti del te. 
Noia è senza stimoli d'ambizione, ma di così sano giudizio che 
conosce la sua felicità consistere nel passeggiare sul piano del 
soglio, e s'è più basso caderà di men alto, con arti meno 
violenti, nel mentre come dissi egli si rende venerabile per 
la maniera benefica per il magnifico trattamento e per l'intera 
grazia che del Sultano possede.</p>
<p>Questo l'obbligò con l'autorità nel gennaro passato ad assumere 
il posto di Capitan pascià in risarcimento degli assegnamenti 
levatigli, che frutta esercizio di comando, e <foreign lang="lat">massime</foreign> sul mare 
ed in caso di guerre. Supplì però nella commissione, ingiunta 
sollecitamente alla prima parte, perchè venuto a Costantinopoli 
pressò con fervore il travaglio della fabbrica dei legni 
nell'Arsenale e suppliva alla inesperienza colla assiduità, 
<foreign lang="lat">massime</foreign> ad un mestiere nel quale manca interamente di pratica, 
sebbene non è privo intieramente di teorica: cosichè io lo viddi 
praticare buoni ordini per la fabbrica di alcune galere ordinate ed 
una bastarda per suo servizio <foreign lang="lat">massime</foreign> quando mi portai da lui, 
per lusingarlo di corrispondenza con il chiedergli passaporti e 
comandamenti di salvacondotti per la possibile sicurezza della mia 
partenza per via di mare a questa volta, per eseguire l'ottenuta 
licenza dopo la negativa del primo visir e Gransignore data al 
Signor Secretario Cappello, che ne fece l'istanza a nome di Vostra 
Serenità a mia semplice intenzione e maneggio con il mezzo di esso 
Musaip e Solimano e di qualche altro confidente autorevole del 
sultano.</p>
<p>Questo Solimano di nascita Erzegovina, pervenuto in corte 
coll'occasione di un'Ambasciata dei Ragusei, si impiegò anche egli 
alla Porta di Maometto Chiuperluglù, fu primo Visir dove, come 
narrai si ritrovava entrato Carà Mustafà e si voltò tanto con un 
modo di servire sufficiente instancabile e fedele, che il padrone 
unendo al grado l'abilità, ed il favore al merito, lo innalzò 
tanto che lo fece suo Chiaia, nel cui alto posto alternò la voce, 
spesse volte con Carà Mustafà, e di là ne sortì tra loro la gara 
che, fatta emulazione e divenuta invidia, ha poi prorotto in aperta 
e pubblica ostilità. Con questa passò dalla porta del primo Visir 
a quella del Gransignore, dove l'avversione mortale esaltò li suoi 
affetti anco in faccia ed all'orecchio del Re, mentre essendo l'uno 
Primo Visir l'altro Imbrahoso, quello tentò di perdere questo 
inviandolo, a titolo di essere al ristauro delle Fabbriche riputate 
savie degli Aquedotti, alla Mecca, i quali servono per le caravane, 
al qual impiego vi si portò per invidia, ma scortato dalla 
protezione intiera del Sultano ritornò infine brevemente alla 
Porta per ingegnose insinuazioni. Che, però restituitosi vivo in 
faccia al nemico, onorò il suo sdegno col titolo dì necessaria 
difesa, avendo questo castigo la malignità che arma talvolta di 
giusta ed applaudita prevenzione l'innocenza ingiustamente 
insidiata, mentre, anco fra i Monsulmani, la vendetta pretende avere 
ed esercitare li suoi gradi di giustizia, Sulimano, il Museip, il 
Chislar Agà, e la Kasachi perpetrarono e volsero con tutta 
industria la morte di Carà Mustafà.
Questo Sulimano è amatissimo dal popolo, dalle milizie e dagli 
Effendi, come anco da tutto l'universale; successe in luogo di Carà 
Ibrahim al porto di Kaimacan, ed è in conseguenza anch' egli Visir 
di Banca, la carica non gli avendo cangiati i costumi, e le sue 
maniere placide accette a tutti ed amate dal Sultano (se viverà) 
certamente sortirà Primo Visir. Uomo che sebbene non è totalmente 
fatto nella scuola della milizia, la natura Bossinese, la tolleranza 
della nazione, la generosità ed altre belle parti lo vorranno 
applaudito essendo pazientissimo ed industriosissimo sarà capace di 
buona condotta. Queste belle parti che possede, e la grazia intera 
del Re, ingelosiscono sommamente Carà Ibrahim, ed ormai ne ha fatti 
vedere gli effetti, mentre come dissi dopo la mia partenza, a titolo 
di grande servizio del Sultano glielo ha staccato dal fianco e 
speditolo Serraschiere in Polonia, ed ivi certamente impiegherà non 
meno l'abilità nelli raggiri del negozio che delle armi, e posso 
dire, che essendo io andato a visitarlo prima del mio partire, a 
titolo di confidenza e per celar meglio li pensieri di questa parte
mi esagerò la violenta direzione di Carà Mustafà, declamò li 
mali successi, e maledì la pace in maniera che infine mi disse che 
ella era buona per tutti, ancorchè nelli stessi discorsi 
rimproverasse la condotta del Re Polacco come difrattore delle 
Capitolazioni, di mancatore di fede e che un giorno ne sarebbe 
pentito. Solimano coltivato dagli Eccellentissimi Baili precessori 
con le maniere a lui grate è lasciato sotto moto più fervido di 
volontà di servire alla Serenissima Repubblica, avendosi egli 
impiegato sempre verso il Gransignore con buoni uffizii, 
<foreign lang="lat">massime</foreign> nelli maneggi grandi fatti da me, e traccolati da 
Carà Mustafà, che però con di lui mezzo e d'altri confidenti li 
ho veduti superati. Egli è del partito di Mustafà Chiuperluglù 
vivente, non solo perchè egli è stato Uicia di suo fratello 
e Chiordar del Padre, ambo grandi Visiri morti, ma perchè a 
quelle case è stato fondamento di fortune, e sono di similissimo 
genio.</p>
<p>Anco il suddetto Mustafà Chiuperluglù è titolato attual Visir di 
Banca emulo a Carà Mustafà, il quale, siccome dissi, volendo 
perderlo a titolo d'onore nel spedirlo pascià di Silistria ancor 
lui contro i Polacchi, lo dichiarò pascià di tre code, nome 
ragguardevolissimo, che figlio e fratello di primo Visir è rimasto 
con rarissimo esempio erede del fratello e del Padre. È di nascita 
Turco e d'origine Albanese, di genio inclinatissimo allo studio, e 
perciò interamente portato all'ordine delli Effendi e delli Dervis, 
reputato dal Gransignore così fedele che gli consegnò l'assistenza 
della Validè e la custodia delli due principi fratelli. Chiamato 
ultimamente dal Sultano alla Porta, come per istanza del popolo 
scoprì l'arcano del Re, onde essendo ricercato d'intraprendere il 
Primo Visirato, egli modestamente se ne scusò dicendo che il 
migliore servizio di Sua Maestà richiedeva che in sì gran maneggio 
egli non entrasse così nuovo e non bene informato al governo e che 
si anderebbe abilitando per poi riuscirvi. Ma internamente conobbe 
che la migliore delle felicità è l'essere riputato degno di grandi 
impieghi, ma non esercitarli. Il rifiuto prudente lo coprì da fiera 
emulazione, lo strinse più forte nello affetto del Gransignore e lo 
fermò nella quiete desiderata, godendo il sommo bene di essere 
stimato, opulente e tranquillo.</p>
<p>Fra il numero dei Visiri di Banca il Gransignore dichiarò 
ultimamente Mustafà grand' Agà dei Giannizzeri, uomo che porta in 
faccia le qualità dell'animo suo, essendo grande, robusto, e 
feroce, di cuore e di ingegno più di soldato che di generale, e 
perciò più abile alla esecuzione che al comando guadagnò questo 
posto all'impresa di Seghedin, allora che essendo aperta la breccia, 
e comandato l'assalto a Cassan Oglù Agà dei Giannizzeri, che 
allora facendo uno scanso indegno, Mustafa che era Chiaja Bei 
subentrò alla azione, riuscì con la occupazione della piazza ed 
anco per premio, nel posto di Giannizzero Agà: la breccia ardente 
delle mine gli fece scala al soglio, che gode, e quando io partii 
egli stava in Belgrado, ritornato dall'attacco di Vienna con li 
Giannizzeri e per merito della decollazione di Carà Mustafà eletto 
Serraschier d'Ungheria, sopraintendendo a Buda ed a tutte le piazze 
di frontiera; quest' uomo se gli emuli non lo perderanno, 
potrà riuscir Gran Visir, se la fortuna come donna non fosse 
impazzita in lui, o per una estrema necessità lo abbandoni. Il 
Gransignore l'ama come ministro del colpo vibrato contro Carà 
Mustafà, mentre applaude l'esito non loda l'uomo, nè crede che 
possa esser mai capace di grande ministero, grato il tradimento, ma 
non vicino il traditore, anzi che essendo capo dell'ordine 
Giannizzero lo riguarda piuttosto come direttore di una forza 
odiosa, onde il suo avanzamento per proprio merito, lo avvicinerebbe 
al suo eccidio per l'altrui gelosia.</p>
<p>Anco Mehemed fu Silictar del Sultano, poi Capitan pascià, indi 
fatto Masul, ha titolo di Visire di Banca, innalzato al posto per 
essere buon cacciatore e perciò del genio del Re. Gli servì di 
merito l'aver finto un caso preso con Solimano fratello del 
Gransignore, per ucciderlo per ordine supremo, in che cimentò ma 
non riuscì: perchè quello di maggior cuore e robustezza lo 
ripulsò bravamente, sendo chè il leone anco in catena ha del 
terribile, come il Principe della superiorità sopra il suddito. Il 
Gransignore perciò lo tiene per confidente come compartecipe di 
tanto segreto. Ma da Carà Mustafà posto anche egli nel numero di 
quelli d'allontanare dal Serraglio (il di cui favore l'era di colpa) 
fu deposto dalla carica, fatto Masul e spedito militare in Moldavia. 
Partito che fu, pervennero in Costantinopoli strida eccessive dei 
poveri Isolani dell'Arcipelago delle di lui tiranniche espilazioni a 
titolo di Karazo. Quest' uomo suggesto da Osman suo Chiaia, di 
nascita Candioto, ricordò al Gransignore la desolazione totale 
delle Isole tutte dell'Arcipelago, considerandole suddite del più 
forte in mare, e dassero formento, viveri, e porti per comodo dei 
Corsari, ed in tempo di guerra alle armale Cristiane. Lo fece in 
tempo, che al presente accredita l'opinione, come d'una protezione, 
che riflettesi si verificherà con l'armi della Serenissima 
Repubblica: allora però fu considerato uno spoglio universale, 
suggerito per cuoprire nella totale rovina li particolari 
ladroncinii, esercitati da lui sopra le medesime: sendo egli per 
altro uomo di poca taglia, di minore abilità ed in concetto di 
niuna aspettazione.</p>
<p>Mahmud pascià fu Kaimacano di Costantinopoli, fu anche egli 
decorato del Visirato di Banca; uomo più fiero che rozzo, turco 
di nascita, di genio e di operazione, principiò soldato di 
cavalleria, indi Ufficiale; Agà e poi Spailar Agassì del color 
giallo. Spedito pascià in Aleppo e tolto da Carà Mustafà da quel 
posto per venderlo ad altri, ed a lui fatto costare il Kaimacanato 
la somma di 200 Borse, promesse ma non numerate. Intrapresa la 
carica con questo peso, spolpa anco il minimo vigore dei sudditi e 
de' stranieri per sollevarsene; ma sortirà difficilmente con vita e 
con gloria. Le maniere tiranniche che esercitò lo fecero uscire dal 
predetto comando anticipatamente, rimasto con debito verso il suo 
creditore non lo avendo supplito, e con l'odio universale che acciò 
che rimanga sopra di esso, Carà Mustafà lo ha spedito in Moldavia 
come teatro dei proscritti.</p>
<p>In luogo di Mahmud Kaimacan fu eletto prima di mia partenza Cassan 
Uglù, nel qual caso fu eletto Visir di Banca; questo è quello che 
non volse dare l'assalto a Seghedino in Ongaria e che fatto, Masul, 
richiamato al presente al comando da Carà Mustafà, primo tra tutti 
che abbia avuto posto senza spesa di danaro ed esborsi al predetto 
Primo Visir, la fortuna tardi lo corresse e fu troppo vicina la 
morte all'errore. Onde questa lezione si rese un principio, non una 
regola di emenda prudente di Carà Mustafà. Carà Assan Uglù, uomo 
che passato per gli ordini della milizia Giannizzera, sostiene il 
nome e la canizie di una sicura disciplina, ha di sè questo solo 
ornamente al suo nome: l'aver ricordato di fabbricare due fortezze 
nello sbocco del golfo del mar Nero, dentro cui esistono li cosacchi 
calinucchi, che prima si rendevano così infesti nel detto mar Nero, 
e che si inoltravano talvolta fino nel canale in distanza di sole 
miglia 10 dall'imperiale città di Costantinopoli, con temerità 
di corsari, ma generosità però de' soldati.</p>
<p>Altro Visir di Banca si ritrova al presente alla Balsera, ed è 
questo Apti pascià, che per le sue poche qualita non meriterebbe 
nemmeno di essere annoverato all'accesso ed alla copula del Divano 
di Banca; egli si rese necessario essendo istorico particolare delle 
gesta del Gran Sultano, e perciò si rende considerato come quello 
che con la sua penna deve illustrare le azioni del Sultano, resa 
ormai la professione di scrittori e <foreign lang="lat">massime</foreign> degli storici in 
qualche stima e riputazione anco presso di quei barbari. Il 
bascialato che possede fu dato a lui in premio, come si concede il 
sacco di una ricca città ad un esercito, per l'eccedentissima 
avarizia del Sultano, serve di salvacondotto alla rapacità dei 
ministri; mentre il giudice, compartecipe della preda, non castiga 
ma premia il ladro e il violento, ama la violenza; perciò di 
presente più che mai nell'Impero Ottornano si spoglia e si svaligia 
a man salva, mentre queste fiere tirannie si dividono con il capo 
come belle spoglie dì guerra, imperocchè sempre fu, ma di presente 
la monsulmana coscienza è la più nera del mondo.</p>
<p>Dello stesso colore, è il Chisiar Agà, anch' egli dell'ordine dei 
Grandi, perchè dirige le rendite delle Moschee dette Vacut, 
veramente grandi. Veste costui naturalmente delle sue inesplicabili 
divise, che servono il Gransignore, il bianco ed il nero della 
carne, riportando li servigi della confidente famiglia del Sultano. 
Il Moro e li suoi eunucchi hanno la guardia della turba muliebre. Fu 
sempre considerato un tale ministero alla Porta, ma di presente 
viene riputato in eccesso; a talgrado essendo li divertimenti del 
Gransignore in questo genere che sendo ministro delle lascivie del 
padrone lo è di tutti li di lui diffetti e di tutti li di lui 
affetti, ed è un carbone che conserva ed accende fuoco ed ardore di 
inferno. Esercita pure il Ministro frequente colloqui con il Re, e 
per la sua vera porta si passa alle più vere grazie e per il suo 
mezzo restano esauditi li più qualificati candidati. Egli per altro 
non riuscirà mai nel più ragguardevole posto del Governo; però da 
chi deve avere maneggio a quella corte deve essere considerato se 
non per li buoni uffizii, almeno per iscansare li maligni, che 
potrebbero passare: soggetto per altro da riputarsi più per le 
incombenze che, per le doti di sua persona.</p>
<p>Dei Visiri di Banca ve ne sono altri, ma stando impiegati nei primi 
pascialaggi o vice reali dell'Imperio, dei quali non ne riferisco le 
qualità, che non potrei farlo che per le altrui relazioni, ed anche 
perchè forse per le interne vicende dei loro impieghi non 
torneranno più in Corte.</p>
<p>Il Muftì vi si ritrova in carica fissa, e questo suo riguardo lo 
può rendere considerato, mentre quanto alla sua persona la natura 
poco gli diede e l'arte niente lo migliorò, è come lo smalto che 
colorisce ed avvilisce l'oro, se pur è mentre l'uno e l'altro si 
tolgono il prezzo, ed invece di accrescerlo. Egli però è uomo 
cauto quanto basta per conoscere che gli stà bene il 
contentarsi di poco.
Di quello che non possede non sgrida la fortuna, e questa insipida 
moderazione è forse la più bella condizione che egli abbia per 
essere Muftì. Fugge totalmente gli imbarazzi e la folla delle cose 
politiche; ma l'essere capo d'ordine e l'oracolo della legge 
l'obbliga bene spesso a dire pareri che non vorrebbe ed a decidere 
punti che non intende. Carà Mustafà gli addimandò se per legge 
dell'Alcorano si deve dar posto eguale, e sia di egual pregio, un 
Monsulmano che vuol dire glorioso, ed un Jaur che vuol dire 
Cristiano. Egli invillupato nell'enigma ma solamente attaccato 
all'elazione e superbia del gran Visir disse che il Jaur era 
inferiore non eguale. Carà Mustafà fortificò, con questa 
decisione suprema, quella che aveva lui fatto di non voler gli 
Ambasciatori sul sofà, che è tanto a dire quanto non li ammettere 
al soglio. Considerabilissima perchè decisa in tempo che Ducheno 
agiva in Arcipelago. Il Muftì è tanto amico della quiete che si fa 
nemico dei Cristiani per differenza di rito, non per antipatia di 
natura, e ama tanto la tranquillità che per allontanarsi 
dall'emulazione studia d'occultarsi, di non comparire, ed intende 
quest' arte sola di negligersi volontariamente. Sembra più grande 
in distanza imperrochè vicino e maneggiato non si ritrova uguale 
alla dignità, all'incombenze ed al grido. Il Re per le suddette 
poche qualità l'ama assai, lo vuole amico: non perchè sia proprio 
da considerarsi da un monarca grande un uorno piccolissimo, ma 
perchè ci vuole con questa via di favore insegnare anco agli altri 
impiccolirsi, o perchè sa che per inciampare anco piccolo intoppo 
serve se non considerato, o perchè sa per prova nel caso di suo 
padre, come narrai, che li Effendi, sono capaci di muovere ed 
agitare il popolo, e vagliono molto più a concitarlo che a ben 
dirigerlo e dargli metodo e regola.</p>
<p>Tale appunto è il Bostangi Bassì considerato per il posto perchè 
custode di tutti li serragli e delle mobilie d'essi, capo dei 
Griannizzeri e Timoniere delle Galeotte della persona reale.</p>
<p>Per necessità delle sue incombenze tiene comunicazioni giornaliere 
e frequenti con il Re. Rare volte però da questa carica manuale 
escono soggetti per le grandi incombenze e comandi. Al presente, vi 
esiste un uomo nato in Narente, confinante e benissimo 
intenzionato per la Serenissima Repubblica, ed anco alli 
Cristiani ed a questi per il buon genio che tiene al vino; per altro 
di mezzana acutezza di vista, anco nelle ore più serene che per lui 
sono poche, anzi per l'accennata causa quasi tutte caliginose.</p>
<p>Li prenominati personaggi sono li ministri del Turco Imperio, al 
presente li più considerati e li più vicini al Re, messi per 
l'ordine dei più qualificati impieghi, oltre alcuni uomini bassi di 
particolare confidenza, dei quali era forse da non farne caso in 
altro tempo diverso dal presente, mentre non vi è soglio più 
facile a salirvi ma più sdrucciolevole di quello dei monarchi 
ottomani. Ivi la sorte nel teatro monsulmano rappresenta la parte di 
effimera che nasce e muore in istante; quello veramente che rende 
più venerato il Sovrano è che dipende dal suo solo arbitrio 
l'essere di tutti. Egli d'un uomo da niente in un momento lo innalza 
a sublime autorità perchè può disporre di 50 vicerè, che tanti 
Pascià all'anno crea, e annienta il primo Visir; ed in un altro 
momento con il trasportare in un altro il regio sigillo causa una 
metamorfosi ed un cambiamento sì rapido che chi sale vola, chi cade 
precipita.</p></div2>
<div2><head>Capo terzo. </head>
<argument><p>Delle rendite annuali dell'Imperio Ottomano. Casnà regio, Tesoro 
ed altre cose preziose.</p></argument>
<p>Dovrebbero essere li Teftardari, o siano regii tesorieri, ministri 
di gran confidenza del Gransignore, ma per la di lui avarizia si 
rendono instabili quelle cariche, e diffidenti le persone che le 
esercitano. Per questo cambiamento e per la gelosia del Ministerio, 
si rende malagevole agli esteri l'investigare il più vero circa il 
capo proposto. Sembra che sia naturale delle gemme e dell'oro essere 
sepolti e nascosti.</p>
<p>Non ho però lasciato d'inviscerarmi al di dentro, e siccome con 
l'arte si può internarsi a scoprire la verità, così posso ancor 
io credere che con una fissa attenzione ha penetrato che l'oro è 
sempre meno di quello si crede. Pertanto anderò spiegando quì 
appresso quello che ho rinvenuto di tale e così importante materia.</p>
<p>Tutte le rendite ordinarie che sono annuali alla disposizione 
del Gransignore, restano divise in quattro Casse. La prima è 
nominata Cassa grande, di ordinario diretta dal Teftardar fuori del 
Serraglio, così nel riscuotere gli assegnamenti fatti alla stessa 
di varii dazii, gravezze ed imposizioni e miniere che si cavano da 
diversi regni e provincie, come nel supplire alli pagamenti dei 
Giannizzeri Spahi, Bombardieri, armaroli, animali, e serventi del 
Serraglio ed altre spese. Questa cassa ha di entrata 
<foreign lang="lat">circum-circa</foreign> annualmente 15000 borse, da 500 reali da 
otto, per ciascuna borsa. Si praticano li pagamenti del suddetto 
danaro in quattro trimestri, divisi in quattro giornate destinate a 
questa principale funzione. Vien detto Divan grande, cioè riduzione 
o Consiglio del congresso grande, nel quale intervengono il 
Gransignore, il Primo Visire, Muftì, Visiri di Banca, 
Cadislechieri, Agà dei Giannizzeri e Ufficiali inferiori di 
fanteria, quattro Capigilar Agassì, cioè generali di Cavalleria, e 
tutti li capi d'ordine de' serventi del serraglio.</p>
<p>Sono chiamati a presentarsi alla Banca, li capi, ai quali si 
consegna il soldo a cadauno in misura delle genti per il trimestre 
che si paga. Li Spahi però si pagano alla casa del Primo Visire. 
Resta numerato il danaro a Borse, consegnandosene, tante ad ogni 
colonnello o Sernozzi, quante si devono alla sua camera di milizie; 
e questa maniera di pagamento, rimane praticata non solo per essere 
più sbrigativa, ma perchè meglio si proporziona al principato, 
essendo noto che in altro imperio forse di questo maggiore si 
calcolava a talenti, e che nè minori Priricipati, facendosi li 
passi a proporzione della statura si fanno gli esborsi a marche 
d'oro ad oncie ed altre, suddivisioni più minute, dispensandosi 
l'alimento e la sostanza secondo lo stomaco e la digestione, perchè 
il corpo e la complessione si alimenti e si nudrisca di questo 
metallo, giacchè egli è fatto il pabulo delle umane volontà. In 
questa funzione di apparente sfarzo della ricchezza Ottomana, in che 
non trascurano li Turchi qualunque ostentazione, chi ben riflette 
alle accuratezze di raccogliere il danaro, la vede ridotta ad una 
finezza eccedente, anzichè rimproverano noi Cristiani come, di 
trascurati e frugali, che però dicono, che calcolando loro l'anno a 
luna lo fanno di solo giornate 354, e per quelle riscuotono 
l'intiera annuale rendita, e che mentre noi calcoliamo l'anno a 
giornate solari nel quale vi entrano  365giorni, dicono, che 
noi perdiamo in cadaun anno 15 giornate, che in ogni 36 anni 
loro avendo 37 pagamenti, noi vanamente incontriamo il discapito 
della stessa somma: e sebbene il comparto regolarmente fatto dalla 
natura delle quattro stagioni, fa vedere l'ingiustizia della loro 
tiranna rapacità, chiara quanto il sole, che regola l'anno con la 
raccolta dei frutti della terra nelli 365 giorni, tuttavia 
rinforzando le sottigliezze della loro praticata espilazione 
calcolano anche l'avanzo degli anni bisestili, numerando ad aggravio 
dei poveri sudditi li giorni, le ore, i minuti. Tuttavia con tutta 
la loro applicazione rapace nella predetta Casa grande del Teftardar 
di fuori del Serraglio, non entrano che circa otto milioni di Reali, 
i quali come si disse ugualmente restano consumati nelle ordinarie 
paghe, anzi non suppliscono.</p>
<p>Altra Cassa è nominata Casnà di dentro, cioè del Casnà 
maneggiato dal Teftardar ossia Cassiere e Tesoriere del Serraglio. 
Questa Cassa riconosce la sua origine dalle accidentali occorrenze, 
perchè in essa entra danaro che si ricava da alcune gravezze, le 
quali imposte per una sola volta per causa, di guerra o d'altro 
urgente motivo, si sono per il bisogno con il tempo replicate e rese 
perpetue dalli Sultani, avendo questa debolezza l'umana natura, che 
bene spesso del disordine si fa la regola, e della regola e l'uso, 
dell'uso la legge, mentre la sete dell'oro essendo della qualità 
dell'idropico, cosicchè piuttosto che guarire con la sofferenza, 
persuade ed induce a morire con l'intemperanza. In questa Cassa vi 
entrano incirca per le sue deputazioni annualmente 2000 borse o 
poco più, le quali somme sono state assegnate a supplire a tante 
spese, cosicchè annualmente queste sormontano, e si conviene 
supplirvi con denaro di varie e forzose espilazioni.</p>
<p>Resta pure considerata un'altra Cassa la quale palesa le sue 
qualità nel suo nome, poichè vien detta Cassa degli appannaggi, 
mentre sono assegnamenti fatti dal Gransignore e da riscuotersi da 
vicine provincie e regni, alli suoi Ministr, in somma veramente 
precisa, come al Primo Visir, alli Visiri di Banca, alli Muftì, 
Teftardari ed altri moltissimi ed inoltre alla Kasachi moglie del 
sultano alle 4 Bolache cioè Regine od altre favorite, ed a queste 
si assegna da esigere, sotto il nome delle papuzze, degli aghi o di 
altro vestimento femminile, li assegnamenti tutti predetti per li 
Buiardi del Gransignore, dovrebbero arrivare a 1300 Borse 
solamente all'anno, ma non se ne può limitare il più vero, poichè 
per queste esazioni non vi è deputazione e veramente non si passa 
per Cassa, anzi mentre sono questi personali assegnamenti da 
riscuotersi come dissi da particolari paesi e provincie, sebbene per 
la concessione del Sultano dovriano essere esatti nella quantità 
limitata. Succede che li poveri popoli, o lusingati da speranze di 
protezione alla Porta o fatti martiri della rapacità, soccombono o 
s' accrescono volontariamente pesi insopportabilissimi. Anzichè 
venendo raccolte le somme da esattori veramente Turchi o non 
dissimili da altri paesi, spremuto che ne hanno il latte ne 
torchiano crudelmente lo stesso sangue. Succede pur anco che morendo 
alcuno dei personaggi direttori dell'esecuzione, resta con una 
sostituzione immortale continuato l'assegnamento non solo alla 
carica, ma le somme godute dalle persone sono esatte da Teftardarj 
regi, e se ne rimane la carica vacante, per qualche motivo 
nell'interposizione del tempo, li Teftardarj del Gransignore ne 
vogliono violentemente le somme per l'avanti pagate, onde il paese 
che riconosce un giorno di principio fatale d'aggravio, lo piangono 
come principio di secolo di una disavventura che può solo avere 
periodo e misura eterna.
La quarta Cassa viene denominata la Scarsella del Gransignore. A 
questa veramente resta assegnato il tributo dell'Egitto che deve 
venire annualmente dal Cairo, ascendente alla somma di 600 mille 
zecchini, dai quali fatta la detrazione di 100 mille di essi, che, 
sotto titolo di elemosine per le caravane, il Gransignore dà agli 
Arabi, acciò non molestino li Pellegrini che vanuo annualmente alla 
Mecca, il rimanente giunge a disposizione del Sultano. Calcolati 
però li 600 mille suddetti zecchini in Borse, rilevano la somma 
di 2500 Borse.
Sono queste l'ordinarie rendite che capitano nella quarta Cassa 
suddetta in tempo di pace annualmente, e con le quali si deve 
supplire alle spese ordinarie, cosicchè secondo la quantità di 
queste, possono supplire o no alle occorrenze di tanto imperio.
Nelle occasioni di guerra o di altre gravi occorrenze si praticano 
alcune estraordinarie gravezze, le quali rileverebbero grandissime 
somme, se restassero però intieramente esatte, e perchè se ne 
abbia un saggio io registro qui per esempio, quello che ritrae 
il Gransignore della Grecia, Anatolia ed altre provincie solamente:</p>
<p>Le gravezze estraordinarie nominate Bedei Nazul che ricavano dalla 
Grecia e Anatolia arrivano alla somma di Borse Numero 882</p>
<p>La gravezza per provvedere le biade dell'esercito, Borse Numero 
892 1/2</p>
<p>Pei Sangiaccati, Borse Numero 15</p>
<p>Bedel Nazul, di Buda, Bosnia, Egri, eccetera Borse Numero 207</p>
<p>Il che rilevono Borse Numero 1996 1/2</p>
<p>Le quali gravezze, mentre fossero rese universali porteriano gran 
somma d'oro alla Cassa del Gransignore.</p>
<p>Per le quattro Casse prenumerate bene si conosce che le regie 
entrate non possono andare in avanzo, perchè sia riposto danaro 
nelli tanto decantati ricchi Casnà. Tuttavia sendomi riuscito, a 
forza di applicazione e dei mezzi validi all'uso di Costantinopoli, 
di avere da chi fu Teftardario del Sultano, e che per conseguenza 
tiene distinta nota delle rendite non solo correnti narrate di 
sopra, ma d'avere un bilancio o narrazione bene distinta di quelle 
regolazioni di Erario e rendite che sono seguite per il corso di 
120 anni passati fino al presente, mi vedo in obbligo di 
registrare la copia come stà e giace, a questo passo, per intiero 
lume e maggiore corroborazione della mia Relazione in questo così 
importante argomento e tanto diverso dal concetto del mondo e da 
tanti che hanno scritto circa le ricchezze dell'Impero Ottomano.</p>
<p>Scrive adunque il suddetto che dal 1561 l'entrata del 
Gransignore arrivata alla somma di 4390 1/2 borse annualmente e la 
spesa annuale di 2345; sicchè l'erario in quel tempo andava in 
avanzo di 2045 1/2 borse all'anno, che venivano riposte nel 
Casnà. Che poi dall'anno 1575 con la diligenza restò 
l'entrata accresciuta a Borse 6300, e la spesa diminuita a Borse 
2250, onde la riposizione si rese molto maggiore. Ma negli anni 
stessi, per varie occasioni dell'Imperio, tutto l'accumulato per 
avanti nell'erario si consumò. Poi del 1586 fattosi 
nuovo bilancio nel quale si vedevano arruolati a paga 64425 uomini 
con dispendio di Borse numero 4255. Dell'anno 1593 
accresciute le persone salariate ad 80874la spesa ascendeva 
a borse numero 6280. Indi nell'anno 1607 si 
aumentarono li salariati a 91202 ed il dispendio pure si accrebbe 
a Borse 6770. Riuscendo per tanto le spese sempre maggiori e 
convenendosi supplire con la cassa particolare del Casnà di dentro 
alle occorrenze di fuori. Del 1649 si fecero di nuovo 
alcune regolazioni, e con alcune invenzioni furono accresciute le 
entrate alla somma annuale di Borse numero 13320 1/2, ma le spese 
per anco superavano, mentre li salariati arrivavano alla somma di 
numero 102260 perchè vi era il dispendio annuale di Borse numero 
17180. Onde si convenne andarvi supplendo con varie forme. Si 
procurarono poi altre regolazioni, ma tutto riuscì vanamente, 
mentre altresì con varie insinuazioni si accrebbero li serventi 
salariati; cosichè dell'anno 1669, benchè ridotti li 
salariati al numero di 94979, essendosi diminuite pur anco le 
rendite a borse numero 14631, seguiva tuttavia l'intacco annuale 
di Borse 308, ed anco tuttavia il Casnà di dentro con 
estraordinarie provvisioni deve supplirvi.</p>
<p>Dalle prenarrate computazioni di entrate e spese, come dalle 
regolazioni che furono fatte, l'ultima delle quali fu nel 
1669, come di sopra si è detto, bene si vede che li 
Casnà non possono avere contante, mentre tutto veniva consumato, 
anzi più dell'entrata; nè da quel tempo fino al presente, è 
seguita regolazione tale, che abbia potuto porre in bilancio non che 
in alcun avanzo il Sultano per poter aver riposto un erario. Anzi 
credo proprio di qui aggiungere le declamazioni che lo stesso 
Teftardario da cui ho ricevuto li bilanci suddetti, fa lui stesso in 
questo proposito dicendo: Che con le blandizie si sono accresciute 
le paghe e li salarii dell'antico canone, perchè nel tempo presente 
in universale ed in particolare le persone si sono andate nutrendo 
colla grandezza, ostentando lusso e corteggio, gli uomini, anco di 
mediocre condizione, quelli osando nei gradi loro li addobbi e 
guarnimenti a guisa di socii d'Impero.</p>
<p>Dal riflesso del qual uomo rimane accreditata assai la notizia di 
quanto si vada nella Turca nazione alterando la militare fierezza e 
moderazione, ed ormai introdottasi la pompa vana ed il lusso. 
Conviene pertanto concludere che il Casnà di dentro non ha da gran 
tempo ricevuta qualunque reposizione, non solo da quello di fuori, 
ma bensì estratte annualmente grandissime somme ed apportato al 
l'incomodo grandissimo pregiudizio: perchè mentre la Cassa 
del Serraglio riceve l'aumento e la confluenza dalle più fiere 
estorsioni e dalla violenza, quanto più questa tormentosa 
afflizione dei sudditi si mette in pratica, tanto più ed a gran 
dismisura nell'estrizione dell'universale si impoverisce l'Imperio e 
la comodità di uomini di vigore: essendo la maggiore felicità e 
forza degli stati la popolazione ed il misurato comodo dei popoli, 
che il desolare li propri paesi, è piuttosto una operazione da 
nemico che da Padrone e da Principe. Riesce molto contraria la 
massima dei monarchi Ottomani, i quali con il manomettere le privato 
sostanze, sebbene pretendono di avere in arbitrio una vena d'oro 
inesausta, estraendone il sangue senza moderazione,o misura, rendono 
ormai troppo visibile il pallore di quel gran corpo, e nella
discrezione delle provincie, delle quali si rende pur manifesta la 
povertà e miseria, arriva la notizia dell'universale scontento fino 
al Gransignore, da cui succede che profondo riflesso, <foreign lang="lat">massime</foreign> 
nel tempo di guerra nel quale tiene bisogno di valersi degli uomini, 
lo fa camminare più moderato, e molto meno stringe anco in tempo di 
pace questa poppa spremuta.</p>
<p>Io pertanto conchiudo, con valido fondamento di ragione e con 
fondato riflesso, che li supposti e decantati Casnà dell'Imperio 
Ottomano o non vi sono, o sono meno essenziali o piuttosto apparenti 
che veri tesori, onde in questa parte un così temuto dominio è 
certamente più vasto, che poderoso ed opulento, più considerabile 
per la pompa, che per la moneta raccolta.</p>
<p>Stabilisce questa immutabile verità il sapersi, altrettanto che il 
gran Tesoro di gioje e pietre preziose del Gransignore è veramente 
a gran dismisura molto più copioso e di valore quasi inestimabile. 
Di questo però credo superfluo il riferire la particolarità 
singolare di qualche gemma sopradistinta dalle altre, siccome 
l'intiero prezzo e quantità in generale di tutte quelle che 
esistono, poichè per qualificare abbastanza questa natura di 
tesoro, basterà portare il riflesso che in esso vi esistono le 
spoglie dell'impero di Trebisonda, di Costantinopoli e di quei 50 
opulentissimi regni che sono stati manomessi e saccheggiati dalle 
armi Ottomane. Si deve pur anco avere considerazione che dilatati li 
confini del Turco imperio, con l'acquisto di Balsera e parte della 
Persia, oltre il possesso delle grandi Arabie così che tiene 
linea colle Indie. Di là vengono con le caravane alla Dogana di 
Constantinopoli grandi somme di perle, diamanti ed altre consimili 
gemme, dove d'ordinario trascelto il meglio di tempo in tempo li 
Gransignori se ne sono andati provvedendo ed accumulando. Accresce 
pur anco la stima di così grande raccolta il sapersi che dal 
presente Sultano essendo introdotto di ricevere ed anzi di domandare 
alli Pascià ed alli sudditi più ricchi, preziosi regali, 
<foreign lang="lat">massime</foreign> con l'occasione delle festività di Bairan che 
annualmente gli restano augurate, e con tale attenzione ed ansietà 
che questa gara sollecita, fomentata dalla speranza di impieghi e di 
fare acquisto della grazia del loro sovrano, ha ormai fatta emula di 
tutti la cortesia e resa tributaria la civiltà. Ma questa rapace 
pratica, mentre che rende il Principe compartecipe delle estorsioni 
delli ministri, causa che l'oppressione non ritrovando ricorso non 
ha chi l'ascolti o sovvenga; anzi ho fatta naturale dalli Monarchi 
Ottomani la massima violenta che alla qualità del comando loro si 
convenga tener dimagrati li sudditi, ne succede pur anco che il 
popolo nell'universale dell'Imperio purtroppo dispolpato languisce; 
onde li paesi intieri ormai spirati ed inscheletriti soccombono ad 
una così misera languidezza e muojono martiri d'avarizia tiranna, 
tacendo. Poichè essendo l'oro il vero sangue dei Regni, evacuato e 
tolto dalla vena sua naturale, nel rimanente aggruppato in catene ed 
anella legato con sassi, benchè di prezioso valore, perdendo la 
vivezza della circolazione instupidisse il moto al comando nel 
rendere l'esecuzione impetrita e confusa: vedendosi chiaramente che 
il brillo eccedente dei diamanti, e lo splendore copioso troppo 
delle gemme offusca e toglie il lustro alle armi Ottomane, che si 
rendevano tanto più riputabili e luminose, quanto erano meno 
giojellate e pompose, essendo evidentemente il fulgido di simili 
tesori, col mezzo di privare li stati della moneta, una massa di 
fanali al sepolcro delle estinte ricchezze dei principi e dei 
privati: che ben considerate, riescono all'occasione un luminoso 
impaccio, un compagno insidiato, la cui preservazione cimenta ben 
spesso il padrone, che talvolta si perde per conservare a gran pena 
uno schiavo prigioniero dei scrigni. </p></div2>
<div2><head>Capo quarto. </head>
<argument><p>Quanto siano poderose le forze militari, così terrestri come 
marittime del Gransignore.</p></argument>
<p>La ristretta somma delle annuali rendite del Gransignore, e la poca 
quantità di contante che si può trovare ammassata, introduce 
argomento che la ampiezza di così grande dominio, non 
corrispondendo nella reale, debba in conseguenza estendersi in molti 
nella personale; che però versando questa nell'internarsi a ben 
conoscere il vigor militare dello Impero, credo necessario di 
considerarlo e di riferirlo a Vostra Serenità non solo quale li 
Turchi stessi lo reputano o lo millantano, ma quale veramente 
nell'intrinseco egli si sia.</p>
<p>Circa il primo punto credono li Monsulmani che dilatato il dominio 
loro con l'acquisto dei due Imperii e di più di quarantacinque 
regni, e fattisi padroni di Costintinopoli l'anno 1453, già più 
di due secoli, che possedono fioritissime ed abbondanti provincie 
nell'Africa, nell'Asia e nell'Europa, tutte assieme congiunte, e che 
comunicavano per la via della terra e del mare, per la qualità 
delle stesse, per la vastità dell'ambiente, e per il loro
reputatissimo vigor militare, d'essere in stato tale di poter non 
solo resistere e aver superiore potenza a qualsivoglia nazione 
cristiana; ma sebbene pur fossero assieme uniti tutti li principi 
cattolici che nell'Europa di presente si attrovano. Accrescono il 
concetto dal loro potere, considerando che nell'universale di loro 
nazione, avendo per costume di rito acqua invece di vino, pasta 
riscaldata invece di pane, poca e mal condita carne, la testa rasa, 
i piedi e le braccia nudi, il vestito schietto e di lana, scarso 
l'equipaggio, povero il letto, e l'alloggio per ordinario campestre 
e ramingo, da quest' uso ordinario di vivere succede che protendono 
di nascere e d'essere soldati per natura, per costume e per 
educazione, onde naturalmente di giorno in giorno si abbronziscono a 
dura tempra d'intiera militare disciplina. Aggiungono che essendo 
pur anco per clima, per legge di dominio e per religione, opposti 
totalmente a noi Cristiani, avranno sempre e in ogni caso una 
pronta e anticipata animosità contro noi altri; e veramente 
per nutrire questa mortale avversione, o sia per arcano di Stato, o 
per uso di remota nazione, o per istigazione diabolica, quasi tutte 
le manifatture, gli usi, le arti, le costumanze, le leggi, gli 
istituti, i riti, la religione, le maniere della nutrizione e della 
educazione sono così diverse dalle nostre, che non si possono 
reciprocamente osservare, che il riscontro non porti a 
considerazione derisoria e che concili lo scherzo.</p>
<p>Riflettono pure li Turchi non esservi alcun principe, che sostenga 
così numeroso e pronto presidio militare nei suoi stati quanto il 
Gransignore, nè così facile ad unirsi ed agile alle spedizioni; e 
ne portano di quest' ultimo punto gli esempii, e <foreign lang="lat">massime</foreign> 
annoverano, la passata spedizione che seguì contro i Cristiani, e 
che restò sotto Vienna dispersa, dicendo, che sebbene da molto 
tempo premeditata, trittavia in meno di sei mesi restarono unite 
tante truppe e comandate e raccolte, venute fino da Balsara e 
dall'Africa nelli più remoti confini dell'Impero.</p>
<p>Decantano inoltre, con fasto più che con superbia, la diuturnità 
e lunga serie di non interrotte vittorie per tanti secoli e sovra 
tutte le potenze, con le quali fino di presente si sono battuti, ed 
ostentano che finalmente, ancorchè abbiano perso battaglie, avuti 
interni disordini, risentite rotte, sconfitte e prigionia di 
Sultano, tuttavolta il termine delle guerre loro sia riuscito 
felice, e con occupazione di paesi, dilatazione di dominio ed 
aumento sempre maggiore di militare riputazione e decoro; e s' 
avanzano tanto nel pretendere di loro e promettersi di prosperità, 
che pretendono di convincersi colle parole stesse della nostra Sacra 
Scrittura, dicendo che in loro e sopra di loro come discendenti 
d'Ismaele, si devono verificare le intiere benedizioni date da Dio 
al loro ascendente, come verificate si sono, quelle date da Isacco 
in noi Cristiani, il corso delle quali ormai pare pervenuto 
all'ultimo periodo.</p>
<p>Ma perchè l'occulto delle cose avvenire si racchiude e si riserva 
nell'alto senno di Dio, nè potendo aver noi di certo che le cose 
terrene, io passerò a dirittura a versare nelli più distinti 
particolari delle militari forze dei Monsulmani, essendo il secondo 
punto di queste mie osservazioni.</p>
<p>Veramente, Serenissimo Principe, l'ordinario numero di 
milizie pagate dal Gransignore, e sono disposte in varii paesi 
e provincie per ordinario presidio al vasto Impero, consistono in 
40 mila Giannizzeri divisi in varie Camere, ossiano reggimenti 
nominati dal numero uno fino a quanti ascendono in tutte; e questa, 
come è noto, è l'ordinaria infanteria del Sultano. Trattiene pure 
70 mila Spahi che sono cavalleria leggiera, armati ad arbitrio. Si 
serve parimenti a piedi ed a cavallo dei Sirnaceti e Zaimeti, che 
sono feudatarii infeudati per le provincie e regni di varii paesi, 
con obbligo di servire in tutte le guerre con numero determinato di 
gente, a tutte loro spese, e questi nelli catastici sono descritti a 
più di 100 mila. Vi sono poi le milizie Rumene, che sono le 
guardie proprie, che sono obbligate a mantenere presso di loro li 
Pascià; cioè quelli di una coda 500, quelli di due code 1000, 
e di tre 1500, con chè resta distinta la maggioranza del grido 
non solo, ma la importanza e gelosia del comando loro impartito; che 
però in più di cinquanta Pascialaggi, sebbene ascendono a gran 
somma, loro stessi li contano per soli 40 mila. Numerano le truppe 
dei Valacchi, Moldavi, e Transilvani per 16 mila. Dicono che li 
Tartari della Crinea, che sono tenuti a seguir sempre il campo del 
Gransignore, son 40 mila; onde si conchiude che l'esercito, di 
presidio ordinario del Sultano, ascenda alla somma di 300 mila 
soldati.</p>
<p>Veramente, Serenissimo Principe, tale è il numero nelli catasti 
descritto; sebbene io sappia e viddi in quel gran Allai, ossia 
uscita in campagna del Gransignore, delle volontarie e fraudolenti 
mancanze; non ostanto che, essendo una marcia di ostentazione e di 
pompa, nella sola e semplice cinta della città di Costantinopoli, e 
con l'intervento della stessa persona del Sultano; onde non mancano 
delle tolleranze venali e dell'alienazione dal travaglio e dalla 
guerra.</p>
<p>Tuttavia, essendo li Giannizzeri e ali Spahi milizia stipendiata, 
il numero ed obbedienza di questa dipende sempre dalla pontualità 
delle paghe e dalla severità della disciplina, benchè, di 
presente, sembri molto scemata dalli antichi istituti; come pure 
l'aumento delli medesimi, e per sostituire e per accrescerlo non 
avrà ostacolo all'arbitrio del Sultano, e per i privilegi ed 
emolumenti che godono, e per quelli che loro possono essere 
aggiunti.</p>
<p>A questo passo però io devo riferire che aveva il Sultano 
una mortale avversione a questi due ordini di milizie, che, dovendo 
essere da lui pagate, restava accresciuta dalla inarrivabile 
avarizia che tiene; che però in origine al suddetto comando, per 
ricordo del Chimperluglù fino dall'anno 1670, che li 
Spahi di tutto l'Impero dovessero alternativamente di trimestre ìn 
trimestre comparire al Serraglio del Primo Visir di Costantinopoli, 
dove solamente loro fossero fatte le paghe; con il grave incarico di 
marcie frequenti e remotissime che lor si rendessero insopportabili, 
onde ne riuscì una grande avversione dell'universale d'entrare nel 
numero di così stancata, milizia, così che andavasi 
insensibilmente diminuendo il numero ed annientando affatto. Come 
pure sotto pretesto di vietare le fraudi dei Pascià volanti pel 
numero dei Giannizzeri, comandò che in ogni trimestre fossero alli 
Servaggi, ovvero Colonelli, dibattuto un certo numero per cadauna 
Camera o Reggimento sotto nome di morti; e, non sostituendosi che 
con strettissime difficoltà nè in fanteria nè in cavalleria, si 
sono di grande e del miglior numero e qualità consumati li corpi di 
così rinomata e per ordinario veterana milizia.</p>
<p>Molto ha contribuito a questo indebolimento di vecchie truppe la 
guerra diuturna e rigorosa di Candia, così anche il successo al 
fiume Raab, e la spedizione a Caminietz e poi a Schegrino. Ma una 
certa attenzione delli Visiri e del Gransignore al disfarsi dei più 
abili e più vecchi soldati, con infiniti modi e pretesti, non 
ommettendo nemmeno la mannaia ed il laccio, vi contribuì 
maggiormente. Scemato pertanto il numero ordinario di quelli due 
gran corpi di milizie, avendosi poi dovuto riempirlo sollecitamente 
a motivo <foreign lang="lat">massime</foreign> di questa grande ultima invasione contro la 
Cristianità, si è convenuto farlo di gente inesperta ed inabile al 
militare servizio, che si rendeva urgente alla quantità di così 
grande e superba intrapresa, del cui grande ammasso d'esercito e 
poderosissimo numero seguì poi, come è noto per volontà diversa, 
il decampamento sotto Vienna, ed in conseguenza, un dissipamento di 
tante genti e di tante nazioni raccolte ed unite, come si disse, 
dalle più remote parti del vasto Impero Ottomano. Sparsosi di 
questo modo la fama di tanto successo, per i Turchi considerato 
universalmente fatale, si convenne applicar subito alla 
riunione di gente e milizia <foreign lang="lat">massime</foreign> nei due ordini dì 
Spahi e Gianizzeri suddetti; che però nel tempo peranco di mia 
dimora in Costantinopoli riusciva scarsissima e di gente totalmente 
inesperta, non ostante che si pose promessa di doppia e triplicata 
paga all'infanteria ed alla cavalleria donativo sufficiente per 
comperar li cavalli. Di questa totale avversione d'arrolarsi nel 
numero di così per altro desiderata e privilegiata milizia n' era 
evidentissima causa l'aversi sparso l'arcano, correndo quasi per 
tutte le bocche: che la guerra presente doveva servire al Sultano, 
per totalmente disfarsi di quegli ordini di soldati, e che di ciò 
ne tenesse commissione espressa il Primo Visir Carà Mustafà, 
memore il Gran signore delle passate sollevazioni, e geloso che 
questi Pretoriani di quella Roma, non si impossessassero 
maggiormente nel disponere del trono ad arbitrio e della vita degli 
stessi monarchi; essendo anco voce che divisasse di istituire un 
aumento grande negli Rumeni, ossieno guardie del Pascià; cosichè 
procedesse di pari numero militare e misura eguale al bisogno, e con 
questa nuova forma rendere presidiate ripartitamente le vaste 
provincie che possiede, con disaggravio delle giornaliere paghe che 
a Spahi e Giannizzeri per obbligo di istituzione annualmente si 
somministrano; ma che inoltre rimaner debba sollevato l'animo dei 
sovrani ad un tempo stesso dalla gelosa cura e tormentosa apprensione che, rese ormai libertine le guardie, si convertiva la difesa 
in ostilità ed in arbitrio, non più di sicurezza e fondamento 
dello impero.</p>
<p>Che però essendo naturale di levare dal sito in che deve cadere il 
fulmine e non entrare nella nave di cui si vede irreparabile il 
naufragio, ne segue la avversione totale ad arrollarsi nel numero 
che si poteva considerare dei proscritti. </p>
<p>Anzi che nelle diligenze che si andavano praticando per ammassare 
tali milizie, è seguito che, unito con blandizie uno scarsissimo 
ammasso di 700, in tutto il gennaro passato 83, in Adrianopoli, 
mentre che furono incammminati con il Giannizzero Effendi alla volta 
di Buda per esservi introdotti di presidio, inoltrati poco fuori di 
Adrianopoli stesso si sono tutti sbandati e dispersi, con universale 
derisione del nuovo primo Visir Carà Mastafà, non temuto nè amato 
fino a quel tempo, e del Sultano medesimo che pure si trovava 
alli divertimenti di caccie in quelle parti, all'avarizia del quale 
ascrivono molti di questi sopraccentiati disordini.</p>
<p>Presumono però li Monsulmani che, la maniera dei soldati per loro 
debba essere inesausta e ferace, dicendo che li difetti di natura 
negli altri generi di milizie saranno sempre a gran vantaggio 
risarciti dalli Feudatarii: mentre publicano quello che di ordinario 
succede, cioè che quando un Feudatario passa al campo con il 
proprio numero di gente al quale è tenuto, vi passano con lo stesso 
molti altri figli, parenti, ed anco altre persone tratte dalla 
speranza di subentrare ed essere investiti, in caso di decubito del 
feudatario, mentre al Campo di continuo presso il Primo Visire, 
esistono li ruoli di simile natura di gente.</p>
<p>Non lasciano d'aumentare il riflesso col dire che seguendo inoltre 
li loro eserciti copiosissimo numero di gente nelle numerose arti, 
che vi esistono a guisa di città accampate, ed in una grande 
quantità di Mercanti, Vivandieri, e Guastatori, anco di questi 
giornalmente si rende accresciuto; mentre grande copia di simil 
gente si va arrolando nelle schiere ed ordine delle milizie, o per 
allontanamento, o per volontaria risoluzione, o molti ancora per 
dara necessità di provvedersi d'impiego, in difetto di cui ben 
spesso si ritrovano in paesi lontani e remoti.</p>
<p>Dalla stessa natura ed ordine di milizie rimangono parimenti 
provvedute le armate marittime, con questa sola differenza che, in 
universale, chi milita sul mare, viene nominato col titolo di 
Levente. Consiste l'ordinario presidio delle galere che si numerano 
quaranta, delle quali ve ne erano dieciotto Beilere e ventiquattro 
dette Zaccale con duecento soldati per legno. Li padroni delle prime 
hanno un assegnamento che godono e sono tenuti a ciurmarle e 
mantenerle li reggimenti, eccettuato che di biscotto e munizioni 
militari che lor restano somministrate dal Sultano. Queste Beilere 
sono le migliori, essendo li remiganti ed il legno degli stessi Bei, 
che ne hanno in conseguenza migliore custodia.</p>
<p>Le altre, nominate Zaccali, veramente sono tali perchè sono armate 
di condannati, oppure di schiavi sforzati dei Gransignore e per lo 
più estratti dall'Anatolia, o di schiavi dati a nolo; e a questi 
due ultimi ordini di gente, li viene somministrato per cadauno, dal 
dì di San Giorgio a quello di San Dimitri, reali venti per testa ed 
il biscotto, cavandosi il suddetto denaro da Costantinopoli, 
da una gravezza del Galeotto denominata.</p>
<p>Le milizie e remiganti delle galere suppliscono pure ai servizj 
della marineresca e del cannone, ma con maniera sempre tumultuante e 
confusa e molto inesperta. Di questo genere di gente possono 
crescere i Turchi il numero ad arbitrio, mentre è recente la 
memoria che nella passata guerra, dopo essere stati battuti molti 
anni sul mare, uscirono con 96 Galere da' Dardanelli contro 
l'armata della Serenissima Repubblica, in che sebbene la qualità ed 
il maggior numero servì di maggior fasto alla Veneta vittoria e 
rese più copioso il cumulo dei Trofei di così gloriosa vittoria: 
questo caso, anzi conferma la grande facilità che hanno li Turchi 
nel costruire di grande Armate, volendo <foreign lang="lat">massime</foreign> di quel genere 
di legni. </p>
<p>L'arsenale di Costantinopoli è situato in spiaggia sul Porto della 
Città, ma opposto alla medesima, anzi dirimpetto; tiene quasi sul 
mezzo come un piccolo serio, numero 100 Voltoni da Galera, l'uno 
contiguo all'altro, sebbene la maggior parte diroccati, di che non 
ne fanno li Turchi gran conto, lavorando anzi d'ordinario alla 
scoperta; di quella sorte di legni e di navi ancora ne travagliano, 
in caso d'urgente occorrenza nell'isola d'Arcipelago, nelle spiaggie 
del Mar nero; ma con più sicurezza e libertà nel Golfo di Smit 
dentro il mare di Marmora, circa 100 soli miglia discosto dalla 
Dominante, ed in tutti li predetti siti hanno vicinissimi alla 
fabbrica boschi e legnami abbondantissimi d'ogni sorte. Ma sarà 
sempre loro di grave difetto il fabbricare con materia verdissima e 
appena recisa dal tronco; la pegola e chiodaria la ricavano parte 
dai luoghi a quei siti vicini, e <foreign lang="lat">massime</foreign> dalli secondi; 
restano provveduti dalle miniere di ferro di Salonichi, e per via di 
terra vicino a Tartar Passarich dalle miniere di San Nicolò; le 
stoppe l'Asia le somministra o le vele lavorando, le cordarie e le 
gomene la maggior parte vicina al bagno, dove che esistono li 
schiavi dei Gransignore, ed anco nelle fosse di Galata. Ma di questi 
materiali non mancano mai loro le sufficienti e abbondanti quantità 
e provvisioni, quando possono entrare nel Dardanello le navi 
ponentine e non si faccian scrupolo li Cristiani stessi di 
somministrare alli nemici della Religione li materiali atti a 
combatterli. Veramente il maggiore e più riguardevole requisito che 
possa riuscir loro scarso sarà sempre quello dei metalli, che 
si rendono necessarii per il getto dei cannoni. Ma questo pure con 
il prenarrato, modo lor viene somministrato abbastanza; pratica che 
non solo provvide li Turchi nella passata guerra di Candia per tal 
uso, ma che loro ha abbondantemente somministrato acciali, polvere, 
viveri, e ogni altra più necessaria munizione.</p>
<p>Di navi da guerra parimente non ne sono totalmente mancanti, mentre 
come era noto 6 se ne ritrovavano a Costantinopoli al mio partire 
in istato di essere in brevissimo tempo perfezionate ed alla vela, 
quattro pure sollecitamente si trovano avanti nelli stessi arsenali, 
3 altre scorrevano il mare, allora verso Stanchio sotto il comando 
di Kapsa Pascià, e oltre quelle che possono costruire ad arbitrio, 
quando il Sultano acconsenta di spendere, avrà sempre unite le 
squadre dei Barbareschi, che se non daranno per li riguardi della 
preservazione dei loro privati capitali vigore e fuoco al cimento, 
faranno comparire di numero maggiore e più poderosa l'armata loro. 
Quanto poi a navi da carico e Sultano, ne avranno ben 30 e con il 
danaro ne serviran loro le Ponentine ancora. Ma siccome sopra di 
queste non mancheranno le marinereccie esperimentate per altro sopra 
le proprie dovendo ricavarle, come li Piloti dall'isole d'Arcipelago 
di rito greco. 
Questi serviranno più volentieri Vostra Serenità, quando essi e le 
cose loro siano trattati da sudditi e con la dovuta carità. Nello 
stato però delle cose correnti, come che loro si servono 
dell'armata marittima più per esigere li Carazi dall'isola, e per 
trasportare milizie e munizioni che per oggetto di battersi sul mare 
e per esercizio di guerra; mentre <foreign lang="lat">massime</foreign> il visir Mustafà 
Capitan Pascià genero del Gransignore, uomo inesperto al comando ed 
alla professione, non sarà in volontaria disposizione di 
cimentarsi. Onde procurerà solo a tutto potere, di vedersi 
accresciuto il numero dei legni, più per dare decoro, che vigore al 
comando, ed in ogni caso che l'armata sua prevalesse di numero, si 
deve tuttavia sperare, che succedendo cimento debba pendere da sorte 
della vittoria dalla perizia marittima e dal valore. Quanto a legni 
da carico ed inferiori, come Saiclie, Gruppi Cemberi, ed anco 
Brichi, o altri di questa qualità, non ne manca mai dentro il porto 
di Costantinopoli, il numero di 500 e più ma non sono da 
reputarsi che per il solo servizio del trasporto, seguendo 
anche molto lentamente le Armate. Se poi la fortuna delle armi 
correnti, e la divina benedizione facesse stringere fortemente tanto 
li Dardanelli del mar bianco che del mar nero si cambiarebbe di 
molto la condizione delle forze predette sul mare, restando in quel 
modo soffocate le fauci stesse di quelle bocche e resterebbe la 
stessa imperiale città di Costantinopoli stretta così di respiro e 
privi dell'uso necessario dell'alimento e delli rinfreschi, che, 
inabile a sofferire l'incomodo, cimenterebbe il comando dì chi la 
dirige ed impera. Di questa verità ne abbiatno vicine le prove e 
gli esperimenti, perchè nel tempo della guerra di Candia mentre le 
pubbliche armi possedevano il Tenedo si spinsero li Cosacchi nel 
Bosforo con alcune delle loro barche che sino come barche armate o 
poco più con sperone e timone da tutte le due parti egualmente, e 
si inoltrarono fino a Zenichioi 10 miglia nel canale che passa
a Costantinopoli trapassati li primi castelli, ed appena 10 miglia 
discosti dalla stessa città e saccheggiate le ville e Serragli che 
sono li stessi borghi della medesima. Tale veramente è la 
situazione e la sorte di Costantinopoli che siccome da due mari ella 
riceve l'alimento come da due mammelle il latte, così queste con 
l'arte e con la forza spremute e succhiate, affamerebbero in poche 
settimane, la per altro, più provvista ed abbondante città del 
mondo.</p>
<p>Avendo per altro rappresentate quali e quante sieno le forze 
militari terrestri e marittime, quante le rendite, li casnà, li 
tesori; quali siano le persone della famiglia reale e dei primi 
ministri; quanta ed in che riputazione ed uso la dispotica autorità 
del Gransignore, avendo supplito a spiegare lo stato adunque delle 
cose interne, passerò a riferire come si maneggino ed usino colle 
esterne ancora.</p></div2>
<div2><head>Capo quinto. </head>
<argument><p>Quanto reputi e come si intenda il Sultano con li principi a lui 
confinanti, e con li remoti ancora, ed in particolare colla 
Serenissima Repubblica, essendo il massimo dei miei riflessi 
riferire appunto di questo.</p></argument>
<p>Sopra di questo riguardevolissimo punto io vedo di poter 
sicuramente riferire che dall'Africa, li quale per altri imperii ed 
in altri tempi fu sempre madre di mostri e foriera di novità, 
non può Maometto IV ricevere alcuna gelosia per ciò che possono 
agire li principi di essa.</p>
<p>Con li re di Fetz e Marocco se la passa per tanto con termini 
d'officiosa superìorità, mentre la lunga distanza dal centro 
dell'imperio, la inferiorità delle forze e la uniformità della 
legge l'assicurano così bene che di là non è per temere alcuna 
ostile invasione. Passano pertanto con quei remoti re col mezzo di 
legni Barbareschi reciproche comunicazioni e regali, ma non vi è 
alcun negozio per occasione di commercio e meno per maneggi di 
Stato, e di questo soltanto quanto possa valer a contenere che non 
siano molestati Tunisi ed Algeri, e con tanta facilità che bastò 
solo una lettera scritta dal Sultano a quei principi per distaccarli 
dalli concetti che avevano con la Francia. Lascia liberamente per 
altro la direzione di quei confini a quei Pirati, mentre li Pascià 
che spedisce a quella parte servono per una onorifica apparenza, 
piuttostochè per esercitare un autorevole comando. Con altri 
principi di quella gran parte del mondo non giungono alla Porta 
nemmeno alcune notizie, non che maneggi o negozio. Di qui succede 
che anco l'Egitto finora, è molto assiccurato e coperto dal grande 
avvilimento in cui sono li confinanti al Gransignore, mentre gli 
Etiopi e gli Abissini dediti naturalmente alla quiete piuttosto, 
somministrano genti imbelli e uomini neri per servire di eunuchi ai 
Serragli e d'ornamento alle famiglie dei grandi che per dare alcuna 
immaginabile apprensione di guerra. Con queste nazioni la Porta 
Ottornana vi pratica piuttosto al disprezzo che maneggio, e nello 
stesso Cairo che racchiude lì popoli che abiterebbero più regni in 
quella sola città, non applicano li comandanti pascià che ad 
avvilire ed abbassare l'autorità e forza delli dieci Bei 
dell'Egitto, misero avanzo delle famose e ricche dinastie, ed ai 
quali nell'acquisto dell'opulento paese furono dai Turchi accordati 
speciosissimi privilegi, mentre possederono altre volte, forza e 
ricchezze a titolo di presidio per il Gran Signore, ma di presente 
non hanno che una languida apparenza d'autorità, quando non fossero 
un giorno condotti a ricevere il vigore dalla disperazione.</p>
<p>Pratica la Porta queste violenti regole di Governo sopra li stessi, 
perchè avendo altre volte il comando delle genti d'Arme e 
opulenza, ridotti nelle particolari loro giurisdizioni, fecero 
li Bei qualche valida resistenza al volere del Sultano, che però 
volendo prevenire così fatte risoluzioni, scelsero molto opportuno 
il tempo presente nel quale credono che l'Egitto non possa essere 
invaso non solo dai confinanti, ma nemmeno da remoti, e perchè 
<foreign lang="lat">massime</foreign> il Persiano di sua particolare persona immerso nelle 
lascivie e nell'ebrietà, e la potenza di quel regno nelle armi 
essendo stata la loro grandemente abbattuta, si figurano che li Bei 
non possano avere, fomento, nè vigore che li sostenga.</p>
<p>Considerano il Gran Mogol per un principe molto più potente nelle 
ricchezze che poderoso nella milizia, e vedendolo confinante al 
Chinese ed al Tartaro, loro sembra che abbia molto a riflettere 
prima di risolvere di invadere li Monsulmani. Si stabiliscono 
maggiormente sopra di questa confidente inosservazione, con il 
considerare comune ed eguale con quel principe la Religione 
Maoniettana, di cui reputano supremo direttore l'Imperatore 
Ottomano, per essere padrone della Mecca e Medina, e per le grandi 
Caravane di centinaia di milliara d'uomini, che annualmente sotto la 
direzione del sultano a quella volta si incamminano: da che tutto il 
Maomettismo ha preso una piena venerazione alla casa dei 
Gransignori.</p>
<p>Verso la Persia però tra li principi dell'Asia, vi contribuiscono 
alla Porta più gelosi li riflessi, anco perchè, seguendo li 
Persiani circa l'Alcorano l'esposizione d'Alì diversa in molte 
parti da quella d'Omar, che viene venerata in Costantinopoli, di qua 
ne nasce quell'antigenio che sogliono avere li popoli contro li 
reputati eretici. Essendo però il Re Persiano dedito ed 
inclinatissimo alla quiete, viene anzi creduto, che trattenga presso 
il Sultano un uomo industre e di religione che sotto titolo di 
predicatore insinua e maneggia l'armi ottomane non s'impieghino 
nell'Asia. Tuttavia da molti anni trattiene un corpo di 30 mila 
uomini verso l'Armenia sul confine dell'imperio Turco, a titolo di 
presidio, che però figura un corpo avanzato in caso di aggressione.</p>
<p>Fanno per tanto gelosi riflessi, ed accrebbero poco prima di mia 
partenza, perchè avendo il Re di Persia un principe figlio 
primogenito, d'anni 22 questo desidera di essere incoronato, 
vivente il padre con il consenso del genitore dei Magnati e dei 
popoli, che però mentre per superstizione dei Persiani si 
deve praticare la funzione in una Moschea poco lungi da Bagdad, 
fecero far moto al sultano che applicavano per eseguire questa 
qualificata cerimonia e regole, ed essendo il sito negli acquisti 
fatti già l'anno 1637 dagli Ottomani, mentre per pompa 
dell'incoronazione, per sicurezza e per decoro, vi concorrono genti 
molto numerose ed armate, perciò corsero molti Olachi andanti e 
venienti con ordini e precauzioni molto gelosi, e si stava in grande 
osservazione delli passi che, in tanta mossa fossero per fare i 
Persiani. Pervennero queste notizie al sultano l'anno passato nella 
terra nominata Tastarpassarich, mentre faceva la sua gran marcia con 
l'esercito verso Belgrado, dai quali avvisi molto si concitò con il 
primo Visir, come quello che lo aveva assicurato che a quella parte 
non vi saria certamente stata alcuna gelosa novità. Che però 
conviene concludere che da quella parte sebbene di presente non 
ardono le fiamme non si ritrovi così poca la materia ed il foco 
estinto, che se fosse soffiato, non fosse per accendersi e dar 
grande calore alle armi Cristiane.</p>
<p>Anco il gran Tartaro Usbech viene riputato molto dalli Monsulmani, 
non perchè sia pur egli Maomettano o perchè universalmente gli 
acconsentano che sia del capo d'Ottomano, ma perchè esseudo padrone 
di vasta potenza stimano che a questa esser vi possa unito qualche 
grado di ascendente fortuna sopra la casa imperiale di 
Costantinopoli, memori del gran fatto del Gran Tarmelano con 
Bajazette, che sebbene li loro storici lo dissimulano e, tacciono 
tuttavia ben lo sanno, perchè questo grave scherzo della fortuna 
restò dagli Ottomani coritrassegnato con risoluzione, che rimane 
tuttavia praticata, e che ormai resa costume, viene, riputata per 
legge.</p>
<p>Essendo però, in quella quasi totale desolazione, schernita non 
solo la maestà imperiale dei Sultani con miserabile schiavitù, la 
moglie stessa di Bajazette servì di ludibrio e di scherzo al 
trionfante superbo, onde per non esporsi a tanto disprezzo negli 
eventi di troppo varia fortuna, decretarono li sultani, che 
nell'avvenire li monarchi della casa ottomana, non dovessero avere 
alcuna donna per moglie nè dichiarare alcuna per imperatrice, ma la 
più grata nominare si dovesse col semplice titolo di Kasachi ossia 
cameriera maggiore, le altre come semplici Odalische o 
Favorite, come tuttavia segue la pratica al giorno d'oggi. Che però 
li Turchi reputano molto il gran Tartaro Usbech, ma con esso non 
passa ne commercio nè affari di Stato, nè risiede reciproco 
ministro d'ambasciata od altro. Corrono però di quando in quando 
ricchi e sontuosi regali, bastando agli Ottomani di vedere ed 
intendere che il Tartaro si ritrovi implicato nelle atroci guerre 
della China, con gelosie non piccole con il Gran Mogol, e che 
maneggi con il Moscovita grandi scorrerie, come frequentemente 
succede.</p>
<p>Al calore di queste che non lasciano con tutta l'arte a tutto 
potere di accendere, vivono gli Ottomani, coi Moscoviti più tepidi 
se ben sanno che quel gran Duca veramente sia grande. Vedono i di 
lui paesi dai loro confini al coperto di paesi per natura assai 
forti, lo considerano al comando di forza attiva e molto numerosa, 
sanno che Mosca non è molto lontana dalle parti vitali del loro 
impero; e sebbene nella guerra passata parve che la fortuna delle 
armi giocasse a loro vantaggìo, nulladimeno ben sanno 
universalmente, che per sortirne colla vittoria e con profittevole 
maneggio più valse la fraude, che il valore: onde fissano sopra le 
mosse tutte di quella nazione, e mirano ogni loro passo con occhio 
attentissimo.</p>
<p>Cresce ed aumenta in loro la gelosia, la qualità della greca 
religione, dalla quale considerano ingombratì tutti li stati del 
gran Signore in Europa, la stessa imperiale città e varie parti 
dell'Asia nelle quali comandano. Che però Carà Mustafà, prima di 
muover l'armi contro i Cristiani, che volse a tutto transito come 
avvisai effettuata, applicò fissamente a tranquillare a quella 
parte ogni rumore e gelosia di disordine, e sebbene con il primo 
ambasciatore loro de' Moscoviti, che viddi venire a Costantinopoli a 
questo oggetto, usò nelle estrinseche dimostrazioni tutte le 
apparenze di stima, che praticare si possono con ministro 
straordinario di Regia Corona, tuttavia terminò al solito la 
conclusione di pace con fraude ed infedeltà, mentre la carta che 
consegnò al Moscovita sigillata fu estesa molto diversamente dal 
concertato nei dibattuti maneggi.</p>
<p>Morto però il regnante Gran Duca e subentrati li due fratelli 
spedirono a Costantinopoli loro ambasciatore a farne aspra querela 
con Carà Mustafà, il quale esercitando la disinvoltura e la 
politica che ricercano le congiunture, nel ritrovarsi così 
fortemente inoltrato contro li Cristiani ha subito 
violentemente lacerata la carta che consegnò, e, fingendo 
involontario accidente un inganno premeditato, non sdegnò di 
abbassare l'alterigia a misura del negozio e del tempo, sorpassando 
tutto all'urgente riguardo, e forse nel raccordare li confini, avrà 
cercato di gettare la discordia tra Moscoviti e Polacchi, li quali 
particolari pervenutimi per cauta e certa corrispondenza, nella 
prima parte, non potei accertare per la seconda, stando ormai sul 
procinto di mia partenza imbarazzato e con vele spiegate. Mentre 
peraltro avendo io stabilito concerto con due fratelli di casa 
Leucadi sudditi di Vostra Serenità della Cefalonia, l'uno Calogero, 
l'altro Sacro-Monaco, i quali avanzati verso la Moscovia per 
educazione di gioventù, si trovano sicuro, per le istruzioni e 
cifre consegnategli, d'avere notizia di tutto; e veramente li Turchi 
tengono di presente così gelosi riflessi di coltivare la quiete a 
quella parte, che tolleravano al mio partire dall'ambasciatore 
Moscovito, che tuttavia esisteva in Adrianopoli, esercizii di 
provecchi, di imbarazzi e disturbi bassi e sprezzabili.</p>
<p>Tutti contribuiscono a riguardo della presente guerra e per non 
lasciare a quella parte la Polonia senza ombra di gelosia, anzi per 
muovere contro li stessi potendo, poichè le militari mosse di 
quella Repubblica sono considerate con livore e stimoli di vendetta 
ed osservazione come di forza che reputano motto in campagna. Io 
però viddi fare verso la Polonia in breve tempo due figure molto 
diverse, l'una prima del grande successo di Vienna e l'altra dopo.</p>
<p>Nel primo tempo la Polonia era considerata così male da Carà 
Mustafà, che scrisse lettera a quel Re così sostenuta ed 
autorevole nel partecipargli aver presa la Porta la protezione del 
Secheli, e progredendo con linee veramente odiose e con espressioni 
di prepotente e di chi scriveva armato. Furono però quelle righe 
osservate con orgoglio così generoso, e corrisposte con risoluzione 
con magnima che, rese grazie a sua Divina Maestà, sortirono con la 
benedizione divina, cosichè terminando con gloriosa vendetta 
essendo essa veramente virile, cioè di fatti e non di parole. Per 
avanti al gran fatto suddetto risiedeva in Costantnopoli per quella 
Repubblica in qualità di internunzio il Cavalier Michiel Ploschi, 
al quale restarono all'improvviso sospesi dal Primo Visir li 
assegnamenti fattigli come estraordinario ministro, con violazione 
del carattere e con disprezzo, e con nota dei Turchi di una 
bassa avarizia. Seguì poi che dopo il successo di Vienna li Turchi 
vomitarono tutto il veleno e, ripiene le fauci d'una acerbissima 
amaritudine, pubblicamente fulminarono colle minaccie i Polacchi, 
odiando quella mano poderosa che potè ripulsare il colpo 
premeditato, che lo fece l'impensato contrasto, e tolse di seno li 
concepiti scettri, corone e vittorie. Per tanto le fissazioni tutte 
della Porta al tempo del mio partire versavano a trovare modi coi 
quali potessero staccare la Polonia da Cesare, con ogni non decoroso 
ed anco inferiore partito, concependo di poter poi sfogare sopra del 
Polacco l'intiera presa delle armi e soddisfare al sentimento 
arrabiato, che dicono pubblicamente per giusto, attesa la rottura di 
Pace praticata da quella Repubblica senza motivo o ragione e con 
evidente violazione di fede; odiando la violenza di ritrovare virtù 
che resista e di risentire la meritata punizione e vendetta.</p>
<p>Di Cesare parimenti prima del glorioso decampamento sotto di Vienna 
poco o nulla temevano mentre erano loro note le distrazioni delle 
armi in Germania, le debolezze delle forze imperiali, <foreign lang="lat">massime</foreign> 
in paragone del loro esercito. Sapevano la varietà degli opposti 
interessi delli Principi di Cristianità, sicchè avevano per 
impossibile la lega col Polacco, e sebbene conclusa, mai concepirono 
che <foreign lang="lat">massime</foreign> la disunione delli partiti della Polonia 
permettesse che potessero congiungersi lo stesso Re alla testa di un 
esercito come quello di Cesare. Pareva loro che avendo praticata la 
proditoria irruzione senza dichiarazione contro quel principe, 
dovessero vogliersi tosto al Raab, presa l'ultima risoluzione solo 
al ponte di Essek, dovesse in conseguenza scoccare il colpo per 
ferir certamente e senza incontrare scanso o riparo veruno. Dicevano 
che loro stessi non determinati nel Febbraro e nel Marzo in 
Adrianopoli dell'accertata intrapresa dubbia ed incerta fino al 
Raab, corsero molti Olachi andanti e venienti per avere dal 
Gransignore la più determinata volontà, la quale si lasciò rapire 
da quella del Secheli d'invadere subito e di primo slancio la 
capitale dell'Austria; fomento ben grande per far precipitare a 
questa risoluzione fu la speranza fatale concepita di ritrovare in 
essa ricchezze ed opulenze infinite, dacchè li tesori non custoditi 
provecchino alla rapina ed al furto. Arrivate al campo le notizie 
del soccorso della Polonia per giuntarsi all'armi di Cesare, 
Carà Mustafà le reputò di sì poca maniera che le pubblicò per 
spoglie del suo trionfo. Si allettò di debellare due potentati ad 
un tratto, ma per divina volontà non seppe misurare il vero del 
proprio vigore. Onde se Dio Signore fatto condottiere d'esercito 
anco in altri tempi volse le sconfitte, comandò le battaglie, nei 
nostri ancora dispensò le più gloriose vittorie. Battuti li 
Turchi, decampato l'esercito, fugati e dispersi li Monsulmani, morti 
la minor parte, perchè avessero maggiori testimonii di così grande 
successo, e giungessero le voci delle più remote nazioni ad 
imprimere nei più lontani paesi lo spavento ed il concepito terrore 
delle armi cristiane. La gente fuggita e li disertori che 
precorrevano giustificavano l'abbandono del campo, con l'incolpare 
li comandanti, e questi con incolpare la fortuna ed il destino in 
difesa della loro colpa. In universale lo dissero un evidente 
castigo della Giustizia Divina, in punizione d'una ingiustissima 
guerra voluta fare contro la ragion delle genti, i canoni 
dell'Alcorano che non vogliono che si combatta e si nieghi la Pace 
contro di chi la richiede. Dovunque arrivavano tali discorsi 
giungeva pure la gloria delle armi cristiane, ed in ispecie si 
dilatava con un grande alimento la riputazione di quelle di Cesare. 
Così con una impensata vicenda, cambiata la sorte dall'anno 
1664 al fiume Raab in quella dell'anno 
1684 sotto Vienna, terminò quella con li noti 
discapiti per li nostri, e questa si incammina con tali vantaggi che 
obbligarono il Sultano a determinare di far ogni potere per 
insinuare trattati di pace coll'Imperatore Leopoldo, avendo grande 
spavento della giustizia delle armi dello stesso, e per vendicarsi 
con il Polacco a man salva. Divulgarono per tanto che il Gransignore 
voleva per tre anni avvenire trattenersi sulla semplice difesa, ed 
in conseguenza gettarono numerose truppe nelli presidi <foreign lang="lat">massime</foreign> 
nell'Ungheria, non avendo in quel tempo riflesso alcuno sul mare, 
ancorchè mi risuonasse d'intorno nel progredire il mio viaggio 
verso la Patria ben chiare le voci della intrapresa guerra della 
nostra Serenissima Repubblica.</p>
<p>Di questa, Serenissimo Principe, passerò dunque a riferire come 
fosse riguardata dalla Porta prima che fosse pubblicata la lega, 
intrapresa dall'Eccellentissimo Senato con tanto merito e tanta 
generosità.</p>
<p>Veramente siccome li Turchi pubblicamente ascrivevano il 
pregio della milizia terrestre alle milizie monsulmane, così 
l'acconsentono della marittima universalmente alle venete. Per anco 
rimaneva nella memoria ed erano impresse nelle menti loro l'orrore 
ed il discapito riportato in tante sconfitte navali, e fino dentro 
le foci dei Dardanelli, e le tante vittorie sopra loro ottenute 
nella guerra passata; tuttavia non mancava nei più sensati un 
concetto perocchè questa grande superiorità non si doveva riputare 
immortale, e s'avanzava taluno ad incolparne piuttosto la 
disapplicazione loro che la totale inabilità. Vedendo parimenti la 
Serenità Vostra infervorata nelle applicazioni della pace, e 
nell'aumento al negozio: Carà Mustafà lasciò lusingarsi dalla 
speranza: che durante la risoluta irruzione nella Ungheria, non 
fosse per essere aggredito dalle Armi Venete, onde giudicò 
l'ordinario numero delle galere, che tratteneva sul mare fossero per 
anco sufficienti, a resistere ad una improvvisa aggressione. Divisò 
che Candia, Cipro Scio, Negroponte, Metelino, ed altre isole 
importanti sebbene con non grandi presidii, valessero ad essere 
difese. Calcolava in urgente bisogno poter con il danaro avere le 
navi barbaresche ad unirsi all'Armata del Gransignore, e non gli 
fosse per mancare d'averne con il soldo anche da altre nazioni 
ancora, e l'esempio e pratica da lui veduta nella guerra passata gli 
davano fondamento di grandi speranze nelle occasioni che gli si 
rendessero urgenti. Vedea dalle Carte Geografiche la dimensione 
delli Stati della Repubblica, ed avendo riflesso più alla quantità 
che alla qualità, la gelosia delle mosse era non eccedente, ed anzi 
totalmente assopita; che però quanto li suddetti riflessi non gli 
causavano grande timore, altrettanto aveva e lui e l'universale dei 
Monsulmani concepito gran stima delle forze della Repubblica, per la 
dintornità dell'atroce guerra di Candia, che sapervano durata quasi 
30 anni, e che l'aquisto di quel Regno aveva loro costato per 
assenso comune 800 mille uomini effettivi, consumati nelle tante 
fazioni, ed in tanti e tanti militari cimenti. L'inopinata 
risoluzione poi dell'intrapresa della guerra presente, mi 
costituisce in obbligo di riferire che, pervenuta la notizia in 
Costantinopoli per via secreta, siccome veniva veramente discorso, 
prima della mia partenza, così ancorchè fosse nel genere dei 
possibili, ne credevano assai più lontano il tempo per 
sentirne l'effetto; per altro molto ben compresero, che una tale 
improvvisa aggressione in parte inviscerata dell'imperio ed aperta 
lor poteva far risentire un colpo penetrante e mortale. Perchè 
questo si rendesse più franco ed inviscerato, giovava, alla 
intenzione di Vostra Serenità la simulazione intiera nel
praticare il mio viaggio, onde a tutto potere procurai mantenere il 
dubbio, e discreditarne il concetto. Con questa credenza da me con 
l'arti proprie nudrita, al cui fine molto giovò la venuta del 
Segretario Cappello e le valide corrispondenze che avevo colli più 
grandi della Corte, onde superata la quasi impossibile libertà di 
partire, essendomi riuscita senza esempio, potei staccarmi dal lido 
di Costantinopoli ed intraprendere la partenza. Munito di 
passaporto, che procurai più per dissimulare amicizia che per avere 
dalli stessi alcuna salva guardia contro il rigore del verno 
nell'Arcipelago e l'attenzione delli tanti corsari al mio 
incamminamento. Che però fingendo vario cammino, ma fissando 
prestare nuovo servizio mi sono condotto a riconoscere con l'occhio 
proprio li siti più riguardevoli dei Dardanelli, di Tenedo, di 
Scio, come pure di Canea e qualche altro sito più importante nel 
regno di Candia, ricavando profitto alla Patria anche dalle mie 
forzate dimore, e viaggi diversificati per l'impeto de' venti, e 
penetrare nel più vero. Riconobbi l'agitazione dell'animo loro per 
l'avviso che s'andava spargendo in Scio della mossa delle armi 
Venete, e che inseparabilmente mi seguiva, cosichè pervenuto che 
fui alla Sada, e Burmecuz in Candia speditovi per il Pascià inteso 
da persona, che negoziava nel Regno, per notizie ricevute da Tolone 
e Marsiglia, li particolari della lega, immediatamente spedì la 
stessa galera di Sulimano Bei che lo condusse a Costantinopoli per 
darne il dovuto ragguaglio e per chiamare a se milizie e provvisioni 
da guerra, ed, i rimedi atamente si diede ad operare nel ristauro 
delle mura delle gallerie ad approntare il cannone ed ogni altro 
materiale necessario alla difesa.
Essendo stato il suddetto Burmecuz comandato dal Capitan Pascià 
Mustafà Museip di scortarmi sicuro, con le suddette notizie mi 
scoprì non più ospite ma nemico, che però valendosi dell'arte di 
sua nazione, con l'occasione che il Dragomanno del nostro console di 
Canea si portò in Candia mandò ad invitarmi a vedere quella 
metropoli, avendo avuto di già li avvisi che era stato a 
visitare e vedere attentamente la Canea. Ma scopertosi da me 
con facilità insidioso l'invito, e per l'obbligo ingiuntomi di 
venire sollecitamente a Venezia conobbi che non mi conveniva più 
espormi a dubbia distrazione e cimento. Che però siccome li Turchi 
sempre riputarono molto le armi marittime di Vostra Serenità, e per 
un obice validissimo alla divisa la intrapresa della Cristianità 
tutta, ormai ne risentivano il peso, e ne pubblicavano il sentimento 
nell'iscuoprirne la mossa. E siccome sotto Vienna, con l'inopinato e 
glorioso successo si svelarono gli occulti arcani della Divinità, 
così voglia Iddio Signore essere guida delle Venete imprese e farle 
ventilare trionfanti, là, dove per tanti secoli comparirono, ed 
inoltrarle ancora precorritrici alle armi universali dei Principi 
tutti della cristianità.</p>
<p>Di tutti gli altri principi della Cristianità che tengono 
rappresentanti alla Porta, li Turchi ne fanno maggiore la stima, 
quinto più si ritrovano accomodati alla loro potenza ed alla loro 
grandezza, mentre, sanno che sebbene non tengono conferir con 
l'Ottomano Impero, vedono che gli portano accomodate merci a 
cuoprili, altre munizioni per armarli, ed altri maneggi che 
conspirono con li loro più gravi interessi e che accordano bene 
speso alli loro fini ed intenzioni. Ma veramente il di dentro del 
secreto loro è di riputare il servigio, non chi lo fa, mentre bene 
spesso chi serve al solo interesse avvilisce la propria condizione e 
decoro. Carà Mustafà, benchè severamente esigesse dalli 
Rappresentanti dei Principi frequenti regali a titolo di tributo, e 
che estorquesse da tutti indifferentemente somme a capriccio e con 
violenza rapace maneggiasse con apparenze di onore e di confidenza, 
o per motivo di commercio o per inviluppi di pubblico interesse, 
tutto veniva a soffrire con una odiosa ed indispensabile tolleranza. 
Anzi che si vedono, con notabile avvilimento, per le stampe un 
assunto elle il sopportare li disprezzi dei Turchi fosse convertito 
ormai in un uso di politica disinvoltura, scrivendosi in questa 
forma ed in queste maniere da chi raccolse le memorie per gli 
Ambasciatori, con una raccolta di memorandi successi.</p>
<p>Tale essendo la poca stima che facevano li Turchi di tutti li 
Principi di Cristianità e delle nazioni indifferentissime per loro, 
resi a così superba elatezza dalla felicità di tanta serie di 
vittorie e per il corso di tanti secoli, e fatti accorti dal 
posto grande che loro accorda il mondo di forze militari e di stima; 
fomento ben grande alla vasta intrapresa praticata ultimamente, 
concepita senza mai dichiararsi contro di chi che nel procinto di 
eseguirla, ed eseguita e disposta, per inoltrarsi senza sapersi fin 
dove. Ma Dio Signore che si giuoca delle cose del mondo, vorrà 
forse deposto il potente dalla sua sede, e per verace esempio di 
verità così fulgida è che si prenda cura e direzione delle cose 
pur anco particolari.
Egli si è degnato di scortare me ancora fra mille disastri ed ardui 
e difficifissimi maneggi e tra le più barbare genti a porto di 
salute, di verità e di giustizia. </p>
<p>Qui chiuderei d'occupare il tempo dell'Eccellentissimo Senato 
d'acoltare questa mia Relazione, che si rende necessario nelle 
generose incombenze delle guerre intraprese, se non mi vedessi 
tenuto di renderne più decorosi li pericoli, e rendere più 
illustre l'esercitato impiego, con il rammentare che vennero meco 
alla carica del Bailaggio gli Illustrissimi Signori Pietro Pisani fu 
dell'Eccellentissimo Signor Francesco procuratore; Francesco Donado 
fu dell'Illustrissimo Signor Stae; Giovambatista Venier 
dell'Eccellentissimo Signor Nicolò Procurator; Giovanni Mocenigo 
dell'Eccellentissimo Signor Pietro Procuratore; Angelo Michiel 
delI'Eccellentissimo Signor Francesco Cavalier; Aurelio Contarini 
dell'Eccellentissimo Signor Nicolò; e Giovanni Cornaro fu 
dell'Eccellentissimo Signor Nicolò, tutti patrizii Veneti, soggetti 
che per le ben degne qualità che li adornano di nascita, virtù 
d'animo, e curiosità virtuosa, promettono di loro un aumento ben 
grande in così remota parte, ed altre praticate peregrinazioni al 
maggior servizio della Serenissima Repubblica; i quali ritornati per 
varie strade al libero suolo, daranno saggi di tempo in tempo 
qualificati della versata esperienza. Rimasto fino all'ultimo 
periodo della mia ambasceria l'Illustrissimo Signor Angelo Michiel, 
che versato in altri paesi della lingua tedesca, italiana, greca e 
latina volse interamente rendersi possessore anco della lingua 
monsulmana, come veramente egli fece. Ommettendo per tanto di 
discorrere di tanti altri soggetti che finirono a rendere più 
numeroso e comparente il seguito della rappresentanza, bastandomi 
che la famiglia intiera partita si sia tutta restituita in patria, e 
che ormai molti degli stessi sieno stati aggraditi dalla 
generosa bontà della Serenità Vostra, a misura dei loro impieghi e 
del merito che si è degnata concederle, per aver meco 
sofferto, viaggio sì disastroso, lungo e difficile, compagni di 
mille azzardi e pericoli, ed esposti a mille travagliosi accidenti.</p></div2></div1></body></text></TEI.2>
