<?xml version="1.0" encoding="utf-8"?>
<!DOCTYPE TEI.2 SYSTEM "http://backend.bibliotecaitaliana.it/DTD/bibit.dtd">
<TEI.2>
   <teiHeader>
      <fileDesc>
         <titleStmt>
            <title>Dell'indipendenza dell'Italia</title>
            <author>Alessandro Manzoni</author>
         </titleStmt>
         <extent>39130 Kb in UTF-8</extent>
         <publicationStmt>
            <publisher>Biblioteca Italiana</publisher>
            <pubPlace>Roma</pubPlace>
            <date>2008</date>
            <idno>bibit000753</idno>
            <availability>
               <p>Questa risorsa digitale è liberamente accessibile per uso
						personale o scientifico. Ogni uso commerciale è vietato</p>
            </availability>
         </publicationStmt>
         <seriesStmt>
            <title>Collezione BibIt</title>
         </seriesStmt>
         <sourceDesc>
            <bibl>
               <title>La rivoluzione francese del 1789 e la rivoluzione italiana del 1859, Dell'indipendenza dell'Italia</title>
               <title type="part">v.</title>
               <author>Manzoni, Alessandro</author>
               <editor id="ed">Danzi, Luca</editor>
               <publisher>Centro nazionale studi manzoniani</publisher>
               <pubPlace>Milano</pubPlace>
               <date>2000</date>
               
            </bibl>
         </sourceDesc>
      </fileDesc>
      <encodingDesc>
         <samplingDecl>
            <p>Tutti i materiali paratestuali della fonte cartacea non riconducibili alla
				responsabilità dell'autore dell'opera sono stati soppressi nella versione
				digitale</p>
         </samplingDecl>
         <editorialDecl>
            <correction method="silent" status="medium">
               <p>Livello medio: controllo a video con collazione con edizione di
						riferimento</p>
            </correction>
            <quotation form="data" marks="all">
               <p>I simboli di citazione e di discorso diretto presenti sulla fonte cartacea
						sono stati rappresentati sulla versione digitale</p>
            </quotation>
            <hyphenation eol="none">
               <p>I trattini di sillabazione a fine riga sono stati soppressi e le parole
						ricomposte</p>
            </hyphenation>
         </editorialDecl>
         <classDecl>
            <taxonomy id="CGB">
               <bibl>Classificazione generi BibIt</bibl>
            </taxonomy>
         </classDecl>
      </encodingDesc>
      <profileDesc>
         <creation>
            <date>800</date>
         </creation>
         <langUsage>
            <language id="ita">Italiano</language>
         </langUsage>
         <textClass>
            <keywords scheme="CGB">
               <term>Trattati</term>
            </keywords>
         </textClass>
      </profileDesc>
      <revisionDesc>
         <change>
            <date>2007-06-08T00:00:00.000+02:00</date>
            <respStmt>
               <name>Novadata systems</name>
            </respStmt>
            <item>Digitalizzazione - OCR</item>
         </change>
         <change>
            <date>2007-09-10T00:00:00.000+02:00</date>
            <respStmt>
               <name>BIBIT</name>
            </respStmt>
            <item>Correzione linguistica</item>
         </change>
         <change>
            <date>2007-10-12T00:00:00.000+02:00</date>
            <respStmt>
               <name>Francesca Cascino</name>
               <name>BIBIT</name>
            </respStmt>
            <item>Codifica XML - Codifica manuale</item>
         </change>
         <change>
            <date>2007-11-13T00:00:00.000+02:00</date>
            <respStmt>
               <name>Carla Deiana</name>
               <name>BIBIT</name>
            </respStmt>
            <item>Validazione</item>
         </change>
      </revisionDesc>
   </teiHeader>
   <text>
      <body>
         <div1 n="I">
            <head>I</head>
            <p>&lt;<add resp="ed">...</add>&gt; far rivivere, col proprio sopravvivere, con l'affermazione risoluta e con la guardia gelosa della propria indipendenza, le speranze dell'Italia; rivolgere, a poco a poco, queste speranze confuse, vaganti, dissonanti, a uno scopo unico e chiaro, con l'esempio della forza che dava, anche a un paese di poca estensione e vinto, l'unione delle sue parti in un corpo solo, retto da un governo nazionale; e così preparare, nello stesso tempo, all'Italia, e l'emancipazione del territorio, mezzo indispensabile, ma non definitivo, dell'indipendenza, e il mezzo di mantenerla, cioè la forma che potesse, in un modo permanente e sul serio, tener raccolta la forza dell'intera nazione. Così, dico, l'unità dell'Italia, quel desiderio senza speranza di tanti eletti ingegni che, nelle sue diverse parti, nel corso di più secoli, avevano saputo vedere in ciò solo il mezzo con cui potesse levarsi dal suo letto di dolori e di vergogne, e rendersi pari in dignità e non inferiore in forza agli Stati che la tenevano oppressa, perché divisa; quella unità che, prima del disastro, ne' momenti creduti felici, era riguardata dal maggior numero come una cosa forse desiderabile (giacchè s'era dubitato anche di questo), ma da non poterci arrivare se non dopo successive trasformazioni, in un tempo lontano, indefinito, potè, a un momento dato, esser riconosciuta dal consenso generale, si potrebbe dire unanime, degl'Italiani come la sola desiderabile, e divenire, con ciò stesso, la sola fattibile.</p>
         </div1>
         <div1 n="II">
            <head>II</head>
            <p>Nessuno, ch'io creda, potrà ora immaginarsi che a questo mirabile risultato si sarebbe potuti arrivare per un'altra strada qualunque. Quali erano, infatti, in tutto quel tempo, le condizioni dell'altre parti d'Italia?</p>
            <p>
	Una gran potenza nemica era tornata, e più poderosa che mai, in quella che ne possedeva prima. In essa, una sola città, aiutata dalla natura del luogo, e col concorso di valorosi venuti dall'altre parti ad affratellarsi co' suoi, aveva potuto aggiungere alla gloria comune dell'acquisto, pur troppo temporaneo, dell'indipendenza, la gloria particolare d'un'ostinata difesa. Ma fu gloria, non poteva divenire salvezza: quell'eroica ostinazione nel combattere e nel patire, potè ritardare, e a lungo, un esercito straniero, in un angolo d'Italia; non poteva dare alcuna speranza d'aiuto al rimanente.</p>
            <p>
	Degli altri principi d'Italia, non solo i consanguinei del potentato vincitore erano tornati naturalmente sotto la sua protezione; ma c'erano venuti anche quelli della famiglia borbonica, già protetti da essa, finchè rimase sul trono di Francia, bisognosi ugualmente dell'aiuto d'una forza straniera, la quale, incomparabilmente superiore a quella di ciascheduna delle loro rispettive popolazioni, potesse, all'occorrenza, soffogare ogni sommossa che scoppiasse in questa o in quella. Ma già, col solo fatto del ritorno vittorioso e della ristabilita vicinanza del loro potente amico, era ad essi assicurata, per un tempo di cui la fine non si poteva prevedere, la pazienza delle popolazioni medesime. Rotto ogni concerto tra queste, per la ritirata dell'esercito nazionale, da cui era stato mantenuto, non rimase ad esse altro in comune, che l'accresciuta, ma impotente avversione per la doppia servitù, e una sempre desta, ma indeterminata e necessariamente inoperosa aspettativa d'una seconda e migliore occasione di moversi. Ai sollevamenti tentati, in vari momenti e in vari luoghi, e sempre da un numero relativamente piccolissimo, rimasero estranee, non solo quelle che ne ricevevano la notizia da lontano, ma quelle stesse tra le quali accadevano, perchè, prive tutte ugualmente d'ogni indizio d'un'intesa più vasta, non che generale, non poteva ognuna, dall'associarsi a tali tentativi contro una gran forza straniera ordinata, all'erta e allora non più impicciata da commozioni interne, prevedere altro che una repressione più o meno pronta, una sequela di supplizi, e un aumento di rigori.</p>
            <p>
	E quale fu, a fronte d'un tale apparato di forze nemiche, e in una tale deficienza di forze nazionali, il contegno del Principe italiano e delle persone incaricate d'eseguire le sue intenzioni, l'attitudine del paese? . . .</p>
            <p>
	Astretto a principiare il governo del piccolo regno che gli era rimasto, dal trattar la pace con un nemico due volte vincitore, si mostrò subito, come si mantenne fino alla fine, risoluto a non concedere all'avversa fortuna, se non quel tanto che fosse consentito dalla coscienza e dall'onore. Renunziare formalmente alle province ricadute in mano del nemico, era ubbidire a una necessità, quando mancava la forza per riprenderle; ma era insieme un dovere il far ciò che rimanesse possibile in sollievo almeno di quelle popolazioni già alleate, e prive d'ogni mezzo di trattare. E quindi, per quanto potesse parer cosa singolare (come parve) che il vinto imponesse delle condizioni, i negoziatori per il Piemonte furono incaricati di protestare che non aderirebbero ad alcuna conclusione di pace, se a quelle popolazioni non veniva assicurata un'amnistia. Il mezzo più ordinario e più efficace che uno Stato abbia per imporre delle condizioni, è quello di dichiarare che il rifiuto sarebbe un caso di guerra. Ma il Re, a cui, per le circostanze, un tal mezzo era caduto di mano, ne trovò nel suo coraggio, e nella uguale e manifesta risolutezza del suo popolo, un altro che non riuscì meno valido. E fu quello di farsi veder disposto ad accettar la guerra, a ogni costo, piuttosto che, recedendo da quella condizione, sottoscrivere un trattato dimentico degli amici e vergognoso. La nobile pertinacia la vinse, e si convenne solamente che l'amnistia non fosse inserita nel trattato medesimo, dove poteva parere imposta da una parte, ma si promulgasse prima delle ratifiche, con un decreto.</p>
         </div1>
         <div1 n="III">
            <head>III</head>
            <p>È noto che, a una tale riuscita concorsero i boni ufizi di due potenze mediatrici, la Francia e l'Inghilterra. Ma non so se sia riconosciuta e valutata del pari la parte che la fermezza del vinto ebbe nel determinare e, in certo modo, nel forzare tali ufizi. Quelle due potenze, estremamente desiderose che si venisse a una pace, e fosse, con ciò, levato di mezzo il pericolo di nove commozioni rivoluzionarie, avevano tentata prima la strada che si prende più comunemente in tali casi, quella, cioè di far calare agli accordi il debole, come naturalmente il più arrendevole. Ma s'erano imbattute in un debole che, riconoscendosi tale riguardo al rinnovare la guerra, e dichiarandosi quindi rassegnato alle perdite materiali, imposte dalla sconfitta, era insieme risoluto ad affrontare qualunque vicenda, piuttosto che rimoversi da un punto nel quale era impegnato il suo dovere e il suo onore. L'uomo che, meglio di qualunque altro, poteva conoscere quale fosse, in un tale affare la volontà determinata del re, poichè ne era l'interprete ufiziale, dico il presidente del suo Consiglio, scriveva, nel forte delle trattative, a un amico di confidenza:<quote>
                  <p>«Lavoro per convincer l'Europa, che siamo capaci di fare qualunque pazzia»</p>
               </quote>. Discerneva, con uno sguardo più esteso e più penetrante, come delle risoluzioni che a de' giudizi superficiali e circoscritti a un lato solo delle cose e il più apparente, sarebbero parse degne d'un tal nome, potessero divenire altamente savie, se necessarie a evitare la più vera e la più disastrosa delle pazzie, quale sarebbe stata quella di cedere su un tal punto. Infatti, al Piemonte era rimasta una forza che lo distingueva da tutti gli altri Stati d'Italia, e che, anzi, non poteva esser rimasta, se non a lui, perchè era il solo che l'avesse prima del disastro: la forza che nasceva dalla stima e dalla fiducia reciproca del Re e del paese, da un sentimento concorde, e riguardo ai sacrifizi da farsi, e riguardo alla dignità da mantenersi. Un principe (ci si passi un'ipotesi sinistra) d'un carattere opposto a quello del Re che la Provvidenza aveva dato al Piemonte, e preparava all'Italia; un principe, dico, il quale all'abbandono degli amici, comandato dalla necessità ne avesse aggiunto uno consigliato da fiacchezza d'animo, avrebbe annientata quell'ultima forza, rompendo, insieme col nodo che teneva legato a lui il paese, quello che teneva il paese unito tra di sè. Una parte, disanimata avrebbe dimessa ogni cura della cosa pubblica; un'altra, più vivamente indegnata, si sarebbe suddivisa in frammenti più o meno ostili al governo. I partiti avvezzi a spargere contro un governo qualunque, delle voci di deferenze, di servilità a potenze straniere (voci che acquistano sempre fede in un certo numero di persone, per quella disposizione ad ammettere come verità, a bon conto e senza esame, ogni sospetto di fini coperti e bassi, che è la furberia degli sciocchi), quanto non si sarebbero avvantaggiati d'una trista verità! L'adesione anche a un tal principe non sarebbe certamente cessata affatto, ma si sarebbe anch'essa ristretta a un partito, e certamente non il più forte. De' ministri e degli altri agenti diplomatici che si mostrarono mirabilmente fermi e unanimi nel servire a una politica generosa, quanto pochi non sarebbero stati, se ce ne sarebbero stati, quelli che avessero consentito a farsi istrumenti d'una contraria! E dove avrebbe potuto il governo trovarne di tali, se non tra persone, o oscure, o certo, assai meno riputate? L'esercito, messo tra l'onore e la fedeltà, cioè tra quelle due cose che formano l'anima di qualunque vero esercito, non avrebbe potuto non scindersi anch'esso, almeno di sentimenti; e invece d'essere una forza sicura nelle mani del governo, l'avrebbe ridotto a servirsi d'una parte per tener l'altra in rispetto. Così il Piemonte, sciupata la sua forza, e uscito dalla sua nobile e vigorosa solitudine, si sarebbe trovato, e con lui l'Italia intera, per una generale impotenza, sotto il predominio dello Stato straniero, e allora nemico dell'uno e dell'altra. Certo, nel rifiuto assoluto e irrevocabile d'una pace, in cui non fosse compresa l'amnistia, c'era, per il Piemonte, un rischio e un rischio non leggiero; ma il cedere portava la decadenza immediata. E s'aggiunga un'altra conseguenza della quale solamente ora si può conoscere quale sarebbe stata la gravità e il danno; voglio dire la perdita dell'affezione e della fiducia dell'Italia intera. E, del resto, il primo partito non obbligava a verun atto temerario e precipitoso. Non si trattava, come s'è già accennato, d'intimar la guerra all'Austria, se non concedesse l'amnistia. Si lasciava a lei il carico della scelta; e, preparandosi anche alla vicenda pericolosa, non desiderata, certamente, ma preferita a un peggio; riordinando e accrescendo l'esercito e tutti i mezzi di difesa; opponendo allo scoraggimento che poteva venire dalla memoria della sconfitta, la considerazione della differenza tra una guerra portata fuori dell'antico confine, contro un nemico accresciuto di forze, e una sostenuta contro un assalto esterno, e, per la quale, s'aveva ragione di confidare nel concorso del paese, non s'aveva intanto a far altro, che dir di no a ogni proposta di pace da cui fosse esclusa quella condizione. E fu questo No, pronunziato come perentorio, e ripetuto in tutto il corso e nelle sospensioni e nelle riprese delle trattative, con mirabile consonanza, dai diversi negoziatori del Piemonte, sia ne' dibattimenti, e a voce e in iscritto, con la parte avversaria, sia nelle note e nelle conferenze con l'una e con l'altra delle potenze mediatrici, le quali spesso, col debole erano d'udito grosso, e piuttosto non nemiche che amiche; fu, dico, questo No, che, levando ad esse ogni speranza di smovere il debole caparbio da un proposito che, riguardo alla disuguaglianza delle forze, e alle consuetudini diplomatiche, poteva parer loro una pazzia, le determinò a tentare se trovassero maggior pieghevolezza dall'altra parte, come infatti riuscì. Ed ecco il perchè c'è parso di poter dire che, de' loro boni ufizi, non poco merito era dovuto a chi ne godette il frutto.</p>
            <p>
	Il proposito, qui accennato, del Piemonte è chiaramente definito nella Relazione del ministro suddetto alla Camera de' Deputati, intorno al trattato di pace.<quote>
                  <p>«È stato»</p>
               </quote>, dice,<quote>
                  <p>«domandato al Ministero: “E se l'amnistia non fosse possibile, che cosa fareste?”»</p>
               </quote>. E compendia, con elegante concisione, la risposta in questi termini:<quote>
                  <p>«Non moveremmo la guerra, ma l'aspetteremmo»</p>
               </quote>.</p>
            <p>
	Non sarà forse discare il vedere come quel ministro si sia espresso in privato su quel punto medesimo. Le parole dette dai diplomatici negli orecchi smentiscono non di rado le usate da loro in forma solenne. Qui, invece, può parer curiosa una identità di sentimenti espressa con una gran differenza di stile. In un'altra lettera scritta all'amico accennato sopra, tra la conclusione della pace e lo scambio delle ratifiche, il ministro, dopo aver fatta menzione del consiglio che gli si dava, di lasciar correre nell'affare dell'amnistia, soggiunge:<quote>
                  <p>«Ma io, duro. “O l'amnistia, o venite avanti, e vedrete se mi difendo”. Non mi vanto d'aver fatto paura a Radetzki, ma alla fine l'amnistia c'è: ed è combinato che si pubblichi tra la firma e la ratifica del trattato»</p>
               </quote>.</p>
            <p>
	Non appare, ch'io sappia, da alcun documento noto al pubblico, che, in quelle trattative, il Piemonte abbia avuto a vincere alcun contrasto per mantenere la bandiera italiana e lo Statuto. È, però, certo ch'erano due cose odiose in sommo grado al vincitore, perchè opposte, in un modo tanto solenne, al disegno che, nell'altre parti d'Italia, gli riusciva così facile, di rimetterla nella forma di prima. La bandiera coi colori italiani era una protesta contro la vittoria, una dichiarazione, che, se non si poteva, per allora, sostener di novo, con l'armi, la causa italiana, non si voleva far nulla che avesse l'apparenza di rinnegarla; era un oggetto d'invidia insieme e di speranza per il rimanente dell'Italia. Lo Statuto, il solo che desse indizio di poter prender radice in Italia, perchè il solo voluto concordemente e sinceramente dal principe e dal paese, era un mezzo permanente di combattere il predominio straniero, sia col propalarne, per mezzo della tribuna e della stampa, i dolorosi effetti sull'altre parti d'Italia, sia col mantener vivo in quelle il sentimento dell'indipendenza. Sarebbe quindi contro ogni probabilità l'attribuire la nessuna menzione che si trova fatta sopra una tale questione a indifferenza del vincitore. Ci fu egli, a questo riguardo, qualche sua insinuazione semplicemente verbale, e non passata in alcun documento, o anche accennata in qualcheduno non pubblicato, e noto solamente a poche persone, dalle quali ne sia trapelata la notizia nel pubblico? Ciò che può avvalorare una tale opinione, è il vedere in vari scritti attribuita a fermezza del governo piemontese la conservazione di due tali armi d'una causa caduta in così bassa fortuna. Un indizio ancora più chiaro ne può venire dalle parole seguenti d'un'altra lettera del ministro al suo amico sopra accennato:<quote>
                  <p>«Abbiamo salvata la bandiera, il territorio, lo Statuto e l'onore coll'amnistia»</p>
               </quote>. A ogni modo, e per rimanere nel certo, i colori che sono ora il simbolo dell'indipendenza dell'Italia, e lo Statuto che è il patto della sua libertà, l'Italia sa dove solamente e da chi le furono tenuti in sicuro.</p>
         </div1>
         <div1 n="IV">
            <head>IV</head>
            <p>
	Ebbe bensì il Piemonte de' contrasti più manifesti da sostenere, per il mantenimento d'un'altra determinazione importante al suo onore e, per conseguenza, alla sua forza e all'avvenire dell'Italia: voglio dire l'asilo aperto agli emigrati dell'altre parti di questa.</p>
            <p>
	Una tale emigrazione era certamente mista, come furono, sono e saranno tutte quelle avvenute in simile occasione, quando siano numerose. C'entrava, e non poteva esser di meno, una parte a cui potevano star bene i titoli che Dante applicò all'intera emigrazione che era toccata in sorte a lui. C'erano alcuni, ma sempre troppi, che rimeritavano l'ospitalità con l'aiutare e col suscitare delle turbolenze, dando così il pretesto al grande e ai piccoli nemici, di rappresentare il Piemonte come una fucina di rivoluzioni europee, e rendendo più difficile al governo il carico di proteggere i loro compagni, e loro medesimi: dico quelli che n'avevano bisogno; giacchè, anche senza che ce ne sia alcuna prova particolare, si può esser certi che ci si dovevano trovare degli emissari de' governi nemici, ai quali nulla era più odioso nel Piemonte, che l'ordine e la concordia. Ma nè questa, nè altre misture di male, che è inutile di specificare, non poterono, nè offuscare ciò che la maggior parte di quella emigrazione aveva d'onorevole e d'illustre, nè impedirne gli effetti salutari. Era un'eletta d'uomini delle varie parti d'Italia, che, in quelle, s'erano distinti nel difenderne la causa, sia con l'armi, sia ne' Governi, sia in varie legazioni, sia con gli scritti, o in qualunque altro modo. E questi uomini, profughi, spogliati d'ogni potere, furono più utili alla causa nazionale, di quello che fossero stati in quelle parti, con l'opera loro, per quanto mossa da oneste intenzioni e da zelo sincero: differenza facile a spiegarsi e a dimostrarsi per chi voglia considerare quella grandissima, delle circostanze in cui s'erano trovati ne' due momenti successivi.</p>
            <p>
	Nel primo, la grandissima maggioranza degl'Italiani era bensì d'accordo sopra un punto essenzialissimo, ma ahi! astrattissimo; nel volere, cioè, che la nazione si costituisse in una forma, con cui tutte le sue forze si trovassero stabilmente riunite per mantenerne l'indipendenza. Ma sul concreto di questa forma, cioè sul mezzo essenziale all'intento, non c'erano altro che opinioni disparate, e tutte vaghe del pari e incompiute. Ora, quegli uomini non erano, in un tal momento, nè potevano esser altro, che rappresentanti e istrumenti di quella confusione. E non si volendo, e con gran ragione, rinunziare all'intento, nè potendo intendersi sul mezzo, s'era preso l'espediente, non novo, di rimettere la decisione a un altro tempo, cioè a quando lo straniero avesse sgomberata anche la minor parte, che ancora occupava del territorio. Ma era un artifizio delle menti, per distrarre sè medesime dalla trista considerazione degli ostacoli che venivano, non da tali o da tali altre circostanze, ma dalla materia da mettersi in opera. La vittoria finale che si sperava, e che (devo dire tutto il mio sentimento?) non venne allora, per nostra bona sorte, avrebbe certamente levato di mezzo un grande ostacolo materiale all'attuazione d'un concetto concorde degl'Italiani sul loro modo di costituirsi, se questo concetto ci fosse stato; ma non poteva crearlo. Quella che pareva avere una prevalenza sensibile, era l'opinione (astratta anch'essa, s'intende) d'una Confederazione perpetua tra gli Stati d'Italia: Confederazione, la quale, quando si fosse potuta condurre a effetto (e non è qui il luogo d'accennare le difficoltà d'una tale riuscita) non avrebbe potuta esser mai altro, che una nova forma della nefasta divisione dell'Italia. Sarebbero state, dirò così, tante porte rabbattute, non chiuse alle potenze straniere, che, nelle rivalità di que' diversi Stati, avrebbero trovato il mezzo d'esercitare il solito <foreign lang="lat">divide et impera</foreign>. Anzi, e pur troppo, ora una, ora un'altra di queste potenze sarebbe stata invitata, ora da uno, ora da un altro di questi malaugurati governi italiani, o come alleata di chi aspirasse a estendere il suo dominio, o come protettrice di chi avesse a difendere il proprio. Di più ancora e peggio, il tristo fatto era già riprincipiato: qualche governo provvisorio e nato dalla rivoluzione, aveva già intavolate delle pratiche segrete con una potenza straniera, per averne l'aiuto contro l'ambizione del Piemonte; cioè non per intenzione maligna contro l'Italia, tutt'altro, ma in fatto, contro il risorgimento dell'Italia. La sciagurata usanza era vecchia, ma di molto, e non dismessa, che a intervalli, e per mancanza d'occasioni. Erano cinquecento e ventun anno, o circa, che il Petrarca aveva cantato ai principi e agli altri capi di parte ghibellina, che avevano chiamate in Italia le armi di Lodovico il Bavaro: 
<quote rend="block">
                  <lg>
                     <l>
Vostre voglie divise</l>
                     <l>
Guastan del mondo la più bella parte.</l>
                  </lg>
               </quote>
 
Ed era quella, infatti, la cagione prossima delle desolazioni che ne vennero all'Italia, come in tante altre occasioni simili. Ma non era essa medesima, se non l'effetto d'una più alta cagione. Le voglie sono facilmente e quasi inevitabilmente divise dove possono aver luogo de' fini opposti. E qual maraviglia, che gl'interessi, l'ambizioni, i sospetti, che rendono spesso nemiche le nazioni tra di loro, regnino tra le diverse parti d'una nazione medesima, quando queste parti formino come tante nazioni? che dove ci siano più governi, ognuno di loro si scelga, all'occasione, le alleanze che gli paiano più convenienti a' suoi fini, e vada in cerca d'un amico lontano contro un rivale vicino? E già un più antico e maggiore poeta aveva indicata la più alta cagione, dove, buttando in faccia all'Italia, con quelle iraconde e sprezzanti parole che ognuno ha a mente, le vergogne e i mali in cui era involta, la chiamò<quote>
                  <p>«Nave senza nocchiero»</p>
               </quote>. Senonchè, non c'essendo in Italia, nè veruna preparazione di fatti, nè veruna disposizione delle menti, che conducesse all'unità, il grande e infelice Italiano, che cercava in qualche forza viva il mezzo d'ottenerla, credette di poterlo trovare nell'Impero. Ma, per verità, sarebbe difficile il decidere se questo sarebbe stato meno atto, o a crearla, o a mantenerla. Tristo stato di cose, in cui anche un'alta mente non aveva altra alternativa che, o di disperare, o di sognare!</p>
            <p>
	Il secondo dei momenti, che m'è parso utile di confrontare, fu quello, in cui, ritirato nell'antico confine, anzi al di là, dopo un novo e infelice tentativo, l'esercito che aveva fatto argine all'occupazione straniera, un gran numero d'Italiani che aveva a temerne le vendette, non potè pensare che a procacciarsi un asilo altrove. E come la parte di questi emigrati che lo cercò nel Piemonte, fu, credo, la più numerosa, così si trovò anche in circostanze speciali, da cui venne, se non m'inganno, la sua speciale utilità.</p>
            <p>
	Era la sola che dasse inquietudine al vincitore: l'altre, sparse e disseminate in vari Stati, non avevano in veruno di essi, che un qualche numero di fautori privati, e nessuna aderenza, nè comunità d'interessi con alcuno di que' governi. Quella d'oltre Ticino era come la continuazione e, dirò così, lo strascico d'un'alleanza rotta solo materialmente dalla forza, e formata, non da sole convenienze politiche, ma dal sentimento di nazione comune, ravvivato e divenuto generale, dopo esser rimasto, per vari secoli, inerte, sparso, privo d'intento, senza esser mai estinto. Non cessava, quindi, quel vincitore di movere al Piemonte delle querele iraconde e minacciose per la protezione mantenuta a della gente, che accusava, in termini, per lo più generali, di dimostrazioni ostili e di pratiche rivoluzionarie con gl'Italiani tornati suoi sudditi. E tanto più gli poteva parere che tali minacce dovessero piegare un governo così inferiore di forze, a prendere contro que' rifugiati tutte le risoluzioni che potessero esser desiderate da lui, in quanto le potenze mediatrici lo secondavano apertamente, instando con termini anche più generali de' suoi, ma pressantissimi, col debole, perchè levasse di mezzo quella cagione di lamenti. E concludevano col dichiarargli di tenersi per avvertito che, se l'altra parte, persa la pazienza, venisse alle rotte con lui, non s'aspettasse da loro aiuto di sorte veruna.</p>
            <p>
	Per il Piemonte, era un caso d'onore, non meno rischioso, ma non meno evidente di quello dell'amnistia; e il cedere, in questa occasione, gli avrebbe portati gli stessi effetti rovinosi, che in quella. Ma anche qui non mancò al suo governo la fermezza necessaria, e accompagnata dalla speciale prudenza, e dalle considerazioni di giustizia richieste dal novo emergente. Lungi dal rimanere in una debole esitazione, aspettando a prender partito a ogni rinnovarsi delle intimazioni straniere, prese da principio e manifestò con espresse dichiarazioni e coi fatti, due determinazioni indissolubilmente collegate: la prima, d'usare verso il vicino que' riguardi che, secondo la consuetudine delle nazioni civili, riguardo ai doveri reciprochi degli Stati che non siano in guerra, avrebbero potuto esser richiesti da lui senza soverchieria, e venirgli concessi senza disonore. L'altra deliberazione, ugualmente salda, era di non andare un passo più in là. Diede in conseguenza lo sfratto ai rifugiati che, o per chiare prove, fossero riconosciuti autori o complici di trame nella parte d'Italia dovuta cedere, per trattato, al dominante straniero; o pubblicassero ostinatamente, per le stampe, sia oltraggi personali contro di lui, o contro i suoi rappresentanti presso il governo piemontese, sia eccitamenti a rivoluzioni nel paese vicino. Alla massa de' rifugiati, non cessò d'assicurare la sua protezione, e di manifestare la sua benevolenza; tanto che l'inutilità degli sforzi per smoverlo dal suo proposito, li fece finire. Così, con la sua fermezza, il piccolo Stato riuscì a fare del pericolo un mezzo, e dell'ostacolo un progresso; poichè il credito della sua fedeltà agli antichi alleati, non solo n'uscì intero, ma aumentato dai contrasti sostenuti. E gl'Italiani raccolti in quell'asilo (lasciando stare l'opera prestata da quelli di loro, che collocati in ufizi, e anche in alti ufizi, ci furono, per la stessa fermezza mantenuti) servirono col solo rimanerci in sicuro, a tener rivolte a codesta parte le menti, le affezioni e le lontane, vaghe, ma uniche speranze dell'Italia.</p>
            <p>
	Le vittorie del debole sono, però, ben di rado perfette e definitive. Se quella fermezza era arrivata a preservar le persone degli emigrati, non poteva sottrarli ugualmente da ogni vendetta del loto potente nemico. Il quale, e irritato dalla inutilità di que' suoi sforzi, e, nello stesso tempo, tutt'altro che risoluto di venire a una guerra odiosa agli altri Stati, e principalmente a que' due che ne facevano bensì uno spauracchio al debole, ma solo affine di tenerla lontana, messe il sequestro sulle sostanze degli emigrati veneti e lombardi, situate nel territorio occupato da lui, e prendendo pretesto da una loro, affatto supposta, complicità nella sommossa tentata da pochissimi in Milano, il 6 febbraio (1853), e compressa anzi svanita in qualche ora, da sè. Era una tale risoluzione, bisogna dirlo, l'imitazione d'un decreto rivoluzionario francese, e fu sostenuta con gli stessi argomenti. Il governo sardo, dalla sua parte, protestò subito e altamente contro quell'atto, in quanto violava i diritti di quella parte de' rifugiati, per la quale sola, pur troppo, aveva un titolo ufiziale d'intervenire; per quelli, cioè, ai quali aveva conferita la sua cittadinanza, in virtù d'un decreto solenne, con cui l'altro governo, mentre dichiarava che sarebbe stato ammissibile il sequestro delle sostanze degli emigrati senza il suo assenso, permetteva, per atto di grazia, che fossero parificati a quelli che l'avevano chiesto e ottenuto, e rimanessero ugualmente sciolti dal vincolo della sua sudditanza. Ora, quale risposta mai dare, qual titolo opporre, alle proteste d'un governo, il quale, per quei divenuti così legalmente suoi sudditi, allegava di più un trattato di commercio, con cui l'altra parte aveva assicurato a tutti i sudditi sardi, senza distinzione veruna, il pieno possesso delle proprietà situate ne' suoi Stati? Come giustificare uri atto, che si dichiarava ingiusto da sè, poichè con lo stesso supporre, senza alcuna prova e senza nemmeno alcun esperimento giudiziario, un numero indeterminato di colpevoli, ammetteva un altro numero di certamente innocenti, e gli assoggettava a una medesima pena? Il titolo addotto fu, e non poteva esser altro che quel del tristo esempio accennata dianzi; il titolo che, nella Rivoluzione Francese, scoppiata ottantatre anni sono, all'intento, si disse, di sostituire il regno della legge al regno dell'arbitrio, e tutt'altro che finita, fu addotto a quest'ora, molte e molte più volte, di quello che in vari secoli prima; e servì, in tutte le sue diverse fasi, ai suoi successivi governi che volessero commettere qualche aperta ingiustizia, alle sue assemblee legislative, che la volessero decretare, agli oratori che la volessero persuadere, alle associazioni politiche e ai tumulti, che la volessero imporre ai governi e alle assemblee: la necessità, quella che il Voltaire aveva chiamata<quote>
                  <p>«<foreign lang="fra">l'excuse des tyrans</foreign>»</p>
               </quote>. Così non n'avesse mai dette, che d'altrettanto giuste, o, a tante altre delle sue, i suoi discepoli avessero dato retta come fecero a questa.</p>
            <p>
	E fu quel medesimo titolo il solo addotto, nel caso nostro dal ministro che aveva la disperata impresa di giustificare il sequestro di cui si tratta. Dopo avere tergiversato e cercato di sfuggir la questione, disse, cioè dovette confessare che quell'atto non era legale, ma aggiungendo che era comandato e, quindi, giustificato dalla necessità; che non era quella una questione giuridica e da tribunali, ma un provvedimento di pubblica sicurezza, di difesa contro de' nemici irreconciliabili, che col vantaggio dell'impunità personale, facevano una guerra aperta e incessante a uno Stato vicino; che le sostanze de' rifugiati, situate in questo, servivano loro non solo a far le spese a una stampa che, dal luogo immune eccitava nell'altro le sollevazioni, ma anche ad assoldarle, come era accaduto, in quella di Milano, un mese prima; che il sequestro non era altro che un levar di mano le armi a un nemico; e che a nessun altro Stato s'aveva a render conto della legittimità d'un atto sovrano di politica interna.</p>
            <p>
	Dalle difese saltò poi subito quel ministro, come è d'usanza nelle cause insostenibili, a delle recriminazioni contro l'altro governo, il quale, a detta sua, aveva una parte essenziale in quella guerra de' rifugiati, in quanto non adoperava i debiti mezzi per impedirla, e costringeva così il governo offeso e minacciato continuamente, a valersi di quelli ch'erano in sua mano. Non occorre qui di riferire gli argomenti di fatto, con cui il governo sardo ribatteva tali accuse, quasi tutte generali e tutte mancanti di prove; giacchè quand'anche avessero avuto fondamento, erano estranee alla questione. Que' torti, quando fossero stati veri, avrebbero bensì potuto dare un giusto motivo di pretendere e anche di prendersi una soddisfazione contro il governo che ne fosse l'autore, ma non mai disobbligare dall'esecuzione d'un patto, col quale erano stati costituîti dei diritti a delle persone, un numero indeterminato delle quali erano riconosciute dall'accusatore medesimo, come esenti da ogni colpa. Avrebbero, dico, potuto, al caso, render legittima anche una guerra contro un governo che l'avrebbe, in tal modo, provocata; non mai una rappresaglia sopra dei terzi, un saccheggio sotto il nome di provvedimento.</p>
            <p>
	Una di quelle accuse però, e questa sopra un fatto particolare, merita d'esser rammentata, come un esempio singolare della contradizione e della dimenticanza in cui possa cadere chi va in cerca di ragioni per scusare un fatto inescusabile. Tra gli attentati di quella emigrazione contro il proprio governo, de' quali quel ministro dava in parte cagione al chiudere un occhio del governo che le dava ricovero, era, come s'è detto, l'insensato tentativo d'alcuni pochi, per eccitare una sollevazione in Milano, il giorno 6 del febbraio del 1853. Ora, la condotta del governo sardo, in quella occasione, era stata quale avrebbe potuta desiderare un vicino, non dico solamente in pace con lui, ma intimo amico e alleato. Avvertito a tempo dello sciagurato trambusto che si preparava in Milano, aveva guarnito di truppa il confine, per impedire che delle bande armate accorressero dal Piemonte in aiuto alla rivolta, fatti arrestare i rifugiati che fossero avviati a quella parte, e sfrattati quelli di cui si venisse in cognizione che avessero delle intelligenze coi rivoltosi. Una tale condotta era, per verità, naturalissima; giacchè si trattava dell'interesse del Piemonte, del pari che di quello del querelante vicino. Chi potrebbe, infatti, supporre che degli uomini di mente sana, non dico facessero un assegnamento qualunque sopra una mossa d'alcuni, fosse anche stata d'un'intera città, contro un grande Stato che, al bisogno poteva disporre di tutte le sue forze, ma non prevedessero il danno che ne sarebbe venuto al loro paese? Ho detto che l'interesse dei due Stati era uguale: dovevo dire che quello del Piemonte era maggiore. Il governo così stravagantemente assalito, poteva, infatti, trovarci un'occasione di reprimere e di spaventare: l'altro non se ne poteva aspettare se non un accrescimento delle molestie, de' contrasti, de' sospetti, delle imputazioni che aveva già a soffrire per la causa de' rifugiati. E come una tale condotta di quel governo era facile a presumersi, era poi stata evidente nel fatto: evidente, dico, a segno che il governo medesimo, il quale ne cavava un pretesto d'accusa, gliene aveva fatti de' ringraziamenti e delle offerte d'amichevole contraccambio.</p>
            <p>
	Questa volta, anche le potenze mediatrici trovarono giuste le proteste del governo sardo, e non dissimularono all'altro un tal sentimento. Ma quest'altro, sapendo di non aver che fare, se non, da una parte, con chi non voleva andare più in là del consiglio e di blande interposizioni e, dall'altra, con chi non poteva andar più in là delle proteste e di qualche sterile dimostrazione, si mantenne irremovibile. Di tali dimostrazioni, ne furono fatte due, forse le sole possibili: un manifesto all'Europa, e la sospensione delle relazioni diplomatiche. Il manifesto fu accolto dall'Europa con la giustizia dovuta a una delle parti contendenti, e meritata dall'altro; ma non ebbe verun effetto di più; come non n'ebbe, naturalmente, l'altro rimedio. Dopo due anni incirca, essendo stata tentata invano una nova interposizione della Francia, il governo sardo dichiarò a questa e all'altra intermediaria, che, per non suscitar loro de' novi imbarazzi, si rassegnava a rimanere in aspettazione. I fatti intervenuti dopo non dettero adito a ulteriori negoziati sopra una tale controversia.</p>
            <p>
	Il tentativo, tornato vano riguardo allo scopo diretto e immediato, non fu però senza frutto, riguardo all'avvenire dell'Italia. Ed ecco, se non m'inganno, in qual maniera.</p>
            <p>
	Ci sono in ogni impresa che richiegga uno spazio, più o meno lungo di tempo, e de' momenti d'azione e de' momenti di preparazione, cause, e gli uni e gli altri, o di vantaggi e anche di piena riuscita, se saputi discernere e usati a proposito, o di scapiti e anche di rovina totale, se presi a rovescio. Nel momento di cui si tratta, e che non era per finir così presto, cioè nell'insufficienza della forza piemontese, nella mancanza d'ogni altra vera forza italiana, senza l'aiuto, anzi a fronte delle repulse d'ogni gran potenza europea, era chiusa la strada a ogni azione che avesse la più leggiera probabilità di bon successo. Da un'altra parte, la pace, non cordiale, col solo avversario, ma mantenuta dalla necessità e dalla prudenza del Piemonte, dalla volontà concorde e dalle cure delle gran potenze, e dall'interesse dell'avversario medesimo, lasciava alla preparazione un campo abbastanza sicuro. Ma preparazione a che, Dio bono! davanti a un avvenire che poteva parere voto d'ogni promessa?</p>
            <p>
	Certo (e s'è già dovuto accennare anche in questo scritto) a nessuna mente umana era dato di prevedere la successione dei mezzi, con cui l'Italia sarebbe arrivata alla sua mirabile formazione, e che, tra questi mezzi, uno de' più potenti anzi il solo efficiente e determinativo, avesse a essere la concordia, allora tanto lontana, degl'Italiani, nell'intendere e nel volere, delle specie immaginate d'una tale formazione, la sola desiderabile. E fu, però, questa concordia, che, iniziata dai primi fatti del<emph>raccogliersi</emph>, detto di sopra, d'un re e d'un popolo d'una parte d'Italia, e portata sempre più avanti da una continuità non interrotta, di fatti consentanei ai primi, pervenne, in dieci anni, a quell'alta maggioranza che, nelle cose di tal genere è la sola sperabile, e, come l'esito ha mostrato, potè ciò che volle.</p>
            <p>
	Ora, nella stessa maniera che, al progresso di tali e tante tendenze nazionali, alla preparazione d'un mezzo così efficace, avevano servito, le proteste vittoriose del Piemonte, per l'amnistia; così anche quelle andate a terra, per la revocazione de' sequestri, poterono servire con un loro speciale e doppio effetto. L'impotenza del diritto contro un'oppressione prevalente per la quantità e, ancora più, per l'unità delle forze, faceva sentire più dolorosamente la sua infima condizione, e vederne più distintamente la causa, nella dispersione delle sue. E nello stesso tempo, quella voce che, dal suo cupo silenzio, s'alzava sola, con una tanto nobile ostinazione, a combattere l'arbitrio straniero, a difendere, fin dove fosse possibile ogni figlio di lei; quella voce che si faceva sentire anche lontano, tanto più sonava alto al suo orecchio, e la portava a riconoscere che c'era anche in lei una vita politica, la quale non aveva altro difetto, che quello d'esserci in una parte sola. …</p>
         </div1>
      </body>
   </text>
</TEI.2>
